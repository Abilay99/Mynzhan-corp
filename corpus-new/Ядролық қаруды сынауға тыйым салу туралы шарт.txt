Ядролық қаруды сынауға тыйым салу туралы шарт, КСРО, АҚШ, Ұлыбритания мемлекеттері ауада, кеңістікте, су астында, аспанда ядролық қаруды сынауға тыйым салу туралы келісімге 1963 ж. 8 тамызда қол қойып, келісім сол жылы 10 қазанда күшіне енді. Бұл келісім шектеусіз, қосылуға ашық болғандықтан 1986 жылға дейін оған қатысушылар саны 113 мемлекетке жетті. Егер жарылыстың радиоактивті қалдықтары ядролық қаруды сынаушы немесе оған заңды түрде жауапты мемлекет шекарасынан тыс жерлерге түсетін болса, онда кез келген ортадағы мұндай ядролық қаруды сынауға тыйым салынады.  

