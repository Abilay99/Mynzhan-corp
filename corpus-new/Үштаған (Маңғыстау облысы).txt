 Басқа мағыналар үшін Үштаған деген бетті қараңыз. Үштаған — Маңғыстау облысы, Маңғыстау ауданындағы ауыл, Ақтөбе ауылдық округі орталығы.  Аудан орталығы - Шетпе ауылынан оңтүстік-шығысқа қарай 65 км жерде, Бостанқұмының солтүстік-батыс етегіндегі жазықта орналасқан. Іргесі 1969 ж. ұжымшар негізінде ұйымдастырылған қаракөл қой кеңшарының орталығы есебінде қаланған. 1996 жылдан кейін кеңшардың таратылуына байланысты оның негізінде Үштағанда және округтегі Жарма, Сазды ауылдарында бірнеше шаруа қожалықтары құрылды. Тұрғыны: Үштағанға Сауысқан темір жолы айырмасынан тұрғындарды ауыз сумен қамтамасыз ету үшін ұзын 30 км су құбыры тартылған. Үштаған арқылы Шетпе — Жаңаөзен автомобиль жолы өтеді. Округ аумағында Масат әулие қорымы сақталған. 

