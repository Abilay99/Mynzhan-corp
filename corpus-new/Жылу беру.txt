ЖЫЛУ БЕРУ – қатты дене беті және онымен жанасатын орта – жылу тасығыш (сұйықтық, газ) арасындағы жылу алмасу. Ж. б-ді одан да гөрі жалпы процесс – жылу берілісінің бөлігі ретінде қарастыруға болады. Ж. б-дің қарқыны жылу беру коэффициентімен (К) сипатталады: К=q/T. Мұндағы q – энергия ағынының (жылу ағынының) тығыздығы, ал Т – жылу тасымалдағыштар арасындағы темп-ра айырмасы. Ж. б-дің өлшем бірлігі (СИ жүйесінде) – Вт/(м2К). Қозғалатын орта мен олардың бөлігі бетінің басқа ортамен (қатты дене, сұйық немесе газ) арасындағы конвективтік жылу алмасу да Ж. б. деп аталады.    

