    Павел ВЕЖИНОВ - 1914 жылы 9  қарашада Софияда дүниеге келген болгар  жазушысы. 1938-1944 жылдар аралығында София  университетінің филология және  философия факультетін тәмамдаған. 1944 жылдан бастап «Фронтовик» газетінің редакторы қызметін атқарды. 1947-1954 жылдары «Стъершел» газетінің, «Септември»  журналының бас редакторы болып, 1954 жылы  кинематография саласына ауысты. Болгар жазушысы Павел Вежиновтың «Тосқауыл» атты хикаяты - әлемдегі көп­теген халықтардың тіліне аударылған тамаша туынды. Ақиқат пен арман, шындық пен қиял қаз-қатар өрілген бұл фантасмагориялық шығарманың тосын оқиғасы ғана емес, кейіпкерлерінің ой-санасы, дүниетанымы, фәни жалғанға деген көзқарасы да қызықты. Оқырман қауымға таныс әрі бейтаныс жандардың басынан өткен қиял-ғажайып ертегіге ұқсас хикая бірден өзіне баурап алады.Павел Вежинов 1983 жылы 20 желтоқсанда өмірден озды.  

