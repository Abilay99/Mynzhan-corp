Ахмет Недждет Сезер (түр.Ahmet Necdet Sezer; 13 қыркүйек 1941) — Түркияның оныншы президенті. Афьонкарахисар қаласында дүниеге келген. 1958 жылы Анкара Университетінде заң факультетінде оқыған. Әскери Академияда борышын өтеп болған соң, төреші қызметін атқарған. 1998 жылдың қаңтар айында Ахмет Недждет Сезерді Конституциялық Соттың басты төрешісі етіп тағайындаған. Сюлейман Демирелдің мерзімі өткен соң 2000 жылдың 16 мамырында Ахмет Недждет Сезер президент тағына отырған. 2007 жылдың тамыз айында оның орнына Абдулла Гюль келеді.  

