Есеболат — Алматы облысы Ақсу ауданындағы ауыл, Есеболат ауылдық округі орталығы. Аудан орталығы - Жансүгіров ауылынан солтүстік-шығысқа қарай 5 км-дей жерде. Қайрақкөл тауының солтүстік бөктеріндегі, бұта аралас сұлыбас, бетеге, қылқан селеу, жусан өскен қоңыр топырақты қуаң далалық белдемде орналасқан. 1999 жылы тұрғындар саны 1437 адам (748 ер адам және 689 әйел адам) болса, 2009 жылы 1329 адамды (668 ер адам және 661 әйел адам) құрады. 1963—97 жылы қызылша өсірумен айналысатын “Діңгек” кеңшарының орталығы болған. Оның негізінде 1997 жылы шаруа қожалықтары құрылған. Ауылда орта мектеп, дәрігерлік-амбулаторлық пункт, клуб, т.б. мекемелер бар. Тұрғындары көрші елді мекендермен автомобиль жолы арқылы қатынасады. 

