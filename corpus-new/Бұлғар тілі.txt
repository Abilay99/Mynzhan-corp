Болгар тілімен шатастыруға болмайды. Бұлғар тілі — ежелгі бұлғар тайпаларының тілі. Бұлғарлар бұрын Ғұн тайпалары одағына кірген, славян, фин-угор халықтарымен қарым-қатынаста болған. 9 — 11 ғасылардан сақталған деректер мен бейіттердегі (14 — 15 ғасырлар) жазуларға, тарихи есімдер түзіліміне қарағанда, бұлғар тілі қазіргі чуваш тіліне жақын болған. Бұл екеуі түркі тілінің бұлғар тобына кіреді. Бұлғар тобындағы тілдердің өзге түркі тілінен ерекшелігі — “з” орнына “р”, “ш”, “с” орнына “л” дыбысының қолданылуы. Бұлғар тілінің қазіргі башқұрт, татар тілдерінің қалыптасуына ықпал болды. Көшпелілер бұлғардарды 7 — 9 ғасырларда қазіргі Ресей жерінің түстігіне қарай ығыстырған кезде, олардың бір бөлігі венгр мен славяндардың құрамына енген, осыдан олардың тіліне бұлғар сөздері мол ауысқан. “Қазақ энцклопедиясы II том”  

