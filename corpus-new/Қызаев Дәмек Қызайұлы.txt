Қызаев Дәмек Қызайұлы (1924 жылы туған, Ақкөл ауданы Құрылыс ауылы – 1995) – партия қызметкері. Еңбек жолын Ақсу кентінде тұрмыстық қызмет көрсету үйінде бастап, кейін шахтер болды. 1942 – 43 жылдары Далалық майданның 57-Армиясы 24-атқыштар дивизиясының, 7-атқыштар полкі құрамында сержант, Қ. пулемет көздеушісі болды. Курск доғасы шайқасына, Харьков қаласын азат етуге қатысты. Қолының жарақатына байланысты 1944 жылы елге қайтарылды. 1944 – 45 жылдары ауылдық кеңестің хатшысы, 1945 – 52 жылдары бастықтің, 1952 – 58 жылдары ауылдық кеңес хатшысы, төрағасы, 1958 – 61 жылдары Қарағанды облыс аралық кеңес-партия мектебін бітірген соң Макинск ауданы «Заветы Ильича» кеңшарына партия ұйымының хатшылсы болып тағайындалды. 1964 жылы Алексеев ауданы Новорыбинский кеңшарына партия ұйымының хатшысы болып ауысады. 1965 – 68 жылдары Алматы жоғары партия мектебінде оқиды. 1966 – 85 жылдары Шортанды ауданында халықтық бақылау комитетінің төрағасы, 1985 – 95 жылдары Шортанды кентінде автобазада комендант болып жұмыс жасаған. 3-дәрежелі Даңқ орденімен және медальдармен марапатталған. «Ақмола облысы» энциклопедиясы   

