Идеомоторика (грек. idea – ұғым, түсінік, лат. motor – қозғалысқа әкелетін) – идеялармен берілген сыртқы әрекет. Бұлшық ет қозғалысының сол қозғалысты орындауға өтуі (немесе қозғалысты қамтамасыз ететін жүйке серпіндерінің пайда болуы). И. қимыл мүшелерінен түсетін кері байланыс сигналдарымен басқарылады. И.ырықсыз, ұғынылмаған әрекет, себебі әлсіз көрінетін кеңістік сипатында болады. И. ойдың қозғалысқа ықпалы, кез келген қимыл-қозғалыс туралы ой дененің қозғалысқа бейімделген мүшелерін (қолын, көзін, басын немесе денесін) көзге онша көріне бермейтін материалды қозғалысқа жетелейтінін түсіндіреді. Ондай қозғалыстар көбінесе, ырықсыз және адамның өздік санасынан жасырын атқарылады.   

