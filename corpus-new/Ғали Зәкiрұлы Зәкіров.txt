Ғали Зәкiрұлы Зәкіров 1910 жылы Татар АССР­i Сабин ауданы Сабы селосында туған. 1940 жылы Солтүстiк Қазақстан облысының Ленин ауданындағы Ильинка селосына көшiп келген. МТС­-та жұмыс iстеген.Ғ. Зәкiровтың бөлiмшесi 1257-­шi жотаға орналасып, оны қосымша күш келгенше ұстап тұру туралы тапсырма алды. Жауынгерлер таңертеңмен ертелеп қарсыластарының оң жақ бекiнiсiне таман жақындай түстi. Басында бәрi тып­тыныш болды, кенет батыл жауынгерлердiң төбесiне оқтар жаңбырдай жауды. Мақсатты жерге ондаған метр қалған. Зәкiров жау траншеясына бiрiншi болып секiрдi. Мылтығының найзасы және оның дүмiмен ол 14 немiстi жайратты. Бөлiмшенiң қалған солдаттары да ерлiкпен шайқасты.Жаудың бiрiншi бекiнісi осылай алынды. Зәкiров өз бөлiмшесiмен шабуылды үдете отырып, олардың екiншi қорғаныс шебiн бұзып өтуге алғашқылардың бiрi болып ұмтылды. Аядай ұрыс алаңы үшiн кескiлескен айқас басталды. Күш бiрдей емес едi: 10 кеңес жауынгерi 120 фашистке қарсы күш көрсеттi. Соған қарамастан бiздiң бөлiмше үшiн ұрыс жеңiспен аяқталды. Соғыс алаңында жаудың 70 өлiгi жайрап жатты, қалған 50-­і қашып құтылды.Зәкiров 1257-­шi жотаға «Жер бiздiкі, оны ешкiмге бермеймiз!» деп мақтанышпен жазып, желбiрете қызыл жалау тiктi.Жаулар жағы үш рет қарсы шабуылға көтерiлдi. 200­-300­ ге дейiн солдаттарын ұрыс алаңына шығарды, алайда олардың әр шабуылы қатты соққыға тап болып, үлкен шығынға ұшырады. Жотаны бiздiң жауынгерлер ұстап тұрды. Күн еңкейе көмек те келiп жеттi. Осы ұрыста ғана Зәкiровтың жеке өзi 100-­ге жуық гитлершiнi өлтiрдi. Ержүрек жауынгерлер және оның командирi туралы аңыз полк арасына тез тарады.Киев облысының Вышгород ауданындағы, Днепрдiң оң жағасындағы Ясногород селосы тұсындағы плацдармды кеңейту үшiн болған ұрыста көрсеткен ерлiгi, маңызды жотаны ұстап тұрған қайсарлығы үшiн 8-­гвардиялық әуе­десант полкiнiң 3­-батальонының (3-гвардиялық әуе­десант дивизиясы, 60-­армия, Воронеж майданы) бөлiмше командирi, гвардиялық кiшi сержант Зәкiровке КСРО Жоғарғы Кеңесi Төралқасының Жарлығымен 1944 жылдың 10 қаңтарында Кеңес Одағының Батыры атағы берiлдi, Ленин орденi қоса тапсырылды.Батырға Ленин ауданындағы Ильинка селосында бюст қойылды. Петропавл қаласында бiр көшеге оның есiмі берiлдi. 

