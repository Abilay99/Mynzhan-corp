Давид Вендетта (фр. David Vendetta), шын есімі — Давид Папаруссо (фр. David Paparusso) (1968 жылы 25 тамыз, Лонгви, Франция) — француз диджейі және продюсері. Давид Вендетта өзінің кәсіби диджей жолын 2002 жылы бастады.  2006 жылы ол Донна Саммердің вокалы қолданылған «Love To Love You Baby» хитін жарыққа шығарды. Осы композиция Давидті танымал етті және халықаралық сахнаға шығарды. Бұл ән франзуц синглдар чартында 20-орынға дейін жетті. Оның келесі синглы - «Unidos Para La Musica» әні француз чартында 5-ші орынға дейін көтерілді. «Love To Love You Baby» және «Unidos Para La Musica» әндері танымал болғаннан кейін 2007 жылы Давид өзінің алғашқы альбомы — «Rendez Vous» тыңдарман назарына ұсынды. Алғашқы альбомын жасау үшін Давид Вендетта Акрам, Барбара Такер, Кейт Томпсон, Дэвид Гонсалвез, Рэйчел Старр, Эдрю Валорзи сынды танымал әншілермен әріптес болды. Өзінің продюссер қызметімен қоса, Вендетта париждік FG DJ Radio радиосында апталық шоуды жүргізеді және Ибица, Нью-Йорк, Мәскеу және т.б. қалаларда кештер ұйымдастырумен айналысады. 2010 жылы сәуірде ол «Vendetta» атты жаңа альбомыен қайта сахнаға оралды. Бұл альбомды жазуға Хайфа Вехби, Тара МакДональд және Әлім Қасымов ат салысты.  

