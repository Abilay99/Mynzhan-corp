 «Революцияға дейінгі қазақ әдебиеті»(«Дореволюционная казахская литература») - 3 томдық «Қазақ әдебиеті тарихының» 2-кітабы, «Ғылым» баспасынан 1979 ж. орыс тілінде жарық көрген. Еңбекті Ы. Т. Дүйсенбаевтың жалпы редакциясымен Қаз. ССР ҒА дайындаған. Кітаптың «Реализмнің қалыптасуы» тарауында: «Абай Құнанбаев», «Ақылбай Құнанбаев», «Мағауия Құнанбаев» туралы арнаулы мақалалар берілген. М. О. Әуезов мақаласында Абайдың өмірі мен шығармашылығы жан-жақты қамтылады. Абайтанушы ғалым ақынның өмірбаяны туралы мол мәліметтер беріп, алғашқы шығармаларына, елеңдері мен дастандарына, аудармалары мен ғақлияларына егжей-тегжейлі талдау жасайды. Кітап көлемі 24,9 б. т., 3 мың 850 дана болып басылған.   

