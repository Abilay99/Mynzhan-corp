 Зейнолла Өтежанұлы Алшымбаев (1948 жылы туған, Маңғыстау ауданы Жармыш ауылы) — инженер-экономист. Алматы халық шаруашылық институтын (1970), Алматы политехникалық институтын (қазіргі ҚазҰТУ) (1982) бітірген. 1970 – 1973 жылдары «Өзенмұнайгаз» (ЦНИПР) кәсіпорнында инженер-экономист, күрделі құрылыс бөлімінің жобалау-смета тобының жетекшісі болды. 1973 – 1980 жылдары Жаңаөзен қаласы жастар ұйымының 1-хатшысы, Маңғыстау облысы жастар комитетінің 2-хатшысы болды. 1981 – 1991 жылдары Маңғыстау барлау-бұрғылау басқармасы партия комитетінің хатшысы, Жаңаөзен қаласы партия комитетінің 2-хатшысы, Мұнайлы ауданы партия комитетінің 1-хатшысы, Маңғыстау облысы партия комитетінің өнеркәсіп, құрылыс және көлік мәселелері жөніндегі хатшысы болды. 1991 – 1992 жылдары Маңғыстау облысы әкімінің орынбасары болды. 1992 – 1993 жылдары АҚШ-тың Бостон қаласындағы Массачусетс университетінде оқыған. 1993 – 2003 жылдары Техас штатының Хьюстон қаласындағы «Бритиш-Датч Петролеум Интернэшнл» компаниясында шетелдік инвесторлар бойынша директоры болды. 2000 жылдан бастап «Бритиш-Датч Петролеум Интернэшнл» компаниясында шетелдік инвесторлар бойынша вице-президенті, Жаңаөзен қаласында құрылған «Теңге» біріккен кәсіпорны директорлар кеңесінің мүшесі. «Құрмет», «Құрмет белгісі» ордендерімен, Қазақ КСР Жоғарғы Кеңесінің Құрмет грамоталарымен марапатталған. ҚР Парламентінің мәжіліс депутаты (2004). Дінге сенеді. Негізгі хоббиі - классикалық музыка тыңдау, тарихи әдебиет оқу. Үйленген. Жұбайы - Тоқышева Сара Сәрсенқызы (1948 жылы туған), дәрігер. Ұлы - Дәуірбек (1974 жылы туған);  қызы -Жұпархан (1977 жылы туған).  

