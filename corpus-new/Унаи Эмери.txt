* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады.  Унаи Эмери Эчегойен; (3 қараша 1971, Фуэнтеррабия, Гипускоа, Испания) — испан футболшысы, футбол бапкері. Тегі — баск.  Футболшылық ғұмырында көбіне Испанияның екінші лигасындағы клубтарды ойнады. 2004 жылы тізесінен қатты жарақат алды да, карьерасын аяқтап, бапкерлікке кірісті. 2008 жылға дейін "Лорка Депортиво", "Альмерия" клубтарын баптады. 2008 жылы жазда "Валенсиямен" келісім жасасты. Алғышқы маусымды тәп-туір бастағанымен, маусым соңында 6-шы орынға дейін түсіп кетті. Келесі маусымда "Валенсия" чемпионатты 3-орынмен аяқтады да, Унаи келісім шартты тағы екі жылға созды. Команда 2011/12 жылғы маусымды да үшінші орынмен тәмамдады, бірақ УЕФА Чемпиондар Лигасында сәтсіз ойнап, Унаи командадан кетті.   2012 жылы Мәскеудің "Спартагына" барды. Бірақ сүреңсіз нәтижелерден соң сол жылдың қараша айында-ақ орнын босатты. Екі айдан соң "Севильяның" тізгінін ұстады. Маусым соңында "Севилья" бесінші орынға жайғасты да, УЕФА Еуропа Лигасына жолдама алды. Келесі маусымынан бастап қатарынан үш жыл УЕФА Еуропа Лигасын ұтып алды. Осы жетістіктерден соң Париждің "ПСЖ" клубынан шақырту алды.  ПСЖ 2017/18 жылғы маусымда Франция чемпионы атанды да, Франция кубогын ұтып алды. Бірақ УЕФА Чемпиондар Лигасындағы сәтсіздіктен соң (1/8 финалда "Реалдан" ұтылып қалды) маусым соңында командадан кетті.  2018 жылдың 23 маусымында "Арсеналдың" бас бапкері боп тағайындалды. 2019 жылы "Арсенал" УЕФА Еуропа лигасының финалына шықты, бірақ "Челсиден" 0:4 есебімен ойсырай ұтылды.  2019 жылы 27 қарашада УЕФА Еуропа Лигасында өз алаңында "Айнтрахт" клубынан ұтылған соң "Арсеналдан" кетті. «Севилья» «ПСЖ» 28 қараша, 2019 жыл 

