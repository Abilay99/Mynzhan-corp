Гвадалквивир (ис. Guadalquivir) — ұзындығы жағынан бесінші орынды алатын Испаниядағы өзен, жалпы ұзындығы 560 км құрайды, су алабының ауданы 57 мың км². Андалузия ойпатынан шыққаннан кейін өзеннің аңғары кеңейіп, Кордова мен Севилья қалалары аралығында арнасы 150-200 м-ге жетеді. Бастауы Андалузия тауларының солтүстік бөлігінде орналасқан. Өзен төменгі ағысында бірнеше тармақтарға бөлініп Лас-Марисмас батпағынан өтеді. Атлант мұхитындағы Кадис шығанағына құяды. Көбіне жаңбыр суымен қоректенеді. Суының орташа шығыны 164 м³/сек. Кордова қаласына дейін кеме жүзеді. Суы жер суаруға пайдалынады. 

