Градиенттік ағыс — су қабаттарындағы қысымның өзгеруі салдарынан мұхиттар мен теңіздерде пайда болатын ағыс. Қысымның өзгеруі желдің әсерінен, судың лықсуы мен қайтуы, су қабаттарының тығыздығы мен су үстіндегі атмосфералық қысымның біркелкі болмауы, құрлықтан немесе көрші тұйық судан ағынның келіп қосылуы және т.б. осы сияқты құбылыстардың салдарынан болады. Кориолис күшінің әсерінен градиенттік ағыс қысым градиентінің бағытынан қашықтап, солтүстік жарты шарда оңға қарай, оңтүстік жарты шарда солға қарай бұрылады. Градиенттік ағыс - қысымның горизонталь градиентінен пайда болатын, Кориолис күшімен және үйкеліс күшімен теңестірілетін теңіз және көл суларының түбі мен жағасындағы қозғалысы.   

