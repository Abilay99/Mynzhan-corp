Дейвид Скотт(Scoff) (6.6.1932 ж.т., Сан-Антонио, Техас штаты)-АҚШ-тың ұшқыш-космонавты, Әскери- әуе күштерінің полковнигі. Уэст- Пойнттегі АҚШ  Әскери академиясын Массачусетс технологиялық иснтитутын (1962), кейін ұшқыш-сынаушылар мектебі мен аэро космостық зерттеулер үшін ұшқыштар даярлайтын мектепті бітірген. 1963 ж. АҚШ Аэронавтика және космос кеңістігін зертеу жөніндегі ұлттық басқармасының космонавтар  тобына қабылданды. 1966 ж. 16 наурызда Н.Армстронгпен бірге «Джемини-8» космос кораблімен 2- пилот ретінде космосқа ұшты. Бірақ әр түрлі ақау болуына байланысты «Джемини 8- дің» экипажы Жерге қайта оралуға мәжбур болды. 1969 ж. 3-13 наурызда Д.Мкдивитт және Р.Швейкартпен бірге «Аполлон-9» космос кораблімен  космосқа ұшты 1971 ж. 26 шілде-7 тамыз аралығында Д.Ирвин және А.Уорденмен бірге «Аполлон-15» космос кораблінің командирі ретінде Айға сапар шекті. Скотт және Д.Ирвин Ай кабинасымен Ай бетінің Хэдли ауданына  (Жаңбыр теңізінің шығыс жағы) қонып, Ай бетінде 66 сағат 55 минут болды. Ай бетінде қозғалу үшін космонавтар луноходты пайдаланды. Қазақ Совет энциклопедиясы, 1976 жыл, Алматы,10 том, 188 бет 

