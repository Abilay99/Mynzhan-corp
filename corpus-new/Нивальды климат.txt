Нивальды климат, нивалдық климат, нивалдық-гляциалдық климат – климаттың өте суық, қатаң түрі; геомофологиялық жіктеуге сәйкес қардың еруі мен булану мөлшерінен қардың жауу мөлшері көбірек болатын, соның нәтижесінде мәңгі қарлар мен мұздықтар түзілетін климат. Таулардың ең биік бөліктеріне және Антарктидаға, Арктикаға, Гренландияға тән. Нивальды климат өңірінде де қатты күйде жауған жауын-шашын мөлшері оның еруі мен булануынан әлдеқайда артық болып, көп жылдық мұздықтар мен қар үйінділері шоғырланады. “Нивальды климат” терминін алғаш 20 ғасырдың басында неміс ғалымы А.Пенк климатты геоморфол. жіктеу кезінде енгізді.  

