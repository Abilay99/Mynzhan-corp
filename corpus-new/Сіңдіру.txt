Сіңдіру — материалдардағы капиллярлар мен кеуектерді және әр түрлі құрылғылардың конструкциялық элементтеріндегі қуыстарды жоғары молекулалық шайырлар мен қосылыстар негізіндегі сұйық құрамалармен толтыру. Сіңдірілетін құрамалар ретінде майлы лактарды, сондай-ақ полиорганикалық, глифталдық, алкидті-фенолдық және басқа полимерлер негізіндегі лактарды, сіңдірілетін компаундтарды, парафин, керезин сияқты балауыз тәріздес және сұйық диэлектриктер пайдаланылады. Лактар мен компаундтарды РЭА-ның түйіндері мен блоктарына, трансформаторлар мендроссельдердің орамаларына сіңдіреді; сұйық диэлектриктерді конденсаторларға, кабельдерге сіңдіреді.   

