Жоламан — Алматы облысы Кербұлақ ауданындағы темір жол бекеті, Жоламан ауылдық округі құрамында.  Аудан орталығы - Сарыөзек ауылынан оңтүстік-батысқа қарай 32 км-дей жерде, Алматы-Көксу телімінде, Малайсары тауының бөктерінде, теңіз бетінен 869 м биіктікте, Талдықорғаннан 200 км қашықтықта орналасқан. Тұрғыны 214 адам (2009). 1931 жылы іске қосылған.  Әкімшілік жағынан Кербұлақ ауданына, шаруашылық жағынан Алматы темір жолы бөліміне қарайды. Ол 5-класты темір жолы. станциясыларына тән құрал-саймандармен, қондырғылармен жабдықталған. Стансаның жұмыс істеуін 12 жол бөлімі, 8 сүйреу бөлімі, 8 дабыл және байланыс бөлімі қамтамасыз етеді. 

