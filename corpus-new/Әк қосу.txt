Әк қосу — қант қызылшасының шырынын тазалау үшін оны әк суымен араластырады. Бұл процесс екі сатыдан тұрады: алдын ала дефекациялау және негізгі дефекациялау. Сонда шырынның құрамындағы қант емес заттар іріленіп кейін сүзгілерде жеңіл бөлінеді. Сүзгіден бөлінген қант емес қоспа дефекат деп аталынады. Дефекат жақсы тыңайтқыш. Құрғак дефекат құрамында 60—75% СаСО3, 10—15% органикалық заттар, 0,2-0,7% N, 0,2-0,9% Р2 O5, 0,3—1% К2; О және микроэлементтер бар.   

