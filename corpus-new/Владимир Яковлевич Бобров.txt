Владимир Яковлевич Бобров (1953 жылы 14 тамызда РКФСР Свердлов облысы Краснотурьинск қаласында туған) - мемлекеттік қайраткер. Орыс. Анасы - Боброва Антонина Ивановна, зейнеткер. Павлодар индустриалдық институтының энергетика факультетін бітірген (1975), инженер-электрик. Техника ғылымдарының кандидаты (1985). Кандидаттық диссертациясының тақырыбы: «Апюминий тотығы өндірісінде электрді тұтыну режимдерін оңтайландыру». Доцент (1987). 2 кітаптың тең авторы, 46 мақала мен жарияланымның авторы. «Нұр Отан» ХДП мүшесі (2002 жылдан). 1975 жылдан - Павлодар индустриалдық институтының ассистенті , аға оқытушысы, кафедра меңгерушісі . 1988 жылдан - «ОртаАзЭнергомонтаж» тресінің бас инженері, меңгерушісінің орынбасары. 1993 жылдан - «Қазэнергокабель» А  бас директоры. 2004 жылдан бері -  ҚР Парламенті Мәжілісі 3-ші, 4-ші шақырылымының депутаты,  ҚР Парламенті Мәжілісі төрағасының орынбасары. «Құрмет» орденімен (2004); «Қазақстан Республикасының тәуелсіздігіне 10жыл» (2001), «Қазақстан Конституциясына 10 жыл» (2005) медальдарымен марапатталған. Әскери атағы - запастағы капитан. Үйленген. Жұбайы - Боброва Людмила Михайловна, «Қазэнергокабель» АҚ-да жұмыс істейді.Ұлы - Михаил (1985 жылы туған); қызы - Мария (1988 жылы туған). 

