 Басқа мағыналар үшін Жылысу деген бетті қараңыз. Жылысу — Түркістан облысы Жетісай ауданы, Жылысу ауылдық округі құрамындағы ауыл. Аудан орталығы – Жетісай қаласынан батысқа қарай 14 км жерде, Достық каналының сол қапталында орналасқан.  1999 жылы жергілікті тұрғындар саны 3752 адам (1878 ер адам және 1874 әйел адам) болса, 2009 жылы 4799 адамды (2344 ер адам және 2455 әйел адам) құрады. Алғашында Алшынбай ауылы деп аталған. 1957-97 жылдары аралығында мақта өсіретін кеңшар орталығы болды. Оның негізінде бірнеше шаруа қожалықтары ұйымдастырылған. Шипалы минералды суы барланған. Ауылда білім беру, мәдени, дәрігерлік, т.б. мекемелер бар. 

