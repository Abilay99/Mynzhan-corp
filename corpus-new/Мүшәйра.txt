Мүшәйра– Шығыс әдебиетіндегі ақындар айтысының бір түрі. Мүшәйра түркі тілдес халықтар әдебиетінде өткізіледі. Үндістанда кең тараған Мүшәйра өлеңшінің ән салып, өнер таластыруы түрінде кездеседі. Екеуі қатар жарыса әндетіп, бірінен-бірі дауысын асыруға тырысады. Қайсысының дауысы жетпей, тоқтаса, сол жеңіледі. Соңғы жылдары қазақ поэзиясында Мүшәйра жазба ақындардың жыр мерекесі, жыр жарысы ретінде өткізіліп жүр. Дүниеден озған қаламгерлердің есімін жаңғырту, рухына бас ию мақсатында да олардың атындағы Мүшәйралар ұйымдастырылады. Ақындар өлеңін сараптау, шеберлігін ұштай түсу мақсатында өткізілетін Мүшәйраның белгілі бір тақырыпқа (мысалы, “Менің Отаным – Қазақстан”, тағы басқа ) немесе жастар поэзиясына ғана арналған түрлері бар.   

