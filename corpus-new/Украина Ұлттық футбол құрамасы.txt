Украина Ұлттық футбол құрамасы — халықаралық футбол жарыстарында Украинаның намысын қорғайтын ұлттық құрама. УЕФА және ФИФА мүшесі. Бір рет әлем чемпионатына (2006), екі рет Еуропа чемпионатына (2012, 2016) қатысқан. Халықаралық турнирдегі ең жоғары көрсеткіші — ширек финал (ӘЧ-2006). 1991 жылы КСРО тараған соң Украина құрамасы құрылды. 1992 жылы 19 сәуір күні жаңа тарихындағы тұңғыш ойынын Ужгородта Мажарстанға қарсы өткізіп, 1:3 есебімен ұтылып қалды. 1993 жылы 19 мамыр күні Вильнюсте Литва құрамасын 3:1 есесімен ұтып, алғашқы бейресми жеңісіне қол жеткізді. 1992 жылы 3 шілде күні ФИФА және УЕФА мүшесі атанды. Бірақ көп жылдарға дейін Украина құрамасына Еуропа және әлем чемпионаттарының финалдық турниріне қатысу нәсіп болмады. ӘЧ-1998, ЕУРО-2000, ӘЧ-2002 іріктеулерінде шешуші плей-оффтарында сүрініп жолдамаға қолдары сәл ғана жетпей жатты.  ӘЧ-2006 іріктеуінде Украина өз тобында бірінші орын алып (олардың тобында Қазақстан да бар болатын), тұңғыш рет әлем чемпионатына барды. Әлем чемпионатында олар Испания, Сауд Арабиясы, Тунис құрамаларымен бір топқа түісп, алғашқы ойында 0:4 есебімен Испаниядан ұтылды. Бірақ екінші турда Сауд Арабиясын дәл соы есеппен тізе бүктіре алды. Осы ойында Андрей Шевченко әлем чемпионаттарындағы тұңғыш голын соқты.  Соңғы турда турда Туниспен ойында Шевченко пенальтиден бір гол соғып, Украина 1:0 есебімен жеңіске жетті. Осылай алты ұпаймен екінші оырнға жайғасты да, 1/8 финалға шықты. 1/8 финалда Швейцариямен 120 минут айқасты, бірақ есеп ашылмады. Пенальтилер сериясында қызық болғанда, швейцариялықтар бір соққыны да енгізе алмады, украиналықтар 3:0 есебімен басым болды.   Ширек финалда болашақ чемпион — Италия бұларды қиналмай ұтты, 3:0. Осылайша Украина қазірге дейінгі алғашқы да соңғы әлем чемпионатында ширек финалға дейін жетті. Украина 2012 жылғы Еуропа біріншілігін Польшамен бірігіп өткізу құқына ие болды да, финалдық турнирге іріктеусіз қатысты. Олар ең қиын топқа түсті — Франция, Англия, Швеция құрамаламен ойнап, шведтерді ғана ұтты да (украиналықтар 2:1 есебімен ұтты, екі доты да Андрей Шевченко енгізді), қалған екі қарсыласынан ұтылды. Бірақ соңғы турда Марко Девичтің Англия қақпасына соққан таза голын төреші есептемей қойды. 2016 жылғы Еуропа чемпионатында топтық турнирден шыға алмады. 

