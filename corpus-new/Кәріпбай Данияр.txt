Кәріпбай Данияр(1875, Қарағанды облысы, Ұлытау ауданы, – 1967, сонда) – қазақ сәулетшісі. Өмірінің соңғы кезеңінде Сарысу өзені бойындағы Аралтөбе (қазір Жетіқоңыр) ұжымшарында ұста болып жұмыс істеді. Күйдірілген қызыл кірпіштен бірнеше сәулетті күмбез, қызыл үй тұрғызды. Бұл құрылыстардың көпшілігі Сарысу мен Қаракеңгір өзендері бойында тұр. Кәріпбай кірпіш күйдіру әдісін де жетік білген. Оның өз қолымен жасалған кірпіш күйдіретін пештерінің сілемі Сарысу өзені бойында осы күнге дейін сақталған.   

