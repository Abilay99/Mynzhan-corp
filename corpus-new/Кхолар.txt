Кхолар (өзд. атауы – читрал) — халық. Пәкістанның солтүстігіндегі бұрынғы Читрал князьдігі аумағын мекендейді. Жалпы саны – 180 мыңдай адам (1995). Антропология жағынан кхолар еуропалық нәсілдің солтүстік үндістандық тобына жатады. Діни наным-сенімі жағынан – мұсылман-шииттер (ысмайылшылдар). Олар дард тілдері тобына жататын кховар тілінде сөйлейді. Негізгі кәсіптері – мал шаруашылығы. Кхолар қолөнер шеберлері, әсіресе, темір ұсталарының өнімдерімен көршілес халықтарға кеңінен танымал. Кхолардың тұрмыс-тіршілігі, рухани мәдениеті, жанұялық қарым-қатынасы жете зерттелмеген.  

