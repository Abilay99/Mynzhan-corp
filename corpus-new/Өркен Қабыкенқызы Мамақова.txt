Өркен Қабыкенқызы Мамақова (1953 жылы туған, Шығыс Қазақстан облысы, Шемонаиха ауылы) – суретші,  Қазақстан суретшілер Одағының мүшесі (1985). Алматы өнер училищесін бітірген (1970). 2003 жылдан Қазақстан суретшілер Одағының Қызылорда облысы бөлімшесін басқарады. Шығармашылық қызметінде көптеген майлы бояумен салынған картиналарды, сәнді ұлттық киімдерді дүниеге келтірді. Мамақова өз шығармаларында табиғат көріністерін, ауылдың тыныс-тіршілігін,  Арал мен Бөген,  Қаратау жоталарын бейнелеген. Алматы қаласында өткен іскер әйелдер форумында «Қанатты әйел» атағын иеленген (2000). «Қазақстан Республикасының тәуелсіздігіне 10 жыл» мерекелік медалімен марапатталған.  "Сыр елі энциклопедиясы"  

