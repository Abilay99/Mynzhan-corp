Нұра, Кеншоқы - ауыл, Қарағанды облысы Шет ауданындағы Кеңшоқы ауылдық округінің орталығы. Нұра өзенiнiң анғарында, Түйетас тауының етегiнде, аудан орталығы - Ақсу-Аюлының шығысында 30 км, Қарағанды қаласының оңтүстік шығысында 150 км жерде орналасқан. Іргесі колхоздастыру кезеңінде 1953 жылы қаланған. 1960-90 жылдары Кеншоқы атындағы кеңшардың және ауылдық кеңестiң орталығы. Шаруашылықтың мамандандырылған негiзгi бағыттары қой шаруашылығы, қосымша саласы- жылқы шаруашылығы. Жерiнiң жалпы ауданы 250 мың га. Кеңшар негiзiнде 61 шаруа қожалығы құрылған (2006). Тұрғыны: Ұлттық құрамы: 98,8 пайызы қазақ; 1,2 пайызын өзге ұлт өкілдері құрайды. Округтің елді мекендерінде (Нұра, Батыстау ауылдары) мектеп, дәрігерлік пункт, мәдениет үйі, кiтапхана бар.  Ауыл басқа елдi мекендермен автомобиль жолдары арқылы байланысады. Ең жақын Сәкен Сейфуллин (Жарық) темір жол стансасы 100 км жерде.  

