Штокверк – жиі тарамшалар торымен тілімделген тау жыныстарынан жаралған бұрыс пішінді (көбіне тең өлшемді) кен денесі. Тарамшалар торы кентас минералдары сеппелерімен молынан қаныққан болады. Мыс, қалайы, молибден, вольфрам, асбест, т.б. пайдалы қазба кендерінде Штокверк түріндегі кен денелері жиі ұшырасады. Сарыарқаның Жоғары Қайрақты, Көктіңкөлі, т.б. кендердегі кен денелері Штокверк пішінді болып келеді.  

