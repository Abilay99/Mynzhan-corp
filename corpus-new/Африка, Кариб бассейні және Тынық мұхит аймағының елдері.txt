Африка, Кариб бассейні және Тынық мұхит аймағының елдері, қысқ. АКТ елдері (ағылш. African, Caribbean and Pacific Group of States, ACP countries) — қазіргі кезде 79 елді (48 - Африкада, 16 - Кариб бассейннінде және 15 - Тынық мұхит аймағында) біріктіретін халықаралық ұйым, олардың көбісі бұрынғы француз және британ колониялары болған. Ұйымның негізін қалаушы құжаты — бірлескен жұмыс бойынша (ең алдымен экономика саласында) негізгі келісімдерден тұратын 1975 жылғы Джорджтаун келісімі болып табылады. Ұймның негізгі мақсаттары мүше елдердің экономикалық дамуы, әлем экономикасымен бірлесу және «жаңа, әділ және адал әлемдік қоғам құрылысының» негізін қалау болып табылады. Ең алдымен ұйым АКТ және ЕО елдерінің арасында экономикалық байланысты үйлестіру мақсатын көздеген. Соңғы жылдары мүше елдер ДСҰ шегінде бірқатар шаралар өткізіп, өз назарын ЕО елдерінен әлем қауымдастығына аударды. 

