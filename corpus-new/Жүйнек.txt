Жүйнек (2007 жылға дейін - Коммуна) – Түркістан облысы Түркістан қалалық әкімдігіне қарасты ауыл, Жүйнек ауылдық округі орталығы.  Түркістан қаласынан солтүстікке қарай 15 км-дей жерде.  1999 жылы жергілікті тұрғындар саны 3640 адам (1872 ер адам және 1768 әйел адам) болса, 2009 жылы 5242 адамды (2675 ер адам және 2567 әйел адам) құрады. 1930 жылдан мақта өсіретін «Коммуна» ұжымшарының орталығы болып келді. Оның негізінде Коммунада мақта, құс шаруашылығымен айналысатын шаруа қожалықтары құрылған.  Орта мектеп, клуб, фельдшер-акушерлік пункт, т.б. мекемелер бар. Ауылда «Дильшад» ән-би ансамблі құрылған. 

