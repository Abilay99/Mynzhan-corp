Әбдіманап Нұржанов (1939ж.т.,Жамбыл облысы Жамбыл ауданы Қаратөбе а.) – техникалық ғылым докторы (1993), профессор (1997). Қазақстан Инженер академиясының академигісі (1996). Қазақ политехникалық институтын (1967, қазіргі Қазақ ұлттық техникалық университеті) және Мәскеу жоғары техникалық училищесінің аспирантурасын (1971) бітірген. Қазақ ұлттық техникалық университетінде ассистент, аға оқытушы, доцент, кафедра меңгерушісі, аға ғылыми қызметкер (1971–1997) болды. 1997 жылдан профессор қызметін атқарады. 50-ден астам ғылыми жарияланымның авторы, 4 куәліктің иегері.   

