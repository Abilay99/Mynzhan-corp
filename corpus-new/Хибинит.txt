Хибинит (алғаш Хибин жотасынан табылған) — нефелинді сиенитке жататын магмалық тау жынысы. Ол ірі түйірлі, кейде пегматоид пішінді болып келеді. Құрамында 32 — 53% нефелин, 33 — 59% микроклинпертит, 5 — 9% түсті минералдар (эгирин, арфведсонит, титанит, лампрофиллит, сілтілі амфибол, эвдиалит, ринколит, энигматит, сфен, т.б.) бар. Хибинит басқа да нефелинді сиениттермен бірге кездесіп, линза, дайка, шлир тәрізді денелер құрайды. Хибинит керамика өндірісінің шикізаты және қаптама тас ретінде қолданылады. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 жыл. ISBN 5-89800-123-9, IX том   

