Ашудасты  – Алматы облысы Көксу ауданы Көкшелі тауының оңтүстік-шығысындағы тау.  Абсолюттiк биіктігі 1160 м. Тау оңтүстік-батыстан солтүстік-шығысқа қарай 15 км-ге созылып жатыр, енді жері 7 км. Батысы мен оңтүстік-батысында бірнеше ұсақ шоқылар бар. Беткейі негізінен жайпақ келген.  Таудың сұр топырағында жусан, қылқұрт, боз, селеу, баурайындағы бұлақтардың бойында астық тұқымдас шөптесіндермен бірге бұталар өседі.    

