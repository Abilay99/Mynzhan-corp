Алажиде — Алматы облысы Ақсу ауданы, Үштөбе-Талдықорған темір жолы бойындағы темір жол бекеті, Молалы ауылдық округі құрамында. Аудан орталығы - Жансүгіров ауылынан батысқа қарай 87 км-дей жерде, Молалы-Егінсу бекеттерінің аралығында, облыс орталығы - Талдықорғаннан солтүстікке қарай 45 км-дей жерде орналасқан.  Алажиде 1958 жылға дейін "44 разъезд" деп аталған. Стансада Ақсу, Сарқан аудандарынан жеткізілген астық қабылданады және мекемелерге тапсырыспен келген жүкті түсіріп беру жүзеге асырылады.  1999 жылы тұрғындар саны 497 адам (242 ер адам және 255 әйел адам) болса, 2009 жылы 309 адамды (161 ер адам және 148 әйел адам) құрады. 

