Іле атырауы —  Алматы облысы Балқаш ауданындағы Іле, Жиделі өңірлерінің аралығындағы республикалық мәні бар мемлекеттік қорықша. 10 жылға арналып, 1968 жылы құрылған. 1978 жылы тағы он жылға ұзартылады.  100 мың га жер алып жатыр. Жер бедеріне аталған өңірлердің алқабындағы ормандар мен шалғындар көрік береді. Ағаш пен бұта арасында, әсіресе боз жиде, тал, жаңғыл, шеңгел көп. Қорықшада жабайы шошқа, елік, ала аяқ мәлін, қырғауыл, су құстары мен батпақ құстары мекендейді. Бәрінен құндысы - қызғылт бірқазан мен бұйра бірқазан, олар Қызыл кітапқа енгізілгенді. Негізгі жұмыстармен қатар, қорықшада аң құс есепке алынып, күз бен қыста оларға қосымша жем беріледі, алайда қорықтағы жыртқыш аңдар жойылып кетті.  

