Ругопс — бұдан 95 миллион жыл бұрын Солтүстік Африканы мекендеген теропод тұқымдас динозавр. 2000 жылы Нигерде ругопстың бассүйегінің табылуы оның эволюциясын түсінуге үлкен септігін тигізді. Ол сонымен қатар ер массасының сол кезеңде Гондвана күйінде болғандығын көрсетті. Ұзындығы — 7–9 метр, биіктігі – 2,5 метр. Ругопс орта көлемді етқоректі динозавр болған. Бассүйегін сауыт немесе қабыршақ қаптаған. Ал басқа сүйектерінің бойымен қан тамырлары өткен. Динозаврдың сүйек қалдықтарын тапқан доктор Пол Серено оның бассүйегінің ұрыстарға, шайқастарға арналмағанын, жануардың тек өлекселермен қоректенгенін анықтаған.  

