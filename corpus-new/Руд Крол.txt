* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Руд Крол (нидер. Ruud Krol; 24 наурыз 1949 жыл, Амстердам) — Нидерланд футболшысы, Нидерланд Ұлттық құрамасының қорғаныс шебінде ойнаған. Футболшылық ғұмырының көбі "Аякс" сапында өтті. Үш дүркін Еуропа Чемпиондар кубогын ұтып алды.   Ұлттық құрамада тұңғыш рет 1969 жылы алаңға шықты. 1974 жылы әлем чемпионатында күмістен алқа тақты. Чемпионатта Крол екі рет көзге түсті,  бірінші топтық кезеңнің үшінші турында Болгариямен ойынның 78-минутында өз қақпасына гол соғып алды. Бірақ бұған нидерландылықтар қайғыра қойған жоқ, бұл кезде 3:0 есебімен ұтып тұрған-ды. Нәтижеде есеп 4:1 болды.   Екінші топтық кезеңнің бірінші турында Руд Крол Аргентинаға гол соқты, бұл кездесуде Нидерланд 4:0 есебімен ірі жеіске жетті.   Чемпионаттан алдын Нидерланд футбол федерациясы әлем чемпионатында әр голға  ірі мөлшерде сыйақы тағайындаған болатын. Чемпионаттан соң уәделерін орындап, сыйақы тапсырады. Бірақ футболшылар Болгариямен ойындағы Кролдың автоголына да сый беруін талап етеді. "Автогол соққандарға сыйақы бермейміз" деп уәде етілмегендіктен, амалсыз Кролдың автоголы үшін де басқалармен бірдей сый беріледі.   

