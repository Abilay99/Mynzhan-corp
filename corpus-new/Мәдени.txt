Мәдени — Түркістан облысы Төле би ауданындағы ауыл, Жоғарғы Ақсу ауылдық округі орталығы.  Аудан орталығы – Ленгер қаласынан солтүстік-шығысқа қарай 29 км-дей жерде.  1999 жылы жергілікті тұрғындар саны 1370 адам (673 ер адам және 697 әйел адам) болса, 2009 жылы 1294 адамды (639 ер адам және 655 әйел адам) құрады. Ауыл 1958–96 жылдары ауылы шаруашылығымен айналысатын Киров атындағы ұжымшардың бөлімшесі болған. Оның негізінде Мәдениде және округке қарасты Сарқырама ауылында 1996–97 жылдары «Мәдени» ӨК және 40-тан астам шаруа қожалығы құрылды. 

