 Франциск І (фр. François I) - 12.09.1494 - 31.3.1547 жылдары өмір сүрді. Франция королі (1515 жылдан), Валуа әулетінен шыққан. Франциск І-нің саясаты Францияны онан әрі орталықтандыруға және абсолюттік монархияға айналдыруға бағытталды. 1532 жылы Бретаньды қосты, Корольдық кеңесті басқарудың басты органы етті, провинцияларда бас мирасқорлардың қызметін енгізді. Италия соғыстарында (1494-1559) Мариньяно маныңда жеңіске жетіп (1515), Миланды алды. Франциск І өнерге қамқорлық жасады. Францияға Италиядан архитекторлар мен суретшілерді шақырды. 

