"Мәлікриян Рабиғұлмүлік Қыз Жәмила" - шығыстық сарындағы ғашықтық дастан. Шығыс Қазақстан облысы Шар ауданында тұрған ақын Тұлымхан Төлеубайұлының жырлауынан ауыз әдебиетін жинаушы Күсембек Байғұттыұлы жазып алған. Дастан сюжеті арабтың "Мың бір түн" ертегісінен өлеңге түсірілген, "Сейфүлмәлік" ғашықтық дастанына ұқсас келеді. Мәлікриян  деген патшаның баласы Рабиғұлмүліктің ғашықтық жолдағы кездескен қиындықтарды жеңіп, Жәмила қызға қосылғандығы жайлы сыр шертеді. Бұл дастан мазмұны осы Шар ауданында тұрған ақын Телібай Манабаев жырлаған "Жәмила" дастанына ұқсас болғанымен тілі, стилі басқаша. Күсембек нұсқасы толық, 11 бір буынды қара өлең үлгісіне құрылған. Қолжазба нұсқасы Орталық ғылыми кітапхананың қолжазба қорында сақтаулы.  

