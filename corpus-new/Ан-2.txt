Ан-2 (НАТО кодтау жүйесі бойынша: Colt — «Құлыншақ», әңг. — «Жүгеріші» («Кукурузник»), «Аннушка») — кеңестік жеңіл жолаушы ұшағы. Ұшақ А. Д. Швецов жасап шығарған АШ-62ИР порщеньді қозғалтқышымен жабдықталған. Ан-2 ауылшарушылық, спорттық, әуе көлігі, жолаушы тасымалдаушы ұшақ ретінде қолданылуда және көптеген мемлекеттендің ӘӘК-нде қызметте тұр. 2012 жылға қарай 2271 Ан-2 ұшағы қолданыста тұрған, оның 1580-і Ресейде. Ұшақтардың көп бөлігі 40 жылдан аса уақыт қолданылуда, ал кейбірінің ұшу сағаты 20 мыңға жуық. Ан-2 КСРО-да, Польшада өндірілген, ал ҚХР-да ұшақ өндірісі әлі де жалғасуда. Барлығы 18 мың Ан-2 ұшағы өндірілген. Әлемнің 26 мемлекетінде қолданыста болған.Ан-3 ұшағы шығарлырғанға дейін әлемдегі ең үлкен бірмоторлы биплан болған. Әлемде 60 жылдан астам уақыт бойы өндіріліп келе жатқан жалғыз ұшақ ретінде Гиннесс рекордтар кітабына енгізілген. Дереккөздер: www.an2plane.ru , www.ria.ru , Aviation Safety Network жобасының онлайн базасында ұшақтардың жойылуына алып келген 618 әуе оқиғасы мен апаттар бойынша жазбалар бар, басқа себептерден тағы 66 ұшақ жойылды, барлығы 776 адам қаза тапты (2016 жылдың 2 қазанына сәйкес).   

