Эдуардо Саверин (19 наурыз 1982) - бразильдік тегі бар американдық, Facebook-тың нгізін қалаушылардың бірі. 2011 жылы 4 қаңтарда компанияның құнын анықтаған соң, оның 5% акциясы $2.5 млрд. жетеді. Қазір Сингапурда өмір сүріп жүр. Бразилияның азаматы. Эдуардо Саверин еврейлердің отбасысында, Сан-Паулуда дүниеге келген. Майамида өскен. Әкесі үй сату саласында жұмыс істеген. Эдуардо Майамидағы Гулливер мектебінде білім алып, оны Гарвард университетінде жалғастырды. 2006 жылы Саверин университетті үздікпен бітіріп экономика саласында диплом алды.Марк Цукербергпен 1 курста танысады. Екінші курста олар бірге - The Facebook жобасын ашады. Саверин негізгі инвесторы және коммерциялық директоры болған. 2004 жылы жазда Саверин Нью-Йоркке практика жинауға кетеді, ал Марк жобаны дамытуды жалғастыра берді. Цукерберг сол кедері Шон Паркермен және Питер тилмен танысады, олар оған Facebook-қа инвесторлар іздеумен көмектесті. Кейінірек Эдуардо Цукербергтен ажырап кетеді. Ал оның компаниядағы 34% акциясы 2005 жылдың сәуірінде 0,03% төмендеп кетеді. Саверин сотқа арызданып 2009 жылы сот Савериннің компанияда 5% акциясы бар екенін дәлелдеді. 2013 жылдың 10 наурызында Эдуардо Саверин Forbes-тың ең жас миллиардерлерінің алғашқы 10-на кіреді. Оның капиталы 2,2 млрд. доллар. 2010 жылы "Қоғамдық жүйе" фильмінде Савериннің ролін Эндрю Гарфилд ойнайды. 

