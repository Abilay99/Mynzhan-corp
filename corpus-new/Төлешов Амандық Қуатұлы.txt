Төлешов Амандық Қуатұлы (20 Қаңтар 1958 жылы туған, Солтүстік Қазақстан облысы Шал ақын ауданы Еңбек ауылы) – техника ғылымының докторы (1999), профессор (2002).  Қазақстан Республикасы Инжинер академиясының академигі (2006),  Қазақстан Республикасы Жоғары мектеп ғылым академиясының мүшесі (2003). Қазақстан Республикасы Білім беру ісінің құрметті қызметкері. 1984 жылы ҚазМУ-ды (қазіргі ҚазҰУ) бітірген.1984–1997 жылдары Солтүстік Қазақстан облысында мектепте мұғалім, ҚазҰУ-да инжинер, аға ғылыми қызметкер, аға оқытушы, доцент, проректордың орынбасары. 2001–2005 жылдары университеттің ғылыми-технология паркінің директоры болды. 2005 жылдан ҚазҰУ-да профессор. «Аппараттар, құралдар және машиналардың беріктігі мен динамикасы» тақырыбында докторлық диссертация қорғады. 140-тан астам ғылыми жарияланым мен 2 монографияның авторы. 2 авторлық куәлік пен 6 патенттің иегері.  

