Элементар Математика – математиканың айнымалы шама, функция, шек, сондай-ақ жиын, т.б. жалпы ұғымдарды пайдаланбайтын саласы. Басқаша айтқанда Э. м-да матем. анализ пайда болғанға дейінгі жалпы матем. ұғымдар (абстракциялар) қолданылады. Қысқаша Э. м-ны “тұрақты шамалар математикасы” деп те сипаттауға болады. Бірақ бұл Э. м-ның дәл сипаттамасы бола алмайды. Өйткені Э. м-да тек тұрақты шамалар мен геом. фигуралар (олардың мөлшері ғана емес, мыс., орналасуы да қарастырылады) ғана емес, сонымен бірге онда айнымалы шамалар да (мыс., тригонометр. функциялар) қарастырылады. Жалпы білім беретін орта мектепте оқылатын матем. пәндердің жиынтығы Э. м. деп түсініледі.  

