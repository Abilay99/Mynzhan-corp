Сүйекті Аққурай (Psoralef drupacea) — бұршақ тұқымдасына жататын шөптесін өсімдік түрі. Биіктігі 100—120 см, кейде 200 см болады. Тамыры тереңге кетеді. Сабағы тік бұтақтанған, түкті жапырақтары жай, бүтін жиекті, үшкүлақты келеді. Гүлдері ұсақ, ақ, қызғылт түсті жапырақ қолтығына орналасқан. Дөңгеленген жаңғақ тәрізді 5—6 мм бүршағы бар. Тұқымы ұсақ. Мамыр—шілдеде гүлдеп, тамыз—қыркүйекте дән береді. Оңтүстік Қазақстанда 3—4 мың га қоры бар. Түркістан ауданындағы тау бөктерлерінде, құмды жерлерінде қаулап өседі. Сүйекті Аққурай құрамында эфир майы болғандықтан медицинада дәрілік өсімдік ретінде қолданылады. Жапырағынан желім, тамырынан илік заттар, сабағынан арқан есетін жіп алынады.  

