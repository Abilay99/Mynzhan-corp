 Міңгірлеу, мұрнынан сөйлеу  — балалардың зиянды әдеттерінің бірі. Тіл мүкістігіне байланысты дыбыс шығар кезде мұрын мен ауыз қуысының қалыпты қарым-қатынасы бұзылады да дауыс тембрі өзгеріп, дыбыс дұрыс айтылмайды. Ауруға тіс-жақ жүйесінің және сөйлеу мүшелерінің ауытқуы себеп болады. Емі: дыбыс шығаруға кедергі келтіретін себептердің алдын алу, болдыртпау. Мысалы, тілдің қысқалығын тілу, ұлғайған тамақ-мұрын бездерін алып тастау. Асқынған жағдайда уранопластика жасалады.   

