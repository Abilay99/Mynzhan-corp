Этьенн Паскье, также Пакье (фр. Étienne Pasquier, 7 маусым 1529 жыл, Париж, – 1 қыркүйек 1615 жыл, сонда) – француз заңгері, саясаткер, тарихшы, гуманист және ақын . 1554 жылы диалог түрінде құрылған «Монофил» (Le Monophile) атты трактаты жарық көреді. 1583-1584 жылдары «Бүрге» (La Puce) және «Қол» (La Main) атты өлеңдер жинағын бастырады. Өлеңдерін француз және латын тілдерінде шығарған. 1560 жылы жазған «Франция туралы ғылыми жазбалар» (Recherches de la France) атты еңбегімен көпшілікке танылады. Қазіргі кезде де оның шығармалары толық басылып шықпаған. 1723 жылы Амстердамда екі томдық шығармалары жарық көреді.  

