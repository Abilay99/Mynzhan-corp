Владимир Андреевич Стеклов (28.12.1863, 9.01.1964, Нижний Новгород қаласы - 30.05.1926, Қырым, Ленинградта жерленген) - кеңес математигі, академик (1912). 1919-26 жылдары КСРО ғылым академиясының вице-президенті.  Харьков университетін бітірген (1887). 1889 - 1906 жылдары Харьков университетінің механика кафедрасында (1896 жылдан профессор), ал 1893 - 1905 жылдары Харьков технология институтында жұмыс істеді. 1906 жылы Петербург университетінде қызметке ауысты. Оның инициативасымен ҒА - ның жанынан физика - математика институты (1921) ашылды. Бұл институт 1934 жылы екіге бөлініп, оның біріне (КСРО ғылым академиясының Матем институтына) Стеклов есімі берілді. 

