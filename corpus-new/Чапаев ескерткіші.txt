Чапаев ескерткіші - монументтік өнер туындысы. Азамат соғысының даңқты батыры В. И. Чапаевқа арналып 1984 ж. Орал қаласында орнатылған (мүсінші: Б. А. Түлеков, А. М. Әйнеков; архит.: В. З. Кацев, П. И. Кривенко). В. И. Чапаев атта отырған кейпінде кескінделген. Мүсін қоладан құйылған, биікт. 6,8 м. Чапаев ескерткішінің тұғыры бетоннан жасалып, сұр гранит және қызыл стилобатпен қапталған, биікт. 8м. Ескерткіш жаңа темір жол вокзалы алаңының композициялық көркем орт. болып табылады.  ↑Қазақ ССР 4 томдық қысқаша энциклопедия./Бас редактор Р.Н. Нұрғалиев;Алматы; Қаз.Сов. Энциклопед. Бас. редак. 1989 ISBN 5-89 800-009-7 

