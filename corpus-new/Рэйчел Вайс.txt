Рэйчел Вайс (ағылш. Rachel Weisz [ˈvaɪs]; 7 наурыз 1970, Лондон, Ұлыбритания) — британдық кино және театр актисасы. «Оскар» жүлдесінің номинанты атанған. Рэйчел Ханна Вайс 1970 жылы 7 наурызда Ұлыбританияның Лондон қаласында дүниеге келген. Оның әкесі Джордж Вайс, ұлты бойынша еврей, Венгрияда дүниеге келген. Еврейліктерді жақтырмайтын адамдардан қашып, Англияға көшуге мәжбүр болды. Рейчелдің анасы, Эдит Рут, Венада туып өскен. Оның қанында да еврей қаны бар. Рэйчелдің айтуы бойынша, ол «интеллектуалды еврей үйінде» өскен және өзін еврей деп санайды. Актрисаның Минни атты апайы бар. Вайс ағылшын тілін Кэмбридж университетінде оқыған. Cambridge Talking Tongues атты студенттерге арналған драмалық группаның негіздеушілерінің бірі болған. 1994 жылы Gielgud театрында қойылған Design for Living пьесасындағы рөлі Рэйчелға табыс әкеледі. Сол жылы «Цепная реакция» фильмінде түсіп, кейіннен Бернардо Бертолуччидің «Ускользающая красота» фильмінде рөлге ие болады. «Мумия» (1999 жыл) және «Константин: Повелитель тьмы» (2005) фильмдері де оның танымал атануына өз үлесін қосқан болатын. Вайс 2005 жылы Джон ле Карренің кітабынан түсірілген «Преданный садовник» фильмінде түсіп, «Алтын глобус» және «Оскар» сыйлықтарының номинанты атанған. 2006 жылы «Фонтан» және «Мои черничные ночи» фильмдерінде рөлдерге ие болады. Вайстың американдық режиссер Даррен Аронофски атты жігіті болды. 2006 жылдың 31 маусымында екеуінің ұлдары Генри дүниеге келеді. Бірақ, 2010 жылдың 9 қарашасында олар бірге тұрмайтындығы және кездеспейтіндігі жайлы айтады. Оған қарамастан, олар достар болып қалды және ұлдарын бірге асырап жатыр. Рэйчел 2011 жылдың 22 маусымында Нью-Йорк қаласында Дэниел Крэйгпен некеге отырды. 

