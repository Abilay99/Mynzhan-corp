Олар әлемді біріктірді (англ. United Passions) — режиссер Фредерик Обертен түсірген француз фильмі. Тұсаукесері 2014 жылы 18 мамырда болды.  Фильм оқиғалары 1992-2004 жылдарды қамтиды.  1904 жылы Парижде түрлі мемлекеттен жиналған энтузиастар дүниежүзі халқын біріктіретін әлемдік футбол ұйымын құру идеясын іске асырады. Оны қысқартып айтқанда, ФИФА деп атайды.  Ол кезде ФИФА-ның шынымен әлемдік деңгейдегі ірі ұйымға айналып кететініне сеніммен қарағандар тіпті аз болады. Бірақ аяққа тұрып кетуі үшін барын, тіпті өздерін де аямаған тарихи тұлғалар ФИФА-ны ақыр соңында әлемдегі ең ірі, абыройлы ұйымға айналдырады. Осы мақсатта жұмыс істеген Жюль Риме, Жоао Авеланж, Йозеф Блаттер секілді марғасқалардың өмірінен үзік-үзік болса да картиналар көрсетіледі. Олар қызмет жолында сатқындықты да, дұшпандықты да бастан кешіреді. Фильмді түсіруге 27 миллион АҚШ доллары жұмсалды. Бірақ түсімі тым аз, шығынның жүзден бір бөлігін де өтемеді. Сол себепті тарихтағы ең нашар фильмдердің қатарын толықтырды. АҚШ кинотеатрларында көрерменді мүлдем жинай алмады. Бар-жоғы 918 долларды ғана құрады. Сол себепті де бір көрсетілімнен соң-ақ жарнамасы тоқтады. 

