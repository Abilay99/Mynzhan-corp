Магнитті сезімтал шалаөткізгіш аспаптар (Магниточувствительные полупроводниковые приборы) — гальваномагниттік құбылыстарды пайдалану негізінде жұмыс істейтін шалаөткізгіш аспаптар. Магнитті сезімтал шалаөткізгіш аспаптарда магнит өрісі әсерінен потенциалдар айырымы (Холл түрлендіргіштері, екі коллекторлы магнитотранзисторлар) пайда болады немесе аспаптың электрлік кедергісі өзгереді немесе аспап арқылы өтетін ток өзгереді (магниторезисторлар, магнитодиодтар мен биполярлық магнитотранзисторлар).   

