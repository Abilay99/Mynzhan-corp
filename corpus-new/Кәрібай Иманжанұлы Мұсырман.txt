Кәрібай Иманжанұлы Мұсырман 1957 жылы 28 ақпанда Солтүстік Қазақстан облысы Айыртау ауданы Дәуқара ауылында туған.  Қазақ. Әкесі - Мұсырман Иманжан Мұсырманұлы, марқұм. Анасы - Мұсырман Рахима Салихқызы, марқұм. С.М. Киров атындағы  Қазақ мемлекеттік университетініңжурналистика факультетін бітірген (1981), журналист. Қазақстанның мерзімді баспасөзінде жарияланған көптеген мақалалардың, очерктердің авторы. Қазақ және орыс тілдерін біледі. КОКП мүшесі (1985-1991). "Нұр Отан" партиясы СҚОФ саяси кеңесінің мүшесі. 1981 жылдан - Солтүстік  Қазақстан облыстық «Ленин туы» газетінің тілшісі , меншікті тілшісі . 1985 жылдан -Көкшетау облыстық «Көкшетау» газетінің меншікті тілшісі, бөлім меңгерушісі , редактор орынбасарының м.а.1990 жылдан - республикалық «Егемен Қазақстан» газетінің меншікті тілшісі. 1992 жылдан - Көкшетау облыстық телерадиокомпаниясының төрағасы. 1997 жылдан - «Республикалық «Қазақстан» телерадиокорпорациясы» АҚ Солтүстік  Қазақстан облыстық филиалыныңдиректоры. 2007 жылдан - «Солтүстік  Қазақстан» Солтүстік  Қазақстан облыстық газетінің редакциясы»  ҚМК директоры - бас редакторы. 2008 жылдың желтоқсан айынан  - «Қызылжар Ақпарат» медиахолдингі»  ҚМК директорының - бас редакторы.  2012 жылдан бері - "Қызылжар - Ақпарат" ЖШС директоры. Қазақстан халқы Ассамблеясының мүшесі. Қазақстан Журналистер одағының мүшесі, "Халықаралық «Қазақ тілі»  қоғамы" РҚБ СҚОФ төрағасы, облыстық мәслихаттың депутаты, облыстық Тәртіптік кеңестің мүшесі.  «Қазақстан Республикасының тәуелсіздігіне 10 жыл (2001), «Қазақстан Конституциясына 10 жыл» (2005), "Қазақстан Республикасының тәуелсіздігіне 20 жыл" (2011) медальдарымен марапатталған. Әскери атағы - запастағы майор. Діни көзқарасы - «Ислам дәстүрлерін  ұстанамын» Саяси  қайраткер ретіндегі идеалы - Абылай хан. Қазақстанның болашағы туралы болжамы - «Қазақстан өркендеген, демократиялық мемлекет болады». Хоббиі - шахмат, дойбы. Сүйіп оқитын әдебиеті - публицистика, поэзия. Үйленген. Жұбайы - Мұсырман Ақжүніс Шаяхмөтқызы (1959 жылы туған), запастағы полковник, тарих ғылымдарының кандидаты, "Нұр Отан" партиясы СҚО филиалының партиялық бақылау жөніндегі инспекторы.  Ұлы -Жалғасбек (1996 жылы туған),    

