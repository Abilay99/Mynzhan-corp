Ай - Шығыс Қазақстан облысы Аягөз ауданындағы өзен. Ұзындығы 152 км, су жинау алабының ауданы 3090 км. Тарбағатай жотасының Ақшәулі тауынан басталады. Таудан жазыққа шыққан өзен суы сорғу мен булануға шығындалып, сарқылады, тек аса суы мол жылдары ғана Сасықкөлге құяды. Суы минералдылығы (0,570 г/л-ден 2,0 г/л-ге дейін). Минералы химиялық құрамы жағынан гидрокарбонат класының кальций тобына жатады. Өзен жайылмасына қалың шабындық өседі. Ол мал жайылымы ретінде пайдаланылады. 

