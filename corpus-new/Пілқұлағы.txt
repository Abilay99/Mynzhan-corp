Пілқұлағы– ароидтар тұқымдасына жатады. Отаны оңтүстік-шығыс Азия тропикалық ормандары. Табиғатта 500-ге тарта түрі бар. Бірақ барлығының жапырағының пішіні   піл құлағына ұқсас келеді. Бізде Қазақстанда   пілқұлағының A. Macrorbira және A. Cuprea  деген түрлері бөлме гүлдері ретінде өсіріледі. Жапырақтары тікелей топырақтан өсіп шыққан  сабақтарының басында  орналасқан..  Сабақтарының бойы аса биік болмасада, жапырқтарының көлемі үлкен болып келеді. Көп  суғарып жібергенде немесе ауа  тым  ылғал болып кеткенде, жапырақтарында  су тамшылары пайда болады. Пілқұлағын  барометр деп те атайды, жаңбыр жауар алдында жапырақтарында су тамшылары пайда болады. Жарықта өседі.  Тіке түскен күн көзінен сақтау қажет. Барлық ароидтар секілді, жылуды жақсы көреді. Жазда молынан, қыста сирек суғарады. Су бүркіп ылғалдандырып, әрі жапырақтарының  тазалығын сақтау қажет. Әдемі жапырақты өсімдікке арналған  тыңайтқышпен айына бір рет қоректендіріп тұру қажет. Өсімдік битімен өрмекші құрты, кенемен ауруы мүмкін. Түбін бөлу және жанама өскіндері арқылы көбейтеді. Қ 74  Құлжабаева Г.Ә.;«Өсімдіктер әлемі» оқу-әдістемелік кешені, Жемістер: Дидактикалық материал. - Алматы, 2011. - 16 б;ISBN 978-601-7237-31-8  

