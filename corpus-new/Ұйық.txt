Ұйық — 1) қазіргі сушаралардағы суға қаныққан майда түйірлі, нығыздалмаған шөгінді. Табиғи жағдайларда ағатын күйде болса, кептіргенде қатты дене қасиеттеріне ие болады. Ұйық — көптеген шөгінді таужыныстар қалыптасуының бастапқы сатысы. Түйірөлшемдік құрамы бойынша негізінен пелит (лай) шөгінділерге жатады. Ұйық теңіздік және континенттік (көл, батпақ ұйығы) болып жіктеледі. Генезисі бойынша терригендік (сазды, сынықты), биогендік (карбонат, кремнийлі, диатомды, глобигеринді және т.б.) және хемогендік ұйықтар бөлінеді; 2) көне динамикалық жіктеме бойынша — құрамында 30-50% < 0,001 мм фракциялар бар шөгінді (грунт).  

