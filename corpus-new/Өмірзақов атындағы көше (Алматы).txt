Көшеге ұлттық театр өнерінің негізін салушылардың бірі, қазақтың аса талантты актері Елубай Өмірзақовтың есімі (Алматы қаласы атқару комитетінің 02.07.1975 № 256 шешімі) берілген. Өмірзақов Елубай (1899-1974) Қостанай облысында дүниеге келген. Ол қазақтың кино және театр өнерінде өзінің өшпес ізін қалдырған. Көше Бостандық, Алмалы аудандарын қиып өтеді. Бабаев көшесі мен Жандосов көшелерінің аралығында созылып жатыр. Бұрынғы атауы - 14-ші линия көшесі. Көше ұзындығы - 2100 метр.  

