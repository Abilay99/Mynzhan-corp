Аман құрылыс тасы кен орны - Бұқар жырау ауданында орналасқан. «Орталық Қазгеология» өндірістік бірлестігі барлаған (1957-58 және 1963-65 жылдары). Қазақ металлургия құрылыс тресі игеруді бастаған. Кен орнының құрылымы туфтардан, туф лавалардан, андезиттер мен липариттерден тұрады. Ендік бағыттағы қабатты жүлге қарайтын пайдалы қыртысты туфтардан түзілген.Барланған ауданы 100x75 м, жүлгенің орташа қалындығы 36 м, үстіңгі кабаты 1,3 м. құрылыс тасынан алынған қиыршық тас 500 маркалы ауыр бетон жасау үшін пайдаланылады, баска құрылыс жұмыстары үшін де жарамды. 

