СУАЙРЫҚ – жер беті және атмосфералық жауын-шашын ағындарын екі беткейге бөлетін Жер бетіндегі шартты сызық. Суайрық негізгі немесе құрлықтық, бірінші реттік (шектес өзендер жүйелері арасындағы) және екінші реттік немесе бүйірлік (негізгі өзеннің шектес тармақтары арасындағы) болып бөлінеді. Кейде шектес өзендер жүйесін бөлетін аумақты – суайрықтық кеңістікті де  суайрық деп атайды. Әр түрлі бағытта жылжитын жер асты сулары ағындарын бөлетін жер асты суларының суайрықты да болады. Таулы аймақтарда суайрық тау жоталарының сызығымен сәйкес келіп, жер бедерінде айқын көрінеді. Жазықтарда суайрық сызығының көрінісі көмескілеу. Негізгі немесе құрлықтық суайрық бірінші дәрежедегі немесе қапталдық суайрық (өзеннің негізгі салалары арасында) деп бөлінеді. Тынықмұхиттық және атлантмұхиттық алаптарды бөлуші биіктік Жердің бас суайрықты деп аталады. 

