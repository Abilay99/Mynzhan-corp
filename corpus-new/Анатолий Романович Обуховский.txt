Анатолий Романович Обуховский (15.5.1925 жылы туған, Житомир қаласы) – соғыс және еңбек ардагері. Кеңес Одағының Батыры (10.1.1944). 1943 ж. Оңтүстік Қазақстан әскери комиссариатынан Қызыл Армия қатарына шақырылды. Украинаны азат ету барысында көрсеткен ерлігі үшін батыр атағына ұсынылды. Соғыстан кейін Житомир қаласында тұрып еңбек етті. Ленин, 1-дәрежелі Отан соғысы ордендерімен, медальдармен марапатталған. Житомир қаласының құрметті азаматы.  

