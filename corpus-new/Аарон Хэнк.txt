Аарон Хэнк (толық аты – Генри Луис Аарон) (Aaron, Hank; Henry Louis Aaron) (5 ақпан, 1934, Мобил, шт.Алабама, АҚШ) — американдық бейсболшы, кәсіпқой бейсболдың үздік ойыншыларының бірі. Біраз уақыт Негритяндық Лигаларда, кейін төменгі лигаларда аз уақыт ойнаған соң, 1954 жылы «Милуоки Брэйвз» құрамында  ішкі алаң ойыншысы ретінде Жоғарғы лигаға өткен. 1965 жылы «Брейвзден» Атлантаға өткен  шағында, есебінде 398 «хоумран» болған, 1974 жылы  715-іншісіне қол жеткізіп, Бейб Руттың рекордынан да асып түскен. «Милуоки Брюэрзбен» соңғы екі маусымын өткізген (1975-76). Ааронның бүкіл ойынындағы: «хоумрандары» (755), базаға қосымша соққылары (1477), соққыдан кейінгі «ұзақ жүгірісі» (2297) рекордтарына ешкім қол жеткізе алмаған, тек Тай Кобб пен Пит Роуз соққы сандары  бойынша одан асып түскен (3771). Аарон бейсбол тарихында ең үздік хиттердің бірі болып саналады.  

