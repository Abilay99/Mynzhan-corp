«Заманай мен Аманай» – қазақ прозасының үлкен табыстарының бірі Сәкен Жүнісовтің повесі.  Повесте XX ғасырдың отызыншы жылдарындағы заман дүрбелеңі суреттелген. Хамза Есенжановтың «Жүнісовтар трагедиясы» романында Жайық қазақтары басынан кешкен азапты өмір, Төлеген Әбдіковтың «Өлара», Смағұл Елубаевтің «Мінәжат» романдарындағы кеңестендіру саясаты тұсындағы қазақ ауылдарының тағдыры бұл повестің арқауына айналған. Сәкеннің «Заманай мен Аманай» туындысы романға арқау боларлық жүкті арқалаған.  Туындыға заман дүрбелеңіне тап келген қазақ ауылдарының тағдыры оқиға етіп алынған. Оқиға ұжымдастыру кезінде жат жерге қоныс аударған қазақ аулының жүдеу тіршілігінен бастау алып, шегіністер арқылы суреттелген.  

