Ибн Арабшаh, Ахмед ибн Мұхаммед ибн Абдалла ад-Димашқи 1388, Дамаск – 1459 – ортағасырлық араб тарихшысы, әдебиетші. 12 жасар кезінде тұтқынға түсіп, Самарқанға әкелінді. Тұтқында болған шағында бірсыпыра саяхат жасап, Хорезмде, Астраханда, Сарайда, Қырымда болды. Парсы, түрік, моңғол тілдерін үйренген. Әмір Темірге арнап «Әжаиб әл-мақдур фи наваиб әт-Тимур» (Темірдің өміріндегі көргенділік ғажайыптары) деген шығарма жазды. Онда Шу мен Талас өңірін, Жетісуды Оңтүстік, Батыс Қазақстанды қоныстанған халықтар жайында көптеген мағлұматтар келтірілген. Автор Әмір Темірдің Моғолстанға, Ақ Ордаға жасаған жорықтарын жан-жақты суреттеген.  Тараз энциклопедиясы   

