Шығанақ — Жамбыл облысы Мойынқұм ауданындағы ауыл (бұрынғы кент), Шығанақ ауылдық округі орталығы. Аудан орталығы - Мойынқұм ауылынан солтүстік-шығысқа қарай 121 км-дей жерде, Балқаш көлінің оңтүстік-батыс жағалауындағы боз жусан, баялыш, күйреуік, т.б. шөптесін өскен, сұр, сортаңды сұр топырақты шөлдік белдемде орналасқан. Іргесі 1954 жылы қаланған. Кентте балық аулаумен айналысатын шаруа қожалықтары құрылған. 

