Әрмен Жақсыбекұлы Рысмендиев (13.8.1940 ж.т., Алматы облысы Райымбек ауданы Кеген а.) – мед. ғыл. докт. (1992), проф. (1993). Алматы мемл. мед. ин-ты (1965, қазіргі Қазақ ұлттық мед. ун-ті) және Мәскеу қ-ндағы дәрігерлер білімін жетілдіру ин-тын (1971) бітірген. Алматы облысы Кеген және Нарынқол (қазіргі Райымбек) ауданында дәрігер-терапевт (1965–66), бас дәрігердің орынбасары (1966–67), Ақтөбе мемл. мед. ин-тында аспирант (1997–70), ассистент (1971–73), Алматы (1976–79) мемл. мед. ин-тында ассистент (1973–77), доцент (1978–79), Қазақ кардиология ғыл.-зерт. ин-тында бөлім жетекшісі (1979–81); 1981 жылдан осы ин-ттың директоры қызметін атқарды. «Основные сердечно-сосудистые заболевания и их профилактика в условиях сельской местности Казахстана (На примере Уйгурского района Алма-Атинской области)» деген тақырыпта докт. дисс. қорғады. 200-ден астам ғыл. жарияланымның, оның ішінде 7 монографияның авторы; 1 патент пен 5 авторлық куәліктің иегері.   

