Сұлтан Оразалинов (30.4. 1941 жылы туған, Шығыс Қазақстан облысы Аягөз қаласы) – журналист, Қазақ КСР-інің еңбек сіңірген мәдениет қайраткері (1981). Қазақстан Республикасының еңбек сіңірген қайраткері (2001), Қазақстан Журналистер одағы сыйлығының және Абай атындағы Халықаралық әдеби сыйлықтың лауреаты (1995). Қазіргі әл-Фараби атындағы Қазақ ұлттық унверситетін бітірген (1964). Еңбек жолын Семей облысы Абай аудандық “Социалистік мал шаруашылығы” газетінде бастап, Қазақ радиосы мен телевидениесінде редактор, аға редактор, күнделікті хабарлар бағдарламасының Бас редакторы, Қазақ телевидениесінде Бас редактор (1969 – 84), Қазақстан КП ОК-де көркем әдебиет секторының меңгерушісі (1984 – 86), “Өнер” баспасының директоры (1986 – 93), Қазақстан Республикасы Тіл комитетінің төрағасы (1993 – 95), Ұлт саясаты жөніндегі мемлекеттік комиет төрағасының бірінші орынбасары (1995 – 97), Білім және мәдениет минстрлігінің Тіл саясатын үйлестіру департаментінің директоры (1997 – 98), Авторлық құқық жөніндегі агенттіктің төрағасы (1998 – 2000), ҚР Әділет министрлігінің Авторлық құқық жөніндегі комитетінің төрағасы болып қызмет атқарды (2000 – 01). 2001 жылдан ҚР Әділет министрлігінің Құқықтық насихат, мемл. тілді дамыту және көпшілікпен байланыс департаментінің директоры. Сұлтан Оразалинов “Сұхбат”, “Халық қазынасы”, “Шұғыла”, “Қымызхана”, “Кездесу”, “Айтыс” хабарларын алғаш ұйымдастырып, сценарийлерін жазып, эфирде жүргізген; 300-ге жуық әдеби сценарий мен 40 шақты ғылыми-зерттеу мақалалардың авторы. ҚР Президентінің “Алтын барыс” белгісімен марапатталған. <references>  

