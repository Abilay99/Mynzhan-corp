Егер айналмалы қозғалысты жатекші біліктен оған параллель жетектегі білікке беру керек болса, цилиндрлік тісті беріліс қолданылады. Тісті беріліс жетектеуші және жетектелуші біліктерге қондырылған екі дөңгелектен тұрады. Бұл түсті дөңгелектер өзара іштей немесе сырттай ілінісулері керек. Тісті дөңгелектердің қозғалыс бағыттары іштей іліністе бағыттас, ал сырттай іліністе қарама-қарсы болады. Егер тісті дөңгелектердің саны бірдей болса, онда жетектеуші және жетектелуші біліктер бірдей жылдамдылықпен айналады. Ал тістер саны әр түрлі ілініскен дөңгелектердің жылдамдықтары, олардың тістерінің санына кері пропорционал болады. 

