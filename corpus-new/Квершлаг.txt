Квершлаг – тау жынысы қабаттарының созылымына кесе-көлденең жүргізілетін тау-кен қазындысы. Жер бетіне тікелей шықпайды. Квершлаг орналасуына, бағытына қарай негізгі, горизонттық, панельдік, учаскелік, қанаттық, қабаттық болып ажыратылады. Көлденең қимасы тік бұрышты, дөңес, таға пішіндес, трапециялы, т.б. болады. Квершлаг жер асты қазба байлықтарының қабаттарын ашу, жүк тасымалдау, адам жүру, электр кабельдері мен байланыс сымдарын төсеу үшін пайдаланылады.   

