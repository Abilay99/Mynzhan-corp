Ибрагим Әдиетұлы Қалиев (11.1.1959 ж. т., Ақжайық ауданы, Бударин с.) - ғалым, физика-математика ғылымдарының докторы (2001). 1974 ж. оқушылардың облыстық математикалық олимпиадасының нетижесі бойынша Новосибирск мемлекеттік университеті жанындағы физика-математика мектебіне қабылданып, оны 1976 ж. бітірді. 1981 ж. осы университетті бітірген соң Ресей ҒА Сібір белімшесі Гидродинамика институтына жұмысқа шақырылды. 1992-93 ж. Италиядағы «Tecnopolis Novus Ortus» ғылыми орталығында жұмыс істеді. Қазір Новосибирскдегі Гидродинамика институтының аға. ғыл. қызметкері. 40-тан аса ғылыми еңбегі, соның ішінде «Математические модели фазовых переходов» (2002) атты монографиясы жарық көрген.   

