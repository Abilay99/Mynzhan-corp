Фляктер (пол. flaki – қарын) — поляктың ұлттық тағамы. Малдың қарнын тазалап, ішін қырып салқын суға жуады да екі немесе үш рет қайнатып, суын төгіп жаңалап отырады. Осыдан кейін қарынды қайтадан тазалап сүйек сорпасында 5 сағаттай қайнатады. Қайнатудың соңғы мерзімінде қоюланған сорпаға алдын ала бұқтырылып алынған көкөністер салынады. Тіліктеп кесілген сәбіз, тарна, балдыркөкті майға қуырып, бұқтырады. Бұқтырылып жатқан кезде үстіне соус, соңынан сүйек сорпасын құяды. Осыдан соң бұл екі компонент қосып, қарыннан жіңішке таспалар кесіп тағы да 30 мин-тай сорпада қайнатады. Флякты татымдықтар мен дәмдеуіштер қосып және үгітілген ащы сыр қосып береді.  

