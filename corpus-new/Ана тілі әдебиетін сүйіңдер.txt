«Ана тілі әдебиетін сүйіңдер», жазушының мақаласы. 1957 ж. жазылып, сол жылы «Қазақстан мұғалімі» газетінде жарияланды. Әуезовтің 20 томдық шығармалар жинағының 19-кітабына сол күйінде өзгеріссіз енгізілді (1985, 410-414-беттер). Автор мақалада ана тілі мен туған әдебиетінің қадір-қасиетін сөз еткен. Жас буынға ана тілін, ана тіліндегі әдебиетті оқытып-үйретудің екі жолы бар: біріншісі - мектеп арқылы жүзеге асырылса, екіншісі - әр адамның өз бетінше ұзақ уақыт ізденіп, уйренуі. Автор одан әрі: «Бұл дәуірде өз тілін, әдебиетін білмеген, қадірлемеген адам толық мәнді интеллигент емес» деп, жастарға зор міндет, улкен сенім жүктейді. Жазушының ойынша, бала күннен бастап кітаппен достасқан адам ғана, өзін интеллигент санатына қосылдым деуіне болады. Бұл - рас сөз. Әйткені бір ғана мамандықпен тар көлемде қалып, ізденбей, тоқырап қалған адамды мәнді интеллигент деу қиын. Жазушы өз пікірін дәлелдэу үшін, орыстың, еуропаның мәдениетті адамдарының кітапты аса көп оқитынын мысалға келтіреді. «Тіпті уйде отырған, тек үй қызметкері аналар, қарт әжелер, қартаң аталар болсын, бәрінің де көркем әдебиетке көңіл-пейілі, құмарлана әзірленуі, тану бағалауы өзгеше» деп, ағартушылық, ұстаздық біліктілігін асыра, өсіре айтады. Ұлы жазушы өз ана тіліндегі әдебиетті аудармадан, орыс тілінен ғана оқитындарды қош көрмейді, ондайларды «сорлылық» деп кінәлайды, ондайлар толық интеллигенттік сипатқа ие бола алмайды деп тұжырымдайды ойын.   

