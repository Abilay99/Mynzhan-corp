Сәрсенбай  Құрманұлы Еңсегенов (1963 жылы 26 наурызда Гурьев облысының Кеңөзек аулында туған) - ҚР Парламенті Сенатының депутаты. Гурьев педагогикалық институтын (1988) тарих,  қоғамтану және кеңес  құқығы мұғалімі мамандығы бойынша; әл-Фараби атындағы  Қазақ мемлекеттік университетін (1995) заңгер мамандығы бойынша бітірген. 1988 жылдан - Гурьев облысы Теңіз ауданының Ганюшкин ауылында орта кәсіптік-техникалық училищесі комсомол комитетінің хатшысы. 1989 жылдан -  Қазақстан ЛКЖО Теңіз аукомының комсомол  ұйымдары бөлімінің  меңгерушісі; 1990 жылдан - бірінші хатшысы. 1992 жылдан - Атырау облысы Теңіз аудандық кеңесінің аға заңгері. 1993 жылдан - Атырау облысының Құрманғазы ауданы прокурорының көмекшісі. 1996 жылдан - облыстық прокуратураның (Атырау қаласы) сот  қаулылары мен атқарушылық жүргізу заңдылығына  қадағалау жөніндегі аға прокуроры. 1998 жылдан - облыстық прокуратураның (Атырау  қаласы) тергеу бөлімінің аға прокуроры. 1999 жылдан - Атырау облысы Жылыой ауданының прокуроры. 1999 жылдан - облыстық прокуратураның (Атырау  қаласы) тергеу бөлімінің аға прокуроры. 2000 жылдан - Атырау қаласы прокурорының орынбасары. 2001 жылдан - облыстық прокуратураның (Атырау  қаласы) мемлекеттік органдар  қызметінің заңдылығын  қадағалау жөніндегі бөлім бастығы. 2002 жылдан - Атырау облысы әкімінің мемлекеттік-құқықтық және әскери-жұмылдыру жұмыстары бөлімінің меңгерушісі. 2003 жылдан - облыс әкімі аппараты басшысының  құқықтық  қамтамасыз ету мәселелері женіндегі орынбасары. 2004 жылдан - Атырау облысының Тәртіптік кеңесінің төрағасы. 2005 жылдан - Атырау облысы әкімі аппаратының басшысы. 2006 жылдан - Атырау облысы Жылыой ауданының әкімі. 2006 жылдан - Атырау облысы әкімінің бірінші орынбасары. 2008 жылдан бері -  ҚР Парламенті Сенатының депутаты, Заңнама және  құқықтық мәселелер комитетінің мүшесі.  «Құрмет» орденімен (2007); «Қазақстан Конституциясына 10жыл» (2005), «Қазақстан Парламентіне 10жыл» (2006) медальдарымен марапатталған. 

