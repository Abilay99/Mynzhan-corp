Богушевич Францишек Казимирович (1840- 1900), беларусь ақыны. Реалистік бағытта жазылған жыр жинақтарында ауыр езгіде жүрген беларусь шаруаларының ауыр тұрмысы, әлеуметтік теңсіздік, саяси бостандық, жақсы өмірді аңсау тақырыптары шебер жырланады. Әуезов «КСРО халықтары әдебиеттерінің өркендеуі» атты мақаласында Богушевичтің «Беларусь сырнайын» айрықша талқылауды, революцияшыл-демократ ақынның өмірі мен еңбегін зерттеуді ұсынады.   

