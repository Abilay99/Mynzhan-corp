Изоклинальды қатпар(изо... және klіno – еңкейтемін) — қанаттары өзара және қатпардың осьтік бетіне параллель болып келген шөгінді тау жыныстарының қатпарлар жиынтығы. Изоклинальды қатпар қатпарлы аймақтарда бүйірлік қысым әсерінен іркілуден, ауырлық күшінің ықпалынан, шөгуден пайда болады. Көбінесе, изоклинальды қатпарды құраушы жыныс қабаттарының қатпар топсаларындағы иілулері байқалмай, моноклинальға ұқсаған параллель қабаттар түрінде болады. Мұндай жағдайда изоклинальды қатпарды картаға түсіріп, ауданның геологиялық құрылысын дұрыс анықтау үшін әр қабаттың салыстырмалы жасын дәл анықтау керек.  

