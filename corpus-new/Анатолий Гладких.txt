Анатолий Гладких (22.9. 1938 жылы, Челябі облысы, Агапов ауданы, Еленинка ауылы) — байланысшы..Новосібір электротехникалық байланыс институтын бітірген (1965).  Еңбек жолын 1960 жылы радиоорталығының монтерлігінен бастаған. 1968 жылы Шығыс Қазақстан облыстық радиотелевизия орталығының инженерлігінен, осы орталықтың бастығы лауазымына дейін өскен. Зырян, Шемонаиха аудандарына телевизия хабарларын жеткізуде, Өскемен-Солдатов, Өскемен-Самара радиорелелі желілерін монтаждауға, оларды ретке келтіруге қатынасқан. Оның басқаруымен "Экран", "Москва", "Жарық" атты ғарыштық жүйелер орнатылып, іске қосылған.  "Еңбектегі ерлігі үшін", "Еңбек ардагері" медальдарымен марапатталып, КСРО "Құрметті радисі" атағы берілген.  

