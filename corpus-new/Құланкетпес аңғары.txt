Құланкетпес аңғары, майжарылған таулары мен Балқаш көлінің оңт.-батыс аралығында жатқан Сарыбастау өз-нің төменгі ағысындағы аңғар. Жамбыл облысы Мойынқұм ауданының шығысында, солт.-батыстан оңт.-шығысқа қарай 15 км-ге созылып жатыр, енді жері орта тұсында 8 км-ге жетеді. Аум. 35 км.кв. Көктем және күз айларында аңғарды шалшық су басып жатады. Шөл далаға тән сұрғылт топырағында боялғыш, күйреуік, теріскен, көде, ажырық, құрақ шоғырлары, т.б. шөптесіндер қалыптасқан. Шөбі шүйгін сулы өңірге құландар көп жиналған.    АТАМЕКЕН: Географиялық энциклопедия. / Бас ред. Б.Ө.Жақып. - Алматы: "Қазақ энциклопедиясы", 2011. - 648 бет.  ISBN 9965-893-70-5 

