Екідің — Қостанай облысы Арқалық қалалық әкімдігіне қарасты ауыл, Екідің ауылдық округі орталығы.  Арқалық қаласынан оңтүстік-батысқа қарай 120 км-дей жерде орналасқан.  1999 жылы ауыл тұрғындарының саны 874 адам (452 ер адам және 422 әйел адам) болса, 2009 жылы 468 адамды (235 ер адам және 233 әйел адам) құрады.). Екідің ауылына жақын жерде осы елді мекенге атау берген, сфера пішіндес тастан салынған екі ежелгі құрылыс орналасқан. Академик Ә.Марғұланның дерегі бойынша, ерте темір дәуіріне жатқызылатын, Қазақстан аумағында сирек кездесетін "айтас" немесе "дің"  деп аталатын киіз үй тәріздес бұл құрылыстар ежелде қасиетті салттарды орындауға арналған мүмкін. Жергілікті аңыздар бойынша, ХVІІ - ХVІІ ғасырларда діңдер орналасқан төбелердің арасындағы алқапта қанды шайқас болған еді. Ескерткіштердің бірі Қараторғай өзенінің сол жағасынан 0,73 км арақашықтықта орналасқан. Екіншісі төбе басында орналасып, алыстан көрінетіндіктен бағдар ретінде пайдаланылады. 

