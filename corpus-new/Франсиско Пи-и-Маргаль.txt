Франсиско Пи-и-Маргаль ис. Francisco Pi y Margall (1824, Барселона — 1901, Мадрид) — испан саяси қайраткері, революционер-демократ. 1851 ж. жарық көрген «Испания живописінің тарихына» шіркеу тыйым салды, сол жылы басылып шыққан «Орта ғасырлар туралы этюдтері» үшін оны діннен бездірді. 1850 жылдары Пи-И-Маргаль республикашылдармен жақындасып, Демократиялық партия басшыларының бірі болды. 1854—56 ж. революцияға белсене қатысты. 1873 ж. ақпанда республикалық үкіметтің ішкі істер министрі болып тағайындалды, шілдеде республика президенттігіне сайланды. 1873 ж. 18 шілдеде отставкаға шықты. Пи-И-Маргаль өз еңбектерінде демократтық революцияны барынша жақтады. 

