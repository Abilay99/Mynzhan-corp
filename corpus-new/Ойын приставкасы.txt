Ойын приставкасы (қалталық жүйелер туралы айтқанда ойын консолі деген дұрыс) — бейнеойындарға (ағыл.)қазақ. арналып құрастырылып, жасалған мамандандырылған электорндық құрылғы. Бейне ақпараттарды шығарушы ретінде көбінесе теледидар немесе компьютер мониторы қолданылады, сондықтан бұндай құрылғыларды приставка деп атайды, себебі олар дербес көрсету құрылғысына қосылады. Бастапқыда ойын приставкалары дербес компьютерлерден бірқатар маңызды белгілер бойынша ерекшеленді — олар негізгі көрсететін құрылғы ретінде теледидарды қолданды және дербес компьютерлерге арналып жасалған модем немесе пернетақта (клавиатура) сияқты көптеген стандартты перифериялық құрылғыларды қолдамады. Осы уақытқа шейін ойын приставкалары басқа приставкаларда қолдамау туралы шарт негізінде тек жеке өзіне арналған ойындарды қосуға мүмкіндік беріп келді. Бірақ ойын приставкаларының даму сатысы көтерілген сайын, олар мен дербес компьютерлердің арасындағы шек жоғала бастады — кейбір приставкалар пернетақта, қатқыл диск қосуға мүмкіндік беріп, тіпті оларға Linux секілді операциялық жүйелерді қондыруға болады. Кейбір приставкалардың бағдарламалары мен схемалары ашық лицензиялармен таратылуы мүмкін. Ойын приставкаларының нарығы кезінде қарапайым теледидарлық ойын жүйелерінен (мыс.: Pong) басталып, қазір қуатты көпфункциялы ойын жүйелеріне айналды. Ойын жүйелерінің әртүрлі ұрпақтары аталады. Олардың ең әйгілілері келтірілген.    

