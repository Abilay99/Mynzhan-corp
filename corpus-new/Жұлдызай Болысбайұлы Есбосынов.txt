Жұлдызбай Болысбайұлы Есбосынов (1937 жылы туған, Маңғыстау ауданы Тиген ауылы) – педагог. Алматы педагогикалық институтын (қазіргі ҚазҰПУ) бітірген (1958). 1958 – 91 жылы Маңғыстау облысы мектептерінде мұғалім, мектеп директоры, директордың орынбасары, Бейнеу кенттік кеңесі атқару комитетінің төрағасы, 1991 – 93 жылы Бейнеу ауданы кеңесі төрағасының орынбасары болды. Қазақ КСР-і «Халық ағарту ісінің озық қызметкері» белгісімен (1969), «В.И. Лениннің туғанына 100 жыл» (1970) медалімен марапатталған.   

