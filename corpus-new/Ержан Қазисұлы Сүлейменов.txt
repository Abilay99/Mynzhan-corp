Ержан Сүлейменов (13.07.1971 жыл, ШҚО, Риддер қалалық әкімдігі, Лениногор қаласы) - продюсер. Әл-Фараби атындағы Қазақ мемлекеттік университетінің философия және саясаттану факультетін (1994) «Саясаттану» мамандығы бойынша; Абай атындағы Алматы мемлекеттік университетінің аспирантурасын (1996)«Қазақстан тарихы» мамандығы бойынша бітірген. 1994 жылдан - «31 арна» ТРК «Жаңалықтар  қызметі»ақпараттық бағдарламасының бас редакторы, «Информбюро» жаңалықтар бағдарламасының жауапты редакторы. 1998 жылдан - Қазақстандағы «Internews Network» халықаралық ұйымы өкілдігінің продюсері және медиажаттықтырушысы. 2003 жылдан - «31 арна» ТРК Состояние КZ» бағдарламасының бас редакторы. «Информбюро» жаңалықтар бағдарламасының бас продюсері. 2009 жылдан - «Медиа стандарттар институты» ҚҚ бас директоры. 2010 жылдан бері - «Хабар» агенттігі» АҚ креативтік директоры. Әскери атағы - запастағы лейтенант. Әкесі - Сүлейменов Қазис Қанашұлы, зейнеткер, ҚазКСР түсті металлургия министрінің орынбасары болған.Анасы - Сүлейменова Лидия Михайловна, зейнеткер.Үйленген. Қыздары - Сүлейменова Рәзия (1993 жылы туған), Сүлейменова Әдия (2000 жылы туған). 

