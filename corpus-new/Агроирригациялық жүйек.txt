Агроирригациялық жүйек (Бақша) - егін егілген телім. Шәуілдір аймағынан солтүстікке карай 5 километр жерде. Агроирригациялық жүйек XV-XVII ғасырларда Отырар оазисін мекендеген егіншілікпен айналысатын отырықшы тайпалар қалдырған. 1977 жылы Отырар aрхеологиялық экспедицияның ирригациялық тобы зерттеген. Агроирригациялық жүйек белгілі бір бөлігі тікбұрышты пішінде (12x25 метр). Бөлік жүйектерге бөлініп, ені 3/4 метр және арықтары 1 — 1,5 метрді кұрайды. Онда бақша дақылдары өсірілген. Осындай жүйектерде Орталық Азияда қауын және қарбыз егілгендігі белгілі.  

