Аңқаты  – Есенаңқаты өзенінің саласы.  Батыс Қазақстан облысы Сырым ауданы жерімен ағады. Ұзындығы 29 км.  Бастауын Бөрлі ауданындағы Қарақұдық ауылының батысынан алып, Күтіраңқаты  өзеніне сол жағынан құяды.  Жоғары арнасы жарлы, ортаңғы және төменгі ағысында аңғары кеңейіп жайыла ағады. Қарашада суы қатып, сәуірдің ортасында мұзы ериді. Суы тұщы. Аңғары жайылым ретінде пайдаланылады.  

