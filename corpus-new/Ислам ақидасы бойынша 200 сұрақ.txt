 Ислам ақидасы бойынша 200 сұрақ — 2005 жылы Алматы қаласы «Әлбаракат» баспасында басылып шыққан кітап. Кітап авторы/құрастырушысы — Шейх Хафиз Ахмад әл-Хакәми. Беттер саны — 384. Қазақстан Республикасының Ұлттық мемлекеттік кітап палатасынан тіркелу кезінде берілген ISBN нөмірі — 9965-555-24-9. Бұл кітап ақида мәселесі бойынша 200 сұрақтан тұрады. Ислам ақидасы дініміздегі өте күрделі мәселелердің бірі болып саналады. Ислам шариғаты - діннің тәні, ал Ислам ақидасы- діннің жаны. Ақидасыз дін жоқ. Ислам ақидасы түгелдей таухидке (бірқұдайшылыққа) негізделген. Қазақ арасында тау - тас, ағаш, бұлақ секілді нәрселерге сиынып, аруаққа табынып, әулие - әнбиелерден көмек сұрау сияқты Ислам дініне жат нәрселер кеңінен тарап тұрған кезде бұл кітап халқымызға баға жетпес сыйлық болмақ. Бұл кітап қалың оқырмандарға және діни тағылым алушы шәкірттерге арналды.  

