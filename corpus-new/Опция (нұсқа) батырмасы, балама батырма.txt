Опция (нұсқа) батырмасы, балама батырма (Кнопка опции (варианта), альтернативная кнопка; option button) — 1) графикалық пайдаланушылық интерфейсте — диалогтық терезедегі шағын дөңгелек батырмалар тобы. Тышқанды басу арқылы немесе пернетақтадан топтағы тек бір батырманы тандап алуға болады. Өйткені біреуін таңдау екіншісін таңдауды болдырмайды. Кейде оларды радиобатырма (radio button) деп атайды. Себебі бұл батырмалар әрекеті жеңіл көлік радиоқабылдағышының батырмаларын еске түсіреді; 2) менюдің орындалатын кез келген жолы (мүмкіндігі); 3) команданың қосымша орындай алатын әрекетін белгілейтін қосқыш (қанатбелгі, жалауша); 4) міндетті түрде орындалмайтын параметр, вариант; 5) компьютердің ең төменгі деңгейдегі құрамына міндетті түрде кірмейтін құрылғы.    

