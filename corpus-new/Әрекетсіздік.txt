Әрекетсіздік— адам бойындағы кемшіліктердің бірі, этникалық ұғым. Әрекетсіздік адамның еріксіздігін, жігерсіздігін, құндылық пен қажеттілікті жете түсіне алмайтындығын, жалқаулық пен енжарлық сияқты ұнамсыз сипаттарын білдіреді. Әрекетсіздіктің бір белгісі — мойны жұмысқа жар бермейтін еріншектік. Абай “еріншектік — күллі дүниедегі өнердің дұшпаны” деген. Әрекетсіздік ұнамсыз сипат ретінде адамның жұмыс істеу қабілетін тоқырауға душар етуімен бірге, оның ақыл-ойы мен санасының дамуына теріс ықпал етеді, әр нәрсенің, құбылыстың мән-жайын пайымдап түсінуіне кедергі жасайды. Қазақстан энциклопедия 1-том   

