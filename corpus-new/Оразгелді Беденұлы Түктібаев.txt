Түктібаев Оразгелді Беденұлы (3 Мамыр 1944 жылы туған, Оңтүстік Қазақстан облысы Сарыағаш ауданы Жылға станциясы) – медицина ғылымының докторы (2002), профессор (2004). Қазақстанның еңбек сіңірген дәрігері (1984). Калинин қаласындағы (1965, Ресей) медициналық институтты және Мәскеу қаласындағы Дәрігерлер білімін жетілдіру Орталық институтының аспирантурасын (1977) бітірген. 1965–1977 жылы Оңтүстік Қазақстан облысында телімдік емхананың, одан соң аудандық медицина бірлестіктің бас дәрігері, 1977–1984 жылы «Сарыағаш» бальнеологиялық және 1984 жылдан Алматы қалысындағы «Алатау» курорттарының директоры болды. Негізгі ғылыми жұмыстары курортология мәселелеріне арналған. 50-ден астам ғылыми жарияланым мен 3 монографияның авторы. «Құрмет» орденімен марапатталған.  

