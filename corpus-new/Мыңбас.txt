Мыңбас (Vaccarіa) – қалампыр тұқымдасына жататын бір жылдық шөптесін өсімдік. Қазақстанның барлық аймақтарында өсетін 1 түрі – пирамида тәрізді Мыңбас (Vaccarіa pyramіdata) белгілі. Оның биіктігі 30 – 70 см. Сабағы тік өсіп шығады. Оған ұзынша қауырсын пішінді жапырақтары қарама-қарсы орналасады. Тостағанша жапырақшасының ұзындығы 13 – 15 мм, ені 5 – 9 мм-дей. Күлтесі қызғылт түсті. Ірі гүлдері сабағының ұшында жетіледі. Маусым – шілде айларында гүлдеп, жеміс салады. Жемісі – қауашақ, өте улы.   

