Шаханов Еламан (14 сәуір 1944 жылы туған, Қарағанды облысы, Жаңаарқа ауданы, Атасу ауылы) — ғалым, биология ғылымының докторы (1991), профессор (1992). Қазақстан ғылым академиясының академигі (2004). Арғын тайпасы Қуандық руының Мойын Рақпанғұл бөлімінен шыққан. 1967 жылы Қазақ мемлекеттік ауыл шаруашылығы институтын(Қазақ агралық университеті)  бітірген.1967 — 1971 жылдары осы институтта аспирант, оқытушы.1971 — 1993 жылдары Қазақ жемшөп және жайылым ғылыми-зерттеу институтында кіші, аға ғылыми қызметкер, бөлім меңгерушісі, директордың орынбасары.1993 — 2001 жылдары Павлодар ауыл шаруашылығы ғылыми-зерттеу институтында директор. 2001 — 2003 жылдары А.И. Бараев атындағы aстық шаруашылығы ғылыми-зерттеу институтында директор қызметтерін атқарған. 2003 жылдан Қарағанды өсімдік шаруашылығы және селекция ғылыми-зерттеу институтының директоры қызметінде. Негізгі ғылыми еңбектері шөл және шөлейт аймақтарда сирек кездесетін жемшөптік дақылдардың полиподиясы мен алшақ будандастыру мәселелеріне арналған. Ол дәнді және жемшөптік дақылдардың 14 жаңа сортын шығарған, олардың ішінде бидайдың Ертіс-97, жүгерінің Цунами-80 сорттары, еркекшөптің, эспарцеттің, бетегенің, түйежоңышқаның сорттары бар. Шаханов 110-нан астам ғылыми еңбектің авторы, медальдармен марапатталған. 

