Мөлшерлер сорғысы — көлденең немесе тік білікті, бір плунжерлік, бір әрекетті сорғы. М.с. су дайындау және ауыз суды тазарту станцияларының реагенттік шаруашылығында қолданылады. М.с. температурасы 850°С-қа дейінгі таза бейтарап және жемір сұйықтықтарды, эмульсияларды және суспензияларды тасымалдауға арналған. Мөлшерлеу сорғысыкың құрылымы барынша бір ыңғайға келтірілген. Сорғының барлық легі бір реттеуші механизмнің негізінде жасалған. Сорғы өтімді реттеуді 0-ден бастап, бетон жолының немесе плунжердің максималь ұзындық өзгеруіне дейін өлшейді. Реттеуші механизм өнім беруді (су ағынын) жұмыс кезінде де және электрқозғалтқышты іске қосқанда да: ырғытпай, баяу, бірқалыпты атқарады. Сорғының ысырап өлшемдерін қанша өзгертсе де, мөлшерлеудегі қателік 0,1—2,5%-дан аспайды. Мөлшерлеу сорғысынан екі және көп плунжерлі сорғыларды бір қозғалтқышқа жалғауға болады. Мұндай мөлшерлеу агрегаттары бір мезгілде екі немесе үш реагентті мөлшерлей алады. Мөлшерлеу сорғысының жеті түрі 0,04-2500 л/саг. көлемінде өнім бере алады, арыны 100—4000 м аралығында.   

