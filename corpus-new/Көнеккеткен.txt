Көнеккеткен — Батыс Қазақстан облысы Ақжайық ауданындағы ауыл, Көнеккеткен ауылдық округі орталығы.  Aудан орталығы – Чапаев ауылынан оңтүстік-шығысқа қарай 16 км жерде, Жайықтың сол жағалық аңғарында, бетеге, боз, еркек шөп, жусан, т.б. әр түрлі шөптесін өскен сортаңдау, бозғылт-қоңыр, шалғынды-қоңыр топырақты шөлейт белдемде орналасқан. Іргесі 1936 жылы қаланған. 1966-1997 жылдары 22-партсъезд қой өсіру ұжымшарының орталығы болған. Оның негізінде 1997 жылдан Көнеккеткенде және округке қарасты Қамыстыкөл ауылында 24 шаруа қожалығы құрылды.  Орта, орталау мектептер, клуб, кітапхана бар. 

