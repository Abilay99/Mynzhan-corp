Хема Малини (ағыл. Hema Malini, 16 қазан 1948) — үнді актрисасы, продюсер, режиссер. Ол Радж Капур, Раджеш Кхан, Шамми мен Шаши Капур, Санджив камур, Дхармендра сияқты Үндістанның әйгілі актерлерімен бірге жұмыс істеген. Соңғы жылдары «Hema Malini creations» («Хема Малини шығармашылығы») компаниясының негізін салып, продюсерлік және режиссуралық жұмыстармен айналыса бастады. Оның танымал болған жұмыстары - «Noopur» («Биші») телехикаясы  және   «Dil aashna hai» («Кабаре бишісі») фильмі. Хема кинодағы серігі Дхармендраға күйеуге шыққан. Эша және Ахана деген екі қызы бар. Қызы – Эша да киноактриса.  Хема әртүрлі номинация бойынша сыйлықтардың иегері.   

