 Әбдіррахман III (Abd al-Rahman III) (891, қаңтар – 961, 15 қазан, Кордова, Андалусия), Испаниядағы Омейя араб мұсылман әулетінің бірінші билеушісі. 912 жылы мұрагерлік жолмен атасы Абдаллахтың орнын басып, Кордова әмірі лауазымына ие болады. 933 жылы Омейялықтар Толедоны жаулап алғанға дейін таулы жерлерде бекініп алып, жыл сайын әскери жорық жасап, іргесіне шабуыл жасап тұратын мұсылман бүлікшілерін тез арада бағындыра бастайды. Солтүстіктен, христиандар тарапынан төнген қатерге төтеп бере отырып, 920 жылы Муэсте, 924 жылы Наваррада соғыс жүргізеді. 928 жылы өзін халиф деп жариялайды, 958 жылдары христиан корольдерін салық төлеуге мәжбүр етеді. Оның билігі тұсында Кордова әлеуметтік, саяси және мәдени дамудың үлгісі ретінде көрінді. Христиан және еврей қауымы көркейіп, Кордова атағы жағынан Византияның астанасы Константинопольмен терезесі тең дәрежеде болды.    

