Оптикалық тұрақтылар - әр заттың оптикалық қасиеттерін сипаттайтын тұрақты шамалар. Аморфтық заттар мен текшелік минералдарға тек қана сыну көрсеткіші (n) тән. Гексагондық, тригондық, тетрагондық минералдарға ең үлкен (ng), ең кіші сыну көрсеткіштері (np), қосарлана сыну шамасы (ng-np), оптикалық таңбасы (оң не теріс), оптикалық индикатрисаның бағдары, тура сөнуі және ұзару таңбасы (оң не теріс) тән.   

