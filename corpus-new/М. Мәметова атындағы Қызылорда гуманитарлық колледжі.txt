М. Мәметова атындағы Қызылорда гуманитарлық колледжі  – білім беру мекемесі. 1932 жылы ашылып, Қызылорда қазақ педагогикалық техникумы аталды, 1952 жылы осы техникум мен  Қызылорда қаласына көшірілген Алматы педагогикалық училищесі негізінде Қызылорда қазақ қыздар педагогикалық училищесі ұйымдастырылды. Бастауыш класс мұғалімдерін, мектепке дейінгі тәрбие, музыкалық тәрбие мамандарын даярлады. Оқу мерзімі бастауыш сынып мұғалімдері, музыкалық бөлімдерінде 8 сыныптық. біліммен – 3 жыл 10 ай, орта біліммен 2 жыл 10 ай; мектепке дейінгі тәрбие бөлімінде орта біліммен – 1 жыл 10 ай. Күндізгі және сырттан оқыту бөлімдері жұмыс істеді. 1992 жылдан М.Мәметова атындағы жоғары қазақ педагогикалық колледжі, 1999 жылдан М.Мәметова атындағы гуманитарлық колледжі – қазыналық кәсіпорын. Оқу орны жаңа заманға сай 12 жаңа мамандық бойынша мамандар даярлайды.  "Сыр елі энциклопедиясы"  

