Энтони Вон Чжоусон – Гонконг актері, режиссер және сценарийші. 1961 жылы 2 қыркүйекте Гонконгта дүниеге келген. Жүздеген кинофильмдерге түскен. 13 киносыйлықтың және 8 жүлденің иесі. Әкесі – ағылшын, анасы – қытай болған. 4 жасында отағасы оларды тастап кетеді, Энтони анасының тегіне жазылады. Осы жағдай бала Энтониға қатты әсер етеді. Оқуға құлқы болмай, тәрбиесі қиын балалардың қатарында болады. Кейін мектепті мүлде тастап, өз бетінше кітап арқылы оқиды. Гонконг академиясын тәмамдаған. Сонда оқи жүріп, көркемфильмдерге түсуді бастаған. 1995 жылы «Новый начальник» (ағылш. «New Tenant») және 1996 жылы «Лучший банановый клуб» (ағылш. «Top Banana Club») фильмдерін түсірген. Актердің қатысуымен түсірілген кейінгі киноленталар: 2003 жылы «Медальон» және 2008 жылы «Мумия 3: Гробница императора-дракона».  

