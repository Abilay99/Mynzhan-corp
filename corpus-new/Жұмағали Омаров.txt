Жұмағали Омаров (1896, бұрынғы Ақтөбе округі, 13-ауылы – 1930) – қайраткер. Қарабауырдағы 1 сыныптық мектепті, Гурьев (қазіргі Атырау) орыс-қазақ училищесін бітірген. Гурьевтегі мұғалімдер училищесінде, Алаш әскери мектебінде оқыған. Адай уезінде әр түрлі партия, кеңес қызметінде, КазЦИК-тің Түрікменстан ЦИК-інде өкілі (Ашғабад), Форт-Александровскіде прокурордың жәрдемшісі, Ойыл ауданында кеңес сайлауын өткізу жөніндегі өкіл (1927) болып қызметтер атқарды. Адай уезін таратуға қарсы болғаны үшін тұтқынға алынып, ОГПУ үштігінің үкімімен атылған.   

