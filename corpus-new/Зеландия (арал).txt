   Зеландия — (дат тілінде – Шеланн) – Балтық теңізіндегі Данияның ең ірі аралы. Ютландия және Скандинавия түбектері аралығында орналасқан. Ауданы 7016 км². [[Сурет:MullerupBeach.jpg|thumb|right|Мюллерап жағалауы, Зеландия батыс жағасы Маңындағы кішігірім аралдарды қоса есептегенде 7518 км². Аралдың жер бедері – төбелі аласа жазық. Абсолют биіктігі 126 м. Бор кезеңінің әктас, бор, сазды жыныстарын төрттік кезеңнің мұздық шөгінділері көмкерген. Аралдың жағалаулары қатты тілімденген. Климаты қоңыржай теңіздік. Қаңтардың орташа температурасы 0°С шамасында, шілдеде +17°С. Жылдық жауын-шашын мөлшері 550 мм. Топырақ жамылғысы құнарлы, орманның күңгірт топырағы дамыған. Зеландия аралының басым көпшілік жері антропогендік әсерге ұшыраған. Кей жерлерде ғана ежелгі шамшат ормандары сақталған. Зеландия – Данияның экономика жағынан ең дамыған аумағы. Данияның астанасы – Копенгаген (ірі порт және өндіріс орталығы), Хельсингер, Хольбек, Нествед қалалары осында орналасқан.  

