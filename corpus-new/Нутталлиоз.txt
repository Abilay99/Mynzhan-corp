    Нутталлиоз - жылқының жұқпалы ауруы. Қоздырғышы бір клеткалы, қан эритроциттерінің паразиті -Nuttallia equi.Бұл паразит жануарлар организміне осы қоздырғыш жұққан кенелер шағып,қан сорғанда жұғады. Н-дың жасырын даму кезеңі 10-15 күндей, аурудың жіті түрінде малдың дене қызуы көтеріледі, жемшөпті нашар жейді, кілегей қабықты жерлері қызарады,кейін сарғаяды және өңсізденеді,жүрек соғысы,тыныс алуы жиілейді, кейде несепке қан араласады,кейбір бие құлын тастайды. Аурудың созылмалы түрі 3,5 айға созылады. Жас мал жеңіл ауырады. Дер кезінде емделген мал айығып кетеді,ауру асқынса мал өлуі де мүмкін. Емі: сульфанитрол, флавакридин, гемоспорадин, пироплазмин, азидин, жүрек, асқазан-ішек жұмысын реттейтін дәрілер қолданылады. Н-дың алдын алу үшін мал денесіне,қора-жайға тараған кенелерді әрдайып жойып отыру қажет.==Қазақ Совет энциклопедиясының бас редакциясы, 8-ші том.1976== 

