Қуаныш Құлынтаев (1941 жылы туған, Түпқараған ауданы, Таушық ауылы) – еңбек ардагері.  Ауылшаруашылық механикаландыру  училищесін бітірген (1960). 1960 жылы Маңғыстау аудандық өндіріс комбинатында жұмысшы, 1962 – 76 жылдары «Жетібаймұнайгазбарлау»   экспедициясында  жүргізуші, ұңғымаларды зерттеу операторы, «Жетібай» бұрғылау кеңсесінде моторист, жылжымалы бу қондырғысы агрегатының машинисі, 1976 – 80 жылдары Маңғыстау  ауылшаруашылық суландыру мекемесінде мастер, 1980 – 2004 жылдары «Маңғыстаумұнайгаз» бірлестігіне қарасты «Бозащы» технологиялық көлік басқармасында машинист, «Қаламқас» кен орнында оператор болды. «Құрмет белгісі» (1986) орденімен марапатталған.   

