    Оңтүстік Қазақстан облысының алдында тұрған үлкен бір міндет – мақта-мата кластерін қалыптастыру. Өте қысқа мерзім ішінде тұрғызылған South Textiline KZ ЖШС – мақта өндірісі саласындағы табыс кәсіпорындарының жарқын үлгісі. Фабрика негізінен мақта –мата жіптерін өндірумен және қайта өңдеумен айналысады жылы 8000 тоннаға дейін мақта талшығын өңдей алады. 2014 жылы Шымкентте кілем өндіретін зауыт - “Бал текстиль” ЖШС іске қосылды. Жобаның құны  - 8,450 млрд тг. Бүгінде зауыт толық қуатымен жұмыс істейді. 100 адам жұмыспен қамтылды. 2014 жылдың соңына дейін ширату иіру фабрикасын салып, іске қосу жоспарлануда. Бұл өнімнің өзіндік құнын төмендетуге мүмкіндік береді. Бүгінгі таңда желіден күнініе 3400 шаршы метр дайын бұйым шығарылады. Барлық цехтарда толық жүктеген жағдайда жұмыспен 610 адам қамтылатын болады.  Сайрам ауданының Ақсукент ауылында ерлер костюмдерін шығаратын фабрика – “Golden Nomad” ЖШС ашылды. Жабдықтар Жапониядан, Түркиядан жәене Қытайдан сатылып алынды, жұмысқа жоғары, білікті мамандар, дизайнерлер тартылды. Тігін фабикасын іске қосу жобасын жүзеге асыруға қажетті 158 млн тг “Бизнестің жол картасы - 2020” мемлекеттік қолдау бағдарламасы бойынша алынды.Жобалық қуаты – жылына 26000 бұйым. Бүгінде 73 адам жұмыспен қамтылған.ЖШС “Гауһар” тігін фабрикасы” –осы саладағы ірі өндірушілердің бірі. Күшті технологиялық және интеллектуалдық әлеуеті бар кәсіпорын, негізінен мекемелерге арналған корпоративтік киімдер тігумен, атап айтқанда, арнаулы, формалық  (оның ішінде оқушыларға арналған), салалық киімдер тігумен айналысады. Түйе жүн көрпелер, төсек жабдықтары, үй ішіне арналған түрлі бұйымдар тігумен айналысатын да бағыты бар.  Өркендеген, көркемдеген Оңтүстік кітабы. “АСА” баспа үйі” ЖШС, 2014 

