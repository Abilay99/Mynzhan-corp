 Басқа мағыналар үшін Амангелді деген бетті қараңыз. Амангелді — Жамбыл облысы Талас ауданындағы ауыл, Шәкіров ауылдық округі құрамында. Аудан орталығы - Қаратау қаласынан солтүстік-шығысқа қарай 75 км жерде, Талас өзенінің шығыс жағындағы жусан мен шалғын шөп өскен қоңыр топырақты далада орналасқан. Іргесі Елтай (Чкалов) ұжымшары негізінде қалыптасты (1929). Ол кейіннен асыл тұқымды қой өсіретін Амангелді кеңшары болып құрылды. ІІ - дүниежүзілік соғыс жылдарында бұл ауылдан майданға жүздеген арғымақтар бапталып жөнелтілді. 60-жылдардан бастап қаракөл қой шаруашылығымен шұғылданды. Бір ғана осы ауылдан 11 Социалистік Еңбек Ері шыққан. Кейінгі жылдары жоғары сортты егін өсірумен айналысатын шаруа қожалықтары құрылды, 1997 жылдан облысқа белгілі ауылы  шаруашылығын ұйымдастырушы Тамабек Қартабаевтың құрметіне осылай аталады.  Орта мектеп, клуб, кітапхана, тағы басқа мекемелер бар.  

