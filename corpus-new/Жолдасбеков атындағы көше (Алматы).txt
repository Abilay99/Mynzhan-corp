Жолдасбеков атындағы көше. Көшеге көрнекті мемлекет және қоғам қайраткері, аса талантты ғалым, Қазақстан Ұлттық Ғылым академиясының академигі - Өмірбек Арысланұлы Жолдасбековтің есімі (Алматы қаласы мәслихаты мен Алматы қаласы әкімінің 20.06.2000 №617 қаулысы) берілген.  Өмірбек Арысланұлы Жолдасбеков (1931-1999) Шымкент облысында (қазіргі Оңтүстік Қазақстан облысы) Бәйдібек би ауданы Отақты ауылында дүниеге келген. 1980-1986 жылдары ҚазМУ-дің ректоры болған. Содан соң Қазақстанның Инженерлік академиясын басқарған. Көше Медеу ауданында орналасқан. Достық даңғылынан Фурманов көшесіне дейін созылып жатыр. Бұрынғы атауы - Безымянная. Кешенің ұзындығы - 700 метр.  

