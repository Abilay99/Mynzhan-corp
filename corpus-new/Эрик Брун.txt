Эрик Белтон Эверс Брун (дат. Erik Belton Evers Bruhn; 1928 ж. 3-қазан, Копенгаген — 1986 ж. 1-сəуір, Торонто) — дат бишісі жəне хореографы. 1937 жылдан бастап Данияның Патшалық балетінде оқыды. 1946 жылы Харальд Ландердің «Торвальдсен» балетінде Адонис рөлін сомдап, дебюты болды. 1949 жылдан — театр солисті. 1949 жылы Американдық балет театры труппасына қабылданып, осында 9 жыл еңбек етті. 1955 жылы Алисия Марковамен бірге «Жизель» балетінде билейді, бұл қойылым халық арасында орасан зор танымалдылыққа ие болды. Карла Фраччимен бірге жиі дуэтте билейтін, ал 1969 жылы «Жизель» фильм-балеті түсіріліп, осы дуэт оның негізгі жаңалығына айналды. Əсіресе, «Сильфида», «Жизель», «Аққулар» көлі балеттеріндегі рөлдерді ерекше танымалдылыққа ие. Швецияның Патшалық балетін 1967—1973 жылдар аралығында, ал Канаданың Ұлттық балетін 1983—1986 жылдар аралығында басқарды. 1961 жылдан 1986 жылға дейін Рудольф Нуреевтың сырлас досы болды. 1986 жылдың 1-сəуірінде 57 жастағы балет əртісі ЖИТС-тан қайтыс болды. ХХ ғасыр классикалық балетінің ең ұлы бишілерінің бірі болып есептеледі. 1988 жылдан бері жыл сайын осы бишіні еске алу мақсатында Торонто қаласында Эрик Брун атындағы сыйлыққа Халықаралық конкурс ұйымдастырылады. Эриктің қалыңдығы сұлулығымен елге танымал Мария Толчиф (1925—2013) болды. Бірақ 1961 жылы ол атақты биші Рудольф Нуреевпен (1938—1993) кездеседі. Брун мен Нуреев жұп болып, өз қарым-қатынастарын Брун дүниеден өткенге дейін 25 жыл бойы сақтап келді.  

