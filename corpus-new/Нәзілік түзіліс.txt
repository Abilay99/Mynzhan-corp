Нәзілік түзіліс,  мультиплеттік жіктелу – спиндік-орбиталдық өзара әсерлесулер салдарынан атомдардың, молекулалардың және кристалдардың энергия деңгейлері мен спектрлік сызықтарының жіктелуі. Жеңіл атомдар үшін энергия деңгейлерінің “нәзік” жіктелу шамасы 10–5 эВольттан аспайды, ал осыған сәйкесті спектрлік сызықтар үшін бұл шама бірнеше см–1-ге тең. Энергия деңгейлерінің жіктелуі ядро зарядының артуына байланысты өседі, ауыр атомдардың энергия деңгейлері үшін ол эВольттың ондық үлесіне дейін жетеді де “нәзік” бола алмайды.   

