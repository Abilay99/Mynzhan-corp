Погодаев — Батыс Қазақстан облысы Бәйтерек ауданындағы ауыл, Краснов ауылдық округі орталығы. Аудан орталығы - Переметное ауылынан солтүстік-шығысқа қарай 47 км-дей жерде, бетеге, боз басым әр түрлі астық тұқымдасты шөптесін өскен қара топырақты орманды-дала белдемінде орналасқан. Тұрғыны 967 адам (2009). Іргесі 1929 жылы «Красновский» астық өсіру ұжымшарының, 1960 жылдан кеңшардың орталығы ретінде қаланды. 1997 жылдан Погодаевта және округке қарасты Астафьево, Котельниково, Чапурино ауылдарында шағын шаруа қожалықтары (100-ден астам) құрылған. Орта, орталау, 2 бастауыш мектеп, 2 клуб, кітапхана, дәрігерлік амбулатория, 3 фельдшірлік-акушерлік пунк т.б. мекемелер бар. Тұрғындары елді мекендермен автомобиль жолы арқылы қатынасады. 

