Үлдірлі катод — үлдірлі технология өдістерімен жасалған тотықтық катодтың бір түрі. Вакуумдық микроэлектроника аспаптарына және 1 А/см2-тан аспайтын токты пайдаланатын электронды-сөулелік аспаптарға арналған. Үлдірлі катод негізі диэлектрик төсеніш, оның бір жағында үлдірлік қыздырғыштар, ал екінші жағында эмиссиялық жамылғысы бар үлдірлік керндер орналасқан. Үлдірлі катодтың электрондар шығаратын (қыздырылатын) аймағы төсеніштің қалған бөлігінен бөлінеді де, онымен тұйықтағыш арқылы қосылады. Үлдірлі катод төсенішінің, қалыңдығы 0,5 мм және оны одан кіші алюмототықты керамикадан, лейкосапфирден жасайды; қыздырғыш ретінде балқу температурасы жоғары металл (W, Re, Мо, Та) үлдірі, ал керн ретінде Ni үлдірі пайдаланылады. Эмиссиялық жамылғының материалдары ретінде сілтіліжерлік элементтер — металдар карбонаттары (Ba,Sr,Ca) алынады.   

