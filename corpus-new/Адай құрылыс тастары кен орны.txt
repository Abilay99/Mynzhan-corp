Адай құрылыс тастары кен орны - Қостанай облысы Қамысты ауданында орналасқан. 1967 жылы ашылған.  Төменгі тас көмірдің интрузивті қабатына шоғырланған. Өнімді қабаты гранодиорит қабатында.   Борпылдақ жамылғысының қалыңдығы 2,4 м. Гранодиорит массасының көлемі 2,56 мың м, су сіңірімділігі 0,1 – 0,5 (кейде 1%-дан төмен), суға қаныққан жағдайдағы беріктілігі 1610 – 3660 кг/см. Уатылған қиыршықтас 800–1200 маркалы құрылыс материалына сай келеді. Өнімін жол құрылысына және ауыр бетондар құю жұмыстарына пайдалануға болады. Кен орны игерілмеген.   

