Парри (Parry) Уильям Эдуард (19. 12. 1790, Ұлыбритания, Бат,—8. 7. 1855, Пруссия, Бад-Эмс) — Арктиканы зерттеуші ағылшын саяхатшысы. Солтүстік- батысқа өткел іздеу үшін екі кемеден құралған үш экспедицияны басқарды. 1819—20 ж. солтүстік ендіктің 74°-нда Жатқан Ланкастер, Барроу, Вайкаунт- Мелвилл бұғаздарын және Корнуоллис, Батерст, Мелвилл, Банкс аралдарын ашты. Алғаш рет Девон аралының оңтүстігін, Баффин Жерінің солтүстік жағалауларына зерттеу жүргізді, 1821—22 ж. Фьюри-энд-Хекла бұғазын ашып, Баффин Жері арал екендігін, материктің солтүстік-шығысы Мелвилл түбегімен аяқталатынын дәлелдеді.  

