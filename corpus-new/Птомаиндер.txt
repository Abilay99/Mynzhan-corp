Птомаиндер (гр. πτώμα — өлік) — ет, балық, ашытқы т. б. белогының микроорганизмдер әсерінен шіріп ыдырауында түзілетін азотты химиялық қосылыс. Птомаиндерге негізінде биогендік аминдер, оның ішінде путресцин мен кадаверин, меітилгуанидин, агматин, неврин, гистамин, тирамин, триптамин жатады. Птомаиндерді өлік уыты деп савау қате, өйткені бүлардың көпшілігінің уыттылығы онша емес. Шіріген тағам белоктарының уыттылығы онда Птомаиндер мен қатар бактериялық күшті токсиндер болатындығында. Птомаиндердің барлығы дерлік адам мен жануарлар тіршілік әрекетінде түзіліп отыратын заттар, кейбір түрі бос күйінде саңырауқұлақ, сыра ашытқысы, жоғары сатыдағы өсімдіктерде, тағамдық заттарда табылған. Птомаиндер құрамындағы аминдердің химиялық тегі, биологиялық маңызы, физиол. әсері әр қилы болатындықтан «Птомаиндер» термині қазір сирек қолданылады. 

