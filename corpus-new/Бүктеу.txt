БҮКТЕУ, фальцтеу — полиграфиялық өндірісте кітап, журнал, дәптер, т.б. жасау үшін қағаз парағын белгілі бір тәртіппен бүктеу процесі. Бүктеудің саны басылымның түрі мен пішіміне, сондай-ақ, қағаз парағының пішіміне байланысты болады. Бүктеу сызығының өзара орналасуына қарай перпендикуляр бүктеу, параллель бүктеу және аралас бүктеу болып ажыратылады. Бүктеу арнайы бүктеу машинасымен немесе баспа машинасының бүктеуіш аппаратымен орындалады.   

