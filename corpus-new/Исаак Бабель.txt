Исаак Бабель (12.07.1894 (30.6), Одесса - 27.01.1940, Мәскеу) - орыс, кеңес жазушысы. Одесса қаласында еврей саудегердің отбасында үшінші баласы болып туған. Бірінші әңгімелері - «Элья Исаакович и Маргарита Прокофьевна» және «Мама, Римма и Алла»  - 1916 ж. "Летопись" журналында басылған. 1924 ж. бірнеше әңгімелері жарияланады. Кейін бұлардан  "Атты армия", "Одесса әңгімелері" циклін құрады. Мұның біріншісінде  Бабель атты армияның жауынгерлері мен командирлерін , соңғысында еврей кедейлерін революцияға дейінгі өмірін суреттейді. Бабель шығармаларына лирика мен тәлкек тән. Бабель - "Құлдырау" (1928), "Мария" (1935) пьесаларының, (Кезбе жұлдыз" (1926) киносценарийлерінің авторы. 

