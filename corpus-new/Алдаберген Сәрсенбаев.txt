Сәрсенбаев Алдаберген (15.3. 1929, Сарысу ауданы – 17.3.2000, Тараз қаласы) – ұстаз, мәдениет қайраткері. Абай атындағы Қазақ мемлекеттік педагогикалық институтын бітірген (1950). Еңбек жолын Сарысу ауданындағы Байқадам орта мектебінде тарих пәнінің мұғалімі болып бастаған. 1951 – 67 жылдары аудандық оқу бөлімі инспекторы, Байқадам орта мектебінің директоры, Сарысу және Талас аудандары оқу бөлімінің меңгерушісі болды. 1967 – 82 жылдары Талас аудандық партия комитетінің хатшысы, 1982 жылы зейнеткерлікке шыққанға дейін Жамбыл облыстық мәдениет басқармасының бастығы болып істеді. Сәрсенбаевтың белсенді түрде қатысуымен Талас және Сарысу аудандарында және облыс көлемінде ондаған типті мектеп, ауыл клубтары, кітапхана үйлері, ауруханалар, өзге де әлеум. мақсаттағы құрылыстар салынды. Көркемөнерпаздық дамыды. Жергілікті өнер, халық шығармашылығы ұйымдарының кәсіби деңгейі көтерілді. «Құрмет Белгісі» орденімен (1976), «Тың игергені үшін» (1956), «Еңбектегі ерлігі үшін» (1960), «Ерен еңбегі үшін» (1970) медальдарымен марапатталған. Тараз энциклопедиясы  

