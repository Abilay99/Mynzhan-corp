Филипп Франсуа Жозеф Леба (фр. Philippe-François-Joseph Le Bas;1765 жыл, Фреван - 1794 жыл 28 шілде, Париж) - Ұлы француз революциясының қайраткері, адвокат. Максимилиан Робеспьердің ісін жалғастырушы. 1792 жылы Ұлттық конвенттің мүшесі болып сайланды. Король Людовик XVI-ны өлтіруге дауыс берді. 1793 жылы қазанда Луи Антуан Сен-Жюстпен бірге Конвент комиссары ретінде Рейнге, ал 1794 жылы қаңтарда революциялық Францияның Арден әскеріне жіберілді. Термидорлық төңкеріс кезінде контрреволюционерлерге қарсы ұйымдастырылған әрекеттері сәтсіздікке ұшыраған соң өзін-өзі өлтірген. 

