Төлеуғали Ибраимұлы Сарбасов  (1934 жылы туған, Жамбыл ауданы Бектөбе ауылы) – ғалым, ауыл шаруашылығының ғылым докторы (1984), профессор Қазақстан ҒА-сы корреспондент-мүшесі. Алматы зооветеренарлық институтын бітірген. 1956 – 58 жылы ұжымшарда зоотехник, 1958 – 61 жылы Мәскеудегі КСРО ҒА мал шаруашылығы институтында аспирант, 1961 – 64 жылы осы институтта аға ғылыми қызметкер, забтық меңгерушісі, 1964 жылы Қазақстан ҒА қой шаруашылығы ғылым-зерттеу институтында ғылыми хатшы, бөлім бастығы, директордың ғылым жөніндегі орынбасары қызметтерін атқарған. 3 ғылым докторы мен 20 ғылым кандидатын тәрбиелеп шығарған. Қазақстан Республикасының ғылым мен техника саласы бойынша Мемлекеттік сыйлығының лауреаты. 190-нан аса ғылыми еңбек, соның ішінде 7 монография жазған.   

