Айва, беже (Cydonіa) — раушан гүлділер тұқымдасына жататын өсімдік, жеміс ағашы немесе бұта. Қазақстанда Жамбыл, Алматы,Шымкент облыстарында кездеседі. Ол жерлерде кәдімгі (сопақша) айва (С. oblonga) деп аталатын түрі өседі. Оның биіктігі 3-4 м, жапырағы сопақша, бүтін жиекті болып келеді. Ақ, қызғылт түсті ірі гүлі бір-бірден орналасады. Жемісі көп ұялы, қатты, етті, дәмі қышқылтым, салмағы 250-300 гр-дай болады. Айва табиғи түрде тұқымы, тамыр атпасы арқылы, ал мәдени түрде ұластыру, қалемшелеу, сұлатпа бұтақтары және бүршіктерін телу арқылы көбейтіледі. Жемісінің құрамында 7,22-15,06% қант, 0,24-1,26% алма, лимон қышқылдары, 0,18-0,97% пектин заты, С витамині мен эфир майы бар. Жемісі консервіленіп, тосап түрінде қайнатылып та сақталады. Беже – халық арасында «айва» деген атпен белгілі, ерте көктемде гүлдейтін бұталы өсімдік. Ол раушан гүлділер тұқымдасына жатады. Биіктігі үш метрге дейін өседі. Биік ағаш түрлері де бар. Бірақ көгалдандыруда әдемі гүлдейтін бұталы түрлері ғана қолданылады. Қытай, Жапон елдерінен шығып, әлемге таралған. 1796 жылдан бері қолданыста. Бүгінде беженің көптеген бақшада өсетін түрлері пайда болды. Олар альпі шоқысына егуге арналған (аласа бойлы бұтақты беже, биіктігі 50 см), үш түсті беже (аласа бойлы бұтақты беже, жапырағы үш түстен құралғандықтан осылай аталған) және гибридтік беже. Қазақстанның Оңтүстігіндегі тау беткейлерінің төменгі жағында, әкті топырақта табиғи түрдегі кәдімгі беже өседі. Жылылықты сүйетін табиғи бежені мәдени өсімдікке айналдырылған. Ол климаты жылы аймақта, ылғалды топырақта жақсы өсіп-өнеді. Сәуір айында гүлдейді. Гүлдеп болғаннан кейін жемістері пайда болады. Жемістері ұсақ, қатты, дәмі қышқыл болып келеді. Биіктігі мен ені бір-екі метрдей болатын жапондық беже – көгалдандыруда жиі пайдаланылады. Сабақтары тікенекті, жапырақтары ұзыншақ жылтыр, шеттері тістілеу, гүлдері ашық қызыл, қызғылт, ақ түсті болады. Жаз айларында бұтасын сиретіп қырқуға болады. Егер қалыпты бір пішінде ұстағыңыз келсе, гүлдеп болғаннан кейін бірден қырқып-пішіндеген жөн. Егер кешіктіріп қырықса, келесі жылы көктемде бұтаның сол жылы шыққан жоғарғы бөлігі гүлдемей қалады. Ыстық күндері молынан суғару керек. Жаз айларында көлеңке жерде жас қалемшелерін тамырландыру немесе өсімдіктің тамырланған жанама бұталарын бөліп алу арқылы көбейтеді. Сонымен бірге оны тұқымы арқылы да көбейтуге болады. Кел, балақай, Беже ағашын біліп ал, Таралыпты қытай, жапон елінен. Күлгін, қызыл және ақ түсті гүлі бар, Көрген адам қуат алар өңінен. Жемісі бар кішкене алма пішіндес, Пайдасы мол теріп алса жөнімен. Көктем шыға құлпырады гүл жарып, Бабы жақсы бақшалардың төрінен. Етті ұсақтан турап, әбден қызарғанша қуырады, сосын оны кастрюльге салып,үстіне толық бататындай су (немесе сорпа) құндыда, бұқтырыл пісіреді. Тазартыл (қабық, өзегінен)туралған айваны еттің үстіне салып, қуырылғанпияз, тұз, ұнтақ қара бұрыш қосып пісіреді. Тарамды дастарқанға қояр алдында үстіне ұсақтал туралған аскөк пен петрушка себеді. Піскен айваны жуып, сүртін,төртке бөледі де өзегінел тазартады, оғантазалан, кесілген алма (қаттырақ сорттарытиімдірек) қосады (1 кг айваға 3—4 түйіралма қажет). Кесіп болысымен жемістерді суқұйылған кастрюльге салып, (1 кг жеміске 1,5 л су), қақпағын жауып, бір сағаттайбаяу отта қайнатады. Піскен-піспегеніншыбықпен байқауға болады: егер шыбықжеміске оңай батса — піскені. Бұдан соңүккіштен өткізеді, құмшекер (1 килограмына400 г есебінен) және бір лимонның шырынынқосады. Ұдайы араластыра отырып, қоюлан ғанша қайнатады. Сосын суланған тақтайға (қалыңдығы 1 ем) салып, үстін пышақпен тегістейді. Пастила жабысып қалмасүшін пышақты суға 6 атыр ын алған дұрыс.Содан соң бетін дәкемен жауып, құрғақ әріжақсы желдетілетін орынға 2—3 күн қояды.Пастила кепкен соң төрт бұрыштал кесіп,қант ұнтағына аунатады. Ұзақ уақыт сақтауүшін пастиланы қаңылтыр қорапқа салуқажет. Қ 74  Құлжабаева Г.Ә.;«Өсімдіктер әлемі» оқу-әдістемелік кешені, Жидектер: Дидактикалық материал. - Алматы, 2011. - 16 б;ISBN 978-601-7237-31-8  

