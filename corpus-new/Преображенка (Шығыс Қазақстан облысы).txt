 Басқа мағыналар үшін Преображенка деген бетті қараңыз. Преображенка — Шығыс Қазақстан облысы Көкпекті ауданындағы ауыл, Қойгелді Аухадиев ауылдық округі орталығы.  Аудан орталығы - Көкпекті ауылынан шығысқа қарай 32 км жерде орналасқан. 1999 жылы жергілікті тұрғындар саны 1862 адам (934 ер адам және 928 әйел адам) болса, 2009 жылы 1618 адамды (793 ер адам және 825 әйел адам) құрады. Іргесі 1960 жылы қаланған. 1966-96 жылдары сүтті ірі қара мал өсіретін ұжымшардың орталығы болды. Ұжымшар негізінде Преображенкада және округтегі ауылдарда өндіріс кешені және шаруа қожалықтары жұмыс істейді. Ауыл арқылы Көкпекті — Самарское — Өскемен автомобиль магистралі өтеді. 

