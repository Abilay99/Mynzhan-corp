«Жез киік» — Ықылас Дүкенұлының орындаушылық және күйшілік шеберлігі шыңдалған шағында шығарған күйінің бірі. «100 күй» құрамына енген. Жез киік – даланың ерке, сұлу аңы. Ол туралы халық аузында неше алуан аңыз да, ертегі де көп. Жез киік алтындай жалтылдап, күнге шағылысқан көркінің арқасында мергеннің көзін тайдырып, үнемі оқтан аман қалады екен. Кейін мергендер оны киелі жануар санап, атпайтын болған. Міне, осы сұлу аңға Ықылас “Жез киік” атты күй арнаған. 

