Ақай Нүсіпбеков ауылы — Алматы облысы Райымбек ауданындағы ауыл, Қарабұлақ ауылдық округінің орталығы. Аудан орталығы - Кеген ауылынан батысқа қарай 125 км жерде, Күнгей Алатауының солтүстік етегінде орналасқан. Алғаш "Төшке", кейіннен 2010 - жылға дейін "Кіші Жалаңаш" аталған. 1930-97 жылдары сүт-картоп өндіретін "Көлбастау" ұжымшарының орталығы болып келді. Оның негізінде Кіші Жалаңашта және округке қарасты Қарабұлақ ауылында 157 шаруа қожалығы құрылды. Ауылдарда 2 орта мектеп, мәдениет үйі, кітапхана, 2-мешіт,  дәрігерлік емхана , байланыс белімшесі бар. Кіші Жалаңаш ауылында 2-дүние жүзілік соғыста қаза тапқан жерлестерге ескерткіш, 1941-1945 жылдардағы тыл ардагерлеріне арналған ескерткіш, мектеп ғимараты алдында Академик Ақай Нүсіпбековке ескерткіш орнатылды. Тұрғындары басқа елді мекендермен автомобиль жолы арқылы қатынасады.  

