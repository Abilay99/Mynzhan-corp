Күйек қошқар - қойды қолдан ұрықтандыруға күйлеген саулықтарды анықтау үшін күйек байлап отарға жіберілетін қошқар.  Күйек қошқар  күйлеген саулықты қашырып қоймауы үшін, оның бауырына әр бұрышыңда бауы бар ұзындығы - 60 см, ені - 50 см жұмсақ шүберек немесе брезенттен тігілген күйек байланады. Күйек қошқар қажырлы, тұқымының құндылығы 1 кластан кем болмауы керек. Себебі оны күйек науқаны аяқталған соң, күйегін алып 20 күнге дейін саулықтарды қашыруға отарға жібереді. 

