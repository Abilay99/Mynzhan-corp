* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Рудольф Фёллер (нем. Rudolf Völler, 13 сәуір 1960, Ханау, Гессен, Германия), Руди Фёллер (нем. Rudi Völler) ретінде танымал — германиялық футболшы, бапкер. Шабуыл шебінде ойнаған. 1990 жылғы әлем чемпионы.  Алғаш рет 1986 жылғы әлем чемпионатына қатысты. Топтық турнирде Шотландияның қақпасына гол соқты. Осы голдың көмегімен ГФР құрамасы чемпионаттағы алғашқы жеңісін тойлады. Жартылай финалда Францияның қақпасына да бір доп енгізді. Бұл ойында немістер 2:0 есебімен жеңіске жетіп, финалға шықты. Феллер финалда да гол соғып, есепті теңестірді, бірақ құрама 2:3 есебімен ұтылып, күміс жүлдені қанағат тұтты. Алайда төрт жылдан соң ГФР құрамасы одан да жақсы ойнап, әлем чемпионы атанды. Феллер топтық турнирде Югославияның қақпасына бір доп енгізді, сосын БАӘ құрамасымен матчта дубль жасады.   Феллер 1994 жылғы әлем чемпионатына да барды. 1/8 финалда Бельгияның қақпасына екі гол енгізді. Бұл құрама сапындағы ең соңғы голдары еді. Құрама сапында 90 ойын өткізіп, 47 гол соққан.  Кейін ұлттық құраманың тізгінін ұстап, 2002 жылғы әлем біріншілігінде финалда 0:2 есебімен ұтылып қалды.  

