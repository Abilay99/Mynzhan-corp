Жыландыбұлақ – Ащысу (өзен, Қарағанды облысы) өзені алабындағы өзен. Қарағанды облысы Бұқар жырау және Павлодар облысы Баянауыл аудандарының жерінде. Бастауын Рудничное көлінің солтүстік-шығысындағы Победа қонысының маңынан алады. Ұзындығы 30 км. Суы қарашада қатып, сәуірде ериді. Арнасы өте тар. Жағалары тік жарлы келеді. Қуаңшылық жылдары тартылып қалады. Жайылмасында қыстаулар орналасқан. Жайылымы мал шаруашылығына қолайлы. 

