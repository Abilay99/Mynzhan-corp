Им Наён (кор.임나연; 1995 жылы 22 қыркүйек күні дүниеге келген, көбінесе Наён атты есіммен танымал) — оңтүстіккореялық әнші. Twice атты қыздар тобының басты әншісі және топ келбеті болып келеді. Им Наён 1995 жылы 22-ші қыркүйек күні Оңтүстік Корея мемлекетіндегі Сеул қаласына дүниеге келген. 2010 жылы 15 қыркүйек күні JYP Entertainment ұйымдастырған жетінші тыңдалымға жасырын қатысып, болашақта жоспарланған 6mix атты қыздар тобымен бірге сахнаға шығу үшін тағалымдамаға алынады. Дегенменде екі трейнидің кетуіне байланысты бұл топ сахнаға шыққан жоқ. 2014 жылы GOT7 тобының «Girls Girls Girls», Jun. К әншінің «No Love»  және miss A тобының  «Only You» атты бейнебаяндарында түскен. Сонымен қатар, жарнамалық видеороликтерге де қатысқан. 2015 жылы 5 мамыр күні «Sixteen» атты тір қалу бағытындағы реалити-шоу эфирға шыққан болатын. Осы шоудың қорытындысы бойынша Пак Чин Ён атты продюсер жаңа қыздардан құрылған топты жинау керек еді. Наён осы шоуға қатыса отырып, продюсердің таңдауы бойынша топ құрамына кірген. 20 қазан күні Twice тобы «Like Ohh-Ahh» атты синглмен және  The Story Begins атты дебюттік альбоммен сахнаға шыққан. Бұл топта Наён ең үлкен қатысушы, басты вокалист және топтың келбеті болып келеді. 

