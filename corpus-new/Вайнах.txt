«Вайнах» – Батыс Қазақстан облыстық Шешен-ингуш ұлттық мәдени орталығы.  1995 ж. ақпанда құрылған. Төрағасы – Р.С. Магомадов. Орталықтың мақсаты – облыстағы шешендер мен ингуштардың салт-дәстүрін дамытып, көмекке мұқтаж отбасыларына жәрдем жасау. Орталық қайырымдылық іс-шараларын ұйымдастырып, облыстағы балалар үйіне көмек көрсетіп тұрады. Басқа ұлттық-мәдени орталықтармен байланыс орнатып, ұлтаралық татулықты нығайта түсуге өз септігін тигізуде. Орталық мүшелері облыс пен Тараз қаласының қоғамдық өміріне белсене қатысуда.   

