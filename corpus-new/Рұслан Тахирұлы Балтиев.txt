* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Балтиев Рұслан Тахирұлы ( 16 қыркүйек, 1978) — Қазақстан футболшысы. Қазақстан құрама командасының экс-жартылай қорғаушысы.   Рұслан 1996 жылы қаңтар айында "Қайрат" мини-футбол клубында ойнап, Қазақстан чемпионы атанды. Сол жылы көктемде футболдан "Қайнар" сапында кәсіби карьерасын бастады. Кейін Ресейдің "Сокол", "Динамо", "Шинник", "Мәскеу" клубтарында бірнеше жыл ойнап, 2007 жылы Қазақстанға оралды. 2007 жылы жазда "Тобыл" клубымен бірге Интертото кубогын ұтып алды.  2010 жылы "Тобыл" сапында тұңғыш рет Қазақстан чемпионы атанды. Маусым біткен соң "Қайратпен" келісім-шарт жасасты. Бірақ жиі жарақат алды да, 2012 жылы 34 жасында карьерасын аяқтауға мәжбүр болды.  Қазақстан құрама командасы сапында тұңғыш рет 1997 жылы қыркүйектің 2-сінде Қытайға қарсы жолдастық кездесуде алаңға шықты. Сол жылы 20 қыркүйек күні Алматыда Өзбекстан құрамасы қақпасына тұңғыш голын соқты. Бұл ойын 1:1 есебімен тең аяқталды. Бұл - 1998 жылғы әлем чемпионаты іріктеу турнирінің екінші кезеңі болатын.  Ұлттық құрама сапында 13 гол соққан. Бұл рекордтық көрсеткіш. Құрама сапында 1997-2010 жылдары 73 кездесуде алаңға шықты. 2018 жылғы көрсеткіш бойынша бұл Самат Смақовтан кейінгі екінші нәтиже. 

