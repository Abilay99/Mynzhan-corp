    Си-о-Се Поль көпірі - 33 доғалы көпір деген мағынаны береді. Көпір 1599 - 1602 жылдар аралығында, I Аббас шахтың тұсында салынған. I Аббас шах – Парсы империясындағы Сәфәуид әулетінің ең көрнекті билеушісі және қолбасшысы. Аббас – Иран шахы Сұлтан Мұхамедтің үшінші ұлы және тақ мұрагері. Әкесінің орнын 1587 жылдың қазан айында басты. Аббас Сәфәуид билеушілерінің арасында жігерлігімен және саяси көрегенділігімен ерекшеленді. Елінде жолдар мен көпірлер салдырып, қалаларды безендіруге күш салды. Көпірдің ұзындығы -290 метр, ені - 13,5 метр. Исфахан қаласында орналасқан. Заянде өзенін кесіп өтеді.  

