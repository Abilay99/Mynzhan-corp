 Эдуард Борисович Всеволодов (31.5.1938 ж.т., Алматы қ.) – биол. ғылым доктыры (1988ж.), профессор (1991ж.). Мәскеу мемлекеттік университетін бітірген (1960ж.). Қазақстан Ғылыми Академиясының Эксперименттік биол. институтында (1963–1995ж.), ал 1995 жылдан Жалпы генетика және цитология ин-тында жұмыс атқарады. «Гистофизиологические аспекты роста шерстных волокон» деген тақырыпта доктырлық диссертация қорғады. Оның ғылыми-зерттеу жұмыстары негізінен эксперименттік морфология мәселелеріне арналған. В. а. ш. жануарларының, әсіресе, қой жүнінің сапасын арттыруда әрі оның түсі бойынша сұрыптау көрсеткішін жоғарылатып, жүн түстерін сипаттаудың әдіс-құралын жасады; ол қалыпты, сондай-ақ экол. қолайсыз орта әсер еткен жағдайдағы а. ш. жануарларының және адамның хромосомалық құрылымын зерттеуге де қатысты. В-тың осы зерттеулері а. ш. жануарлар генетикасына және Қазақстанның кейбір аймақтары тұрғындарының генетик. құрылымына қоршаған ортаның тигізер зиянды факторларын анықтап, ғыл. тұрғыдан сипаттауда маңызы зор болды.   

