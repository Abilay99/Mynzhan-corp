Йемендіктер – Йемен Араб Республикасын мекендейтін араб халықтарының бірі. Жалпы саны 19 млн. 700 мың адам. Сондай-ақ, 1,5 млн. адам Парсы шығанағын мекендейді. Діні мұсылман бұл халықтың 52 пайызы сүнниттік бағытты ұстанады. Сүнниттер негізінен елдің оңтүстігі мен оңтүстік-батысын мекендейді. Йемендіктер араб тілінде сөйлесе де елдің әр өңірінде өзіндік диалект кездеседі. Тарихы біздің заманымызға дейінгі мыңжылдықтан бастау алатын Йемен 628 жылы Ислам келгенге дейін Парсылардың қол астында болды. ХҮІ ғасырда Осман империясының құрамына енді. Елді оңтүстік және оңтүстік-батысындағы ылғалды жазықтықта бидай өсіру жақсы дамыған. Ал құрғақ солтүстік-шығысында мал шаруашылығы басым. Ғасырлар бойы Йемен өзінің кофесімен танымал болып келді. Алайда азамат соғысы кезінде көптеген плантацияларға зиян келіп, кофе өндірісі бұрынғы қарқынын жоғалтып алды.Бидай және бау-бақша өнімдері, ет, сүт йемендіктердің негізгі асы болып табылады. Жағалауда тұратындар балық өнімдерін де жиі қолданады.Ең қызығы, есірткілік өсімдік болып табылатын кат жапырағы Йеменде кең көлемде қолданылады. Тіпті халықтың 18 пайызы осы өндіріс саласында жұмыс жасайды. http://www.islam-orkeniet.kz/?p=308 

