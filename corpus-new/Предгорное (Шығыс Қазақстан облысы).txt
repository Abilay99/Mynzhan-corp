Предгорное — Шығыс Қазақстан облысы Глубокое ауданындағы ауыл, Краснояр ауылдық округі орталығы.  Аудан орталығы - Глубокое кентінен солтүстік-батысқа қарай 15 км жерде орналасқан. 1999 жылы жергілікті тұрғындар саны 4011 адам (1977 ер адам және 2034 әйел адам) болса, 2009 жылы 3277 адамды (1611 ер адам және 1666 әйел адам) құрады. 1968 жылы өзімен аттас құс өсіретін кеңшардың, 1982 жылы Глубокое ауданы тұтыну қоғамы қосымша шаруашылығының орталығы болған. Ауылда 1996 жылдан бастап шаруа қожалықтары жұмыс істейді. Предгорное арқылы Өскемен — Глубокое — Шемонаиха автомобиль жолы өтеді. 

