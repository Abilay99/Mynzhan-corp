Сүлеймен Қоқанов (1948, Маңғышлақ облысы). Қазақ политехникалық институтын (1972 және 1986 жылдары) бітірген. 1965-1972 жылдары - Құлсары МАБ газ цехының операторы. 1972-1976 жылдары - Жаңаөзен қаласындағы Өзен бұрғылау жұмыстары басқармасында ұңғымаларды зерттеу операторы, аға инженер, игеру мен сынамалау цехының геологы. 1976- 1979 жылдары - Жаңаөзен қаласындағы Өзен бұрғылау жұмыстары басқармасының аға геологы. 1979-1990 жылдары - Шевченко қаласындагы Жетібай бұрғылау жұмыстары басқармасында аға геолог, геология бөлімі бастығының орынбасары. 1990-1993 жылдары-Ақтау қаласындағы Мемтаукентехбақылаудың Маңғыстау аудандық мемлекеттік тау-кен техникалық инспекциясында аға инспектор. 1993 жылдан - Ақтау қаласындағы облыстық мемлекеттік жер қойнауын қорғау мен пайдалану инспекциясының бастығы. Қазақстан Республикасының Жер қойнауын пайдалану жөніндегі заңдамалық актілерін жасауға қатысқан. Геологиялық-барлау жұмыстарының үздігі.   

