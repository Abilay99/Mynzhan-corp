Жұмабеков Әбдуахан Әбдірашұлы (1951 ж.т., Оңтүстік Қазақстан облысы Сарыағаш ауданы Бағыс а.) – ауыл шаруашылығының ғылым докторы (1994), профессор (2000), Қазақстан Республикасының Ауыл шаруашылығының ғылым академиясының академигі. 1972 ж. Жамбыл гидромелиорациялық-құрылыс институтын бітіріп, осы оқу орнында кіші, жетекші ғылым қызметкері, су шаруашылығының ғылыми-зерттеу институтында аға инженер, жетекші қызметкер, лаборатория, бөлім меңгерушісі (1974–94), Жамбыл облысының әкімшілігінің ғылыми өндірістік орталығының төрағасының 1-орынбасары (1994–98), орталықтың төрағасы (1998–2000) қызметтерін атқарды. 2000 жылдан Тараз мемлекеттік университетінде кафедра меңгерушісі. 90-нан астам ғылыми еңбегі, оның ішінде 2 монографиясы жарық көрген. == Дереккөздер==   

