Павлодар ауыл шаруашылығы ғылыми-зерттеу институты 1993 ж. 11 қарашада құрылған.  Құрамында:  Ертіс аумақтық бөлімдері және радиоизотоптық лаборатория бар. Зерттеу жұмыстарының нәтижесінде жаздық жұмсақ бидайдың 3 сорты және  еркекшөптің «Толағай» сорты шығарылды. Селекциялық жұмыстар нәтижесінде алынған бидайдың Ертіс-97, Павлодар-93 сорттары облыстың өзінде және Ақтөбе облысында аудандастырылған. Институт Қазақстанда бірінші рет аңыздық ықтырма жасау немесе дәнді дақылдардың шалғындарын тарау арқылы біртұтас таралған аңыздың негізінде қысқы ылғал жинау бойынша зерттеу жүргізген. Институт Қазақстанның және Ресейдің бірқатар селекциялық мекемелерімен, жүгері мен бидайды жақсартудың халықар. «СИММИТ» орт-мен (Мексика) тығыз байланыс орнатқан..     

