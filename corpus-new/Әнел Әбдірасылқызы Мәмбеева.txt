Әнел Әбдірасылқызы Мәмбеева  (15.5.1922, Қызылорда облысы, Шиелі ауданы) – кәсіби аурулар саласындағы ғалым, медицина ғылымдарының докторы (1976). Қазақ медициналық институтын (ҚазҰМУ) бітірген (1943). 1944 жылдан КСРО ҒА Қазақ бөлімшесінің (Қазақстан ғылым академиясы) Өлкелік патология институтында аспирант, аға ғылыми қызметкер, 1974 – 78 жылдары КСРО Медицина ғылым академиясының Тағам институты Қазақ бөлімінде аға ғылыми қызметкер болған. Мәмбеева қорғасынның ішек-қарынға, оның жиырылу, сіңіру, фермент әсерінен ыдырату қабілетіне тигізетін әсерін зерттеп, ол процестердің механизмін ашқан.   

