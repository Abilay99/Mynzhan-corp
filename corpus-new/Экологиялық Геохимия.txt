Экологиялық геохимия – экологиялық геологияның бір саласы. Оның мақсаты табиғи және техногендік типтегі геохимиялық өрістер мен геопатогендік (жер қыртысының әркелкілігі) аномалиялардың биология ортаға әсерін морфологиялық және болжамдық тұрғысынан зерттеу болып табылады. Бұл өрістер литогеохимия, гидрогеохимия, сноугеохимия, биогеохимия және атмогеохимия деп бөлінеді. Тәжірибеде бұл зерттеулер эколог-геологтар, медиктер мен санитарлық қызметтегі ұйымдардың бірлесе отырып, белгілі бір аймақтың геология-экологогия жағдайларын айқындауына әкеледі. Экологиялық геохимияның негізгі міндетіне геология ортаның химия құрамының антропогендік іс-әрекет салдарынан өзгеруін бағалау жатады. Экологиялық геохимия химия элементтердің тірі және өлі дүниенің әрекеттесу жағдайын, көшіп-қону мен жинақталудағы жай-жапсарды және бұлардың табиғатқа әсерін зерттейді. Сондай-ақ Экологиялық геохимия химия элементтердің биосферадағы тарихын, таралуын, қалпын, т.б. биогеохимия функция тұрғысынан зерттейді.  

