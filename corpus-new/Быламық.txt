Быламық — ұннан, талқаннан, бидай жармағынан жасалатын ботқаның бір түрі. Алдымен ұнды, жармақты қазанға аздап қуырып алып, қойдың шыжғырылған іш майы қосылады да, үстіне қайнаған су құйып, түйіртпектеліп қалмас үшін үздіксіз араластырып отырып пісіреді. Быламық, көбінесе, қариялар мен сәбилерге арналып жасалады. Ашаршылық, жұт жылдары быламық халықтың негізгі тағамы болған.   

