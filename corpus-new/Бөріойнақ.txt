Бөріойнақ, Бөрімойнақ - Арал теңізінің шығысында, Арал Қарақұмының  оңтүстігінде орналасқан қырат.  Қызылорда облысы Жалағаш ауданы жерінде.   Абсолюттік  биіктігі 217 м,  солтүстіктен оңтүстікке қарай 37 км-ге созылған, енді жері 15 м. Қыраттың үстіртті беті тегіс, шеткі беткейлері жарқабақты, сай-жыралармен тілімденген.  Жоғарғы бор кезеңінің құмынан, алевролитінен, кварцит пен саздан түзілген. Топырағы сортаңдау, сұр жусанды-сортаңды шөптер өседі. Батысында 15 км жерде Егізқара тауы жатыр (288 м),  солтүстік -шығысында Майбұлақ бұлағы ағып өтеді.   

