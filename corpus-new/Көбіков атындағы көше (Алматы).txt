Көбіков атындағы көше Көшеге Кеңестер Одағының Батыры - Хамит Қожабергенұлы Көбіковтің есімі (Алматы қаласы атқару комитетінің 14.05.1975 №194 шешімі) берілген. Көбіков Хамит Қожабергенұлы (1916-1973)Алматы облысы Панфилов ауданында дүниеге келген. Ол Днепр, Львов шайқастарында ерлігімен ерекше көзге түскен.Көше Түрксіб ауданында орналасқан. 1-Алматы темір жол станциясының солтүстік жағындаорналасқан. Батыстан шығысқа қарай Орел көшесінен басталып, Бостандық көшесіне дейін созылып жатыр. Бұрынғы атауы - Ғабдуллин көшесі. Көшенің ұзындығы - 1630 метр. 

