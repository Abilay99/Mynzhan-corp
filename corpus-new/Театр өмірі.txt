Театр өмірі – газет. Шығарушы – Қазақ КСР-і Мәдениет министрлігінің Өнер істері бас басқармасы. 1962 жылдың сәуір – желтоқсан айлары аралығында Алматыда айына екі рет қазақ және орыс тілінде шығып тұрды. Газет бетінде жергілікті жердегі кәсіптік және халық театрлары, әр түрлі концерттік ұйымдар мен филармониялар, олардың репертуарындағы жаңа шығармалар және сахна өнеріне байланысты баспадан шыққан жаңа кітаптар туралы қысқа хабарлар, сондай-ақ Алматы театрлары мен концерт залдарының апталық репертуары жарияланды.  

