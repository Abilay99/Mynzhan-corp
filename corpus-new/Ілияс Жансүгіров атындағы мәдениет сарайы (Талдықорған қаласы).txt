1962 жылы Талдықорған қаласында қалалық  мәдениет сарайы қолданысқа берілді.1965 жылы ақиық ақын І. Жансүгіровтың туғанына 70 жыл толуына орай қалалық  мәдениет сарайына  Ілияс Жансүгіровтің аты берілді.2002 жылы Талдықорған қаласы Алматы облысының орталығы болуына  орай  қалалық Ілияс Жансүгіров атындағы мәдениет сарайына, Алматы облысы Әкімінің «Ілияс Жансүгіров атындағы  мәдениет сарайы» қазыналық коммуналдық кәсіпорны статусы берілді. Мәдениет сарайының орналасқан жері:   Талдықорған қаласы, Тәуелсіздік көшесі, 67.Ғимараттың жалпы көлемі 4500 кв.м, мекемеге қарасты жер учаскесінің көлемі 3340,4 га. Алматы облыстық әкімдігіне  қарама-қарсы салынған  мәдениет үйі  Талдықорған  қаласындағы  әсем  де  көркем  ғимарат.  Екі  мекеменің  арасындағы      орталық  алаң- қала тұрғындары  мен  қонақтарының   демалуына,   серуендеуіне,  мерекелік шерулер мен  мәдени  іс-шаралар   өткізуге  арналған бірден-бір қолайлы  тамаша  алаң.Ілияс  Жансүгіров атындағы Мәдениет сарайының  2002  жылдан  бергі  директоры:  Алпысбаев Әли Демегенұлы, дирижер, композитор, Қазақстанға еңбек сіңірген қайраткер, Құрмет орденінің иегері, Жетісу мемлекеттік университетінің Құрметті профессоры, Қазақстан Композиторлар одағының мүшесі, Қазақстан Республикасының Білім беру ісінің үздігі, Талдықорған қаласының және Көксу ауданының Құрметті азаматы. Мәдениет сарайында штат кестесіне сәйкес 47 адам жұмыс істейді. Алматы облысы әкімінің «І.Жансүгіров атындағы Мәдениет сарайы» облыс орталығында өтетін іс- шараларға қызмет көрсетеді.Мемлекеттік мерекелерге қатысты облыс, қала әкімдерінің салтанатты жиындары дәстүрлі түрде өтіп отырады. Қалалық және Облыстық білім қызметкерлерінің тамыз педагогикалық кеңесі, Қазақстан Республикасы Президентінің Халыққа жолдауы талқыланады, ауыл шаруашылығы қызметкерлерінің есептік кездесуі, Облыс әкімінің Халық алдындағы есеп беруі, Халықаралық әйелдер мейрамы мерекесімен құттықтауы, және де әр департаменттердің төл мерекелері секілді облыс әкімінің қатысуымен өтетін іс-шараларда жиі өтеді.Мәдениет сарайында халықтың рухани қажеттілігін өтеу үшін түрлі кештер, әртүрлі байқаулар ұйымдастырылып отырылады.  Айтар болсақ: Ұлттық дәстүрдегі әндерді насихаттау үшін өткен «Жетісу» телеарнасының түсірілуімен   атты байқаулар сияқты түрлі іс-шаралар өткізіліп тұрады. Мәдениет сарайында түрлі іс шаралардан басқа эстрада жұлдыздарының концертері де жиі өтіп тұрады, мәселен «Жігіттер» квартетінің, әнші Маржан Арапбаева, әнші Гүлнүр Оразымбетова, «Каспий» тобының концерті, ҚР Халық әртісі Роза Рымбаеваның концерті, ҚР Еңбек сіңірген қайраткері Құралай Сарқытбаеваның «Жетісудың аққуы» атты концерті, «Аққу мен Гәкку» әзіл-сықақ театрының жаңа қойылымы, «Мафия мен тақия», «Шаншар» әзіл-сықақ театры, «Базар жоқ» әзіл-сықақ театрының жаңа қойылымы, «Кентау шоу» әзіл, ән би жастар театры, «Күреңбел күлкісі» әзіл-сықақ театрлары сияқты  тағы  басқа  елге танымал өнер жұлдыздары Жетісу жұртшылығына  өз өнерлерін паш  етуде. 

