Бүкіләлемдік газет және жаңалықтар ассоциациясы (ағылш. World Association of Newspapers and News Publishers, or WAN-IFRA) –коммерциялық емес, мемлекеттік емес ұйым. .  Құрамына 120 мемлекеттің 18 мың басылымы, 15 мың интернет-басылымы, 3 мың баспа үйі кіретін масс-медиа мен баспасөздің ірі кәсіби бірлестігі. Ассоциация медиа саласында қызмет көрсету мен зерттеу бағытындағы жетекші IFRA ұйымы мен Бүкіләлемдік газет ассоциациясының бірігуінің нәтижесінде 2009 жылдың шілдесінде құрылған болатын. Бірлестіктің ұйымдастыруымен жыл сайын кәсіби журналистерге арналған тренингтер, байқаулар, семинарлар және т.б. өтіп тұрады. Сондай-ақ бірлестік медиа саласының дамуына әлемдік деңгейде өз үлесін қосуда.  

