* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Артур Антуньеш Коимбра (порт. Arthur Antunes Coimbra; 3 наурыз 1953 жыл, Рио-де-Жанейро), Зико (порт. Zico) — бразилиялық футболшы, бапкер. Бразилия Ұлттық футбол құрамасының жартылай қорғаныс шебінде ойнаған. Техникасымен, дриблингімен, айып доптарын керемет орындауымен ерекшеленген тарихтағы ең ұлы футболшылардың бірі.  «Фламенго», «Удинезе», «Касима Антлерс» командаларында ойнады. Карьерасының басым бөлігі "Фламенгода" өтті. Тек 1983-85 жылдары итлиялық командада доп тепті. 1983-84 жылғы маусымда Италия чемпионатында 19 гол соғып, мергендер көшінде Платиниден кейін екінші орын алды. Бірақ 1985 жылы-ақ ол командадан кетіп, қайтадан "Фламенго" сапына қосылды да, 1989 жылға дейін ойнады. 1989 жылы 27 наурыз күні қоштасу ойынын өткізді. Онда "Удинезе" және әлем құрамасы өзара ойнады.    1990-91 жылдары Бразилия спорт министрі қызметін атқарды.  1991 жылы Жапонияда "Джей-Лига" құрылды да, Зико карьерасын қайта бастап, жапон клубтарында үш жылдай ойнады. 1995-96 жылдары жағажай футболында бақ сынап, ұлттық құрама намысын қорғады.   Бапкерлік карьерасында "Бунедкор" (Өзбекстан), ЦСКА (Ресей), "Олимпиакос" (Грекия) секілді бірнеше клубтар мен Жапония және Катар құрамаларын жаттықтырды.   2009 жылы 27 желтоқсанда "Маракана" стадионында Зикоға арнап ескерткіш тұрғызылды.  Ұлттық құрамада тұңғыш рет 1976 жылы 25 ақпанда алаңға шықты. Үш бірдей әлем чемпионатына қатысты. 1978 жылғы чемпионатта Швециямен ойында ғана негізгі құрамда алаңға шықты. Осы кездесудің соңғы минутында бразилиялықтар бұрыштан доп берді. Зико баспен ұрып гол соғып еді, Уэльс төрешісі Томас Клайв "доп бұрыштан берілген сәтте уақыт бітіп қалды" деп есептемей тастады.    Оның қатты көзге түскен додасы — 1982 жылғы турнир. Топтық кезеңде Шотландия мен Жаңа Зеландияның қақпасына гол соқты. Соңғысымен ойында дубль жасады. Екінші топтық кезеңде Аргентинамен ойында есеп ашты. Бұл кездесуде Бразилия 3:1 есебімен жеңіске жетті.  1986 жылғы біріншілікте Зико гол соға алмады. Гол соғатын мүмкіндік те болды, ширек финалдағы Франциямен ойында екінші таймда алаңға шықты да, пенальтиді соға алмады. Бұл кездесуде Бразилия пенальтилер сериясынан ұтылып қалды.   Үлкен футбол Жағажай футболы 

