Байтілеуов Нұрлан (1894, Маңғыстау ауданы Ұлан ауылы – 1966) – педагог, кеңес қызметкері. Еңбектен қол үзбей жүріп әр түрлі курстарда оқып, білімін жетілдірген. 1922 – 47 ж. Маңғыстау ауданы мектептерінде оқытушы, мектеп директоры, Форт-Шевченко ауданы балалар коммунасының, балалар үйінің директоры, бастауыш партия ұйымының хатшысы, 1947 – 53 ж. Бірлік күш ұжымшарының төрағасы қызметін атқарған. 1933 жылдан «Колхоз жылы» газетінің штаттан тыс тілшісі. Ленин (1948) орденімен, ҚР «Халық ағарту ісінің үздігі» белгісімен марапатталған.   

