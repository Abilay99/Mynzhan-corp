Брахиозавр ең ұзын  динозавр болып есептелген. Ол біздің заманымызға дейін 160-145 миллион жыл бұрын Юра дәуірінің соңында өмір сүрген. Қаңқасы қазіргі Солтүстік Америка және Африка аумағынан табылған. 1903 жылы брахиозаврды осы қаңқасына қарап бейнелеген Элмер С.Риггз атты ғалым болатын. Брахиозаврлардың тістері- мықты, маңдайында орналасқан мұрнының үлкен саңылаулары иіс сезу қабілетінің жақсы дамығанын көрсетеді. Ұзын мойны, кішкентай басы, қысқа әрі жуан құйрығы болған. Алдыңғы аяқтарының артқы аяқтарына қарағанда ұзынырақ болуы оны өзге динозаврлардан ерекшеленген. ‎  

