Чарльз Буковски (ағылш. Charles Bukowski; 16 тамыз 1920, Андернах, Германия — 9 наурыз1994, Лос-Анджелес, АҚШ) — америкалық әдебиетші, ақын, жазушы, жорналшы. "Пасық реализм" өкілі. Он алты жинақты қосып алғанда екіжүзден артық әңгімелер, алты роман, отыздан астам поэтикалық кітаптар ауторы. Чарльз Буковски (туған кездегі аты Генрих Карл Буковски, әкесінің құрметіне аталған) 1920 жылы 16 тамызда Андернах неміс қаласында туған. Анасы Катарина Фетт (немісше Katharina Fett) ұлты неміс болған. Ол тігінші болады. Ал әкесі, неміс ата-тегі бар АҚШ әскерінің сержанты болған. Ол Бірінші дүниежүзілік соғыс кезінде Германияда қызмет атқарады. Чарльздің ата-анасы 1920 жылы 15 шілдеде үйленеді, біраздан соң ұлдары Чарльз туылады. Экономикалық дағдарыстың салдарынан отбасы 1923 жылы АҚШ-қа, Балтимор қаласына көшеді. Катарина өздерінің аттары американдық аттарға сай келу үшін өзінің атын «Кейт» деп, ал ұлы Генрихті «Генри» деп өзгертеді. Сонымен қатар фамилияларының аталуы да өзгереді: «/buːˈkɒfski/»- дан «/buːˈkaʊski/» болып ауысады. Әкесі отбасын Калифорнияға көшіру үшін көп еңбек етеді. Олар 1924 жылы Лос-Анджелестің қала маңына орналасады. Генри сүт таситын компанияға жұмысқа орналасады, ал анасы көп уақытқа дейін жұмыссыз болып, үйде отырады. Отбасы қаражаттан қатты қиналады. Генриді неміс ұлттық киіміне киіндіріп, «киімі бүлінбес үшін» басқа балалармен ойнауға тыйым салатын. Құрдастары оны неміс акценті үшін мазақтап, сол себепті олардың қарым-қатынасы нашар болатын. Чарльз ел ішінде көп саяхаттап, Жаңа Орлеан, Атланта, Техас, Сан-Франциско және басқа да көптеген қалаларға барған. Жұмыс орны мен тұратын қаласын жиі ауыстыруының суреттемелері оның «Фактотум» романының негізі ретінде алынды. Осы уақытта Буковски өзінің алғашқы шығармаларын басып шығаруға тырысады. Уильяма Сароянның «Отважный молодой человек на летающей трапеции» (1934) әңгімесінің әсерімен Буковски Сароянның шығармаларын басымен айналысатын Story журналына өзінің «Aftermath of a Lengthy Rejection Slip» әңгімесін жіберген болатын. Материалды редакцияда қабылдап, Чарльзге хат жолдайды. Хатта оның әңгімесі 1944 жылғы наурыз айындағы шығарылымда басылатыны айтылады. Еңбек жолын жаңа бастаған автор, толқып, бұл жағдайға қатты қуанып, өз мансабын сәтті бастаған жазушы ретінде суреттейді. Буковски журналды өз көзімен көру үшін Нью-Йоркке келеді, бірақ әңгімесінің журналдың соңғы беттеріне басылып, негізгі бөлігіне кірмегеніне көңілі қалады. Бұл оқиға авторға қатты әсер етіп, ол көп жылдарға жазушылықпен айналысуды тастайды. 1988 жылдан бастап жазушы қатты ауырады. 1993 жылы аурудың ремиссиясы аяқталып, Буковски ауруханаға жатқызылады. Кейін дәрігерлер бірауыздан оны Сан-Педродағы үйіне шығару жөнінде шешім қабылдайды. Жазушы қатты әлсіреп қолына қалам да ұстай алмайтын жағдайда болып, ол өзінің ажалы жақындағаның сезеді. Буковски шығармашылық кезеңі бойына өзінің ешнарсе жаза алмай қалатын уақытында өлем деп сенген. Өліміне 4 жыл бұрын жазушы: «Егер мен жазуымды тоқтатсам, бұл ажалымның белгісі. Ажалым – бұл менің ақырым» – деп айтқан. Оның иммунды жүйесі толықтай бұзылып, бастапқыда оған пневмания деген диагноз қойылады. Кейін қайтадан ауруханаға емделуге келгенде оған «лейкемия» диагнозы қойылады. 1994 жылы 9 наурызда 73 жасында Чарльз Буковски қайтыс болады.  Үлгі:Аудиостатья введение 

