Мұздықтардың ілгерілеуі мен шегінуі - мұздық мөлшерінің үлкеюі немесе кішіреюі; яғни мұздық тілінің аңғар бойымен едәуір төмен түсуі немесе мұздық тілінің біртіндеп кертіле отырып, аңғар бойымен жоғары қарай кішіреюі. Бұл процестер климаттың кезеңдік өзгеруімен байланысты болады. Егер климат суынып, ылғал мол болса, мұздықтардың көлемі ұлғаяды, ал кері жағдайда шегініп, кішірейеді.   

