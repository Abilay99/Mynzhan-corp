Рақымова Жұмағаным (19.3.1954 ж.т., Ресей, Саратов обл. Дергачев с.) – әнші, Қазақстанның еңб. сің. артисі (1998). 1979 ж. Алматы консерваториясын ( қазіргі Қазақ ұлттық консерваториясы) бітірген. Сол жылы Қазақ ұлт аспаптар оркестрінің, "Отырар сазы" фолькл.-этногр. оркестрінің әнші-солисі болды. Қазір Бат. Қазақстан филармониясында әнші әрі Бат. Қазақстан ун-тінде доцент. Рақымованың репертуарында 300-ден астас қазақ, орыс және шет ел композиторларының әндері, ариялары, романстары, вальстарі, т.б. бар. Рақымованың орындауындағы бірнеше ән, респ. теле-радионың "Алтын қорына" жазылған. 1981 ж. Бүкілодақтық М. Глинка атынд. вокалистер байқауының дипломанты атанды.  

