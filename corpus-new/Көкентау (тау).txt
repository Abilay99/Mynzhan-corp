 Басқа мағыналар үшін Көкентау деген бетті қараңыз. Көкентау, Кәкентау – Семейтау тауларының оңтүстігіндегі тау.  Шығыс Қазақстан облысы Семей қалалық әкімдігіне қарасты аумақта орналасқан. Тау солтүстік-батыстан оңтүстік-шығысқа қарай 15 км-ге созылып жатыр, ені 10 км-ге жуық. Абсолюттік биіктігі 825 м.  Тау герцин дәуірі гранитоидтарынан түзілген. Солтүстік беткейі тік, шатқалды, борпылдақ жынысты, оңтүстік көлбеу.  Қиыршықтасты қызғылт қоңыр топырағында селеу, жусан, сай-жыраларында қараған, итмұрын, т.б. өседі. Мал жайылымына қолайлы.  

