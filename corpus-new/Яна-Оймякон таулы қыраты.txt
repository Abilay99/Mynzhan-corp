Яна-Оймякон таулы қыраты - Сібірдің солтүстік-шығысындағы Верхоян және Черский жоталарының аралығында. Ұзындығы 1100 км, ені 250 км.  Жекелеген шыңдардың биіктігі 2000 метрге дейін жетеді. Кең аумақты алып жатқан таулы үстірттер (Яна, Оймякон және Эльгин) мен тауаралық қазаншұңқырлар (Куйдусун, Агалкин, т.б.) кезектесіп отыратын орташа биіктіктегі тау жоталар жүйесінен тұрады. Ең биік жері 1768 метр (Тирехтя жотасы). Негізінен интрузиялық жыныстар кесіп өткен құмтас және сазды тақтатастан түзілген. Алтын, полиметалл, қалайы кентастары өндіріледі. Климаты тым континенттік. Жер шарындағы суық полюстердің бірі. Яна-Оймякон таулы қыратында балқарағай тайгасы, аңғарларында терек, тау жоталарының жоғарғы жағында қыналы тундра өседі; оңтүстік беткейін дала алып жатыр.  

