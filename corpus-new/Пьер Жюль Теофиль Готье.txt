Пьер Жюль Теофиль Готье (фр.  Pierre Jules Théophile Gautier; 31 тамыз 1811 жыл, Тарб – 23 қазан 1872 жыл, Нёйи (Франция) – француз ақыны және романтикалық мектептің сыншысы.  1830 жылы «Poésies» атты тұңғыш өлеңдер жинағы жарық көреді. 1830-1836 жылдары жарық көрген атақты шығармалары: «Albertus» («Альбертус», 1832) поэмасы, «La Jeune-France» (Жас Франция», 1834) романы, «Mademoiselle de Maupin» («Мадемуазель Мопен», 1835), «Fortunio» (1838), «Une larme du diable» (1839), сондай-ақ XV-XVII ғасырдағы ұмыт қалған ақындар туралы жазылған «Гротесктер» «Grotesques» атты кітабы. Оның шығармаларын В.Г. Бенедиктов, В.Я. Брюсов, Н.С. Гумилёв, В.В. Левика, О.Н. Чюмина, А.С. Эфрондар орыс тіліне аударған. Сондай-ақ саяхат жасауды ұнатқан. Ол бүкіл Еуропаны және Ресейді аралап шыққан.   

