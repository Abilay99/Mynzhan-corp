Импорт салығы  – сыртқы сауданы мемлекеттік реттеу шарасын айқындайтын салық түрі. Салық нысаны – тауарлардың белгіленген бағам бойынша ұлттық валютамен қайта есептегендегі кедендік құны не тауардың салмақпен немесе сандық өлшеммен өлшенетін белгілі бір мөлшері. Мемлекеттік бюджетке түсетін әкелім бажы нысанында болады. Әкелім бажы тауардың құнына енгізіледі, сөйтіп тауарды қымбаттатып, оның ішкі нарыққа енуіне бөгет жасайды. Сонымен бірге импорт салығы қазыналық мақсатта да пайдаланылады. Нарықтық қатынастар жағдайында әкелім бажы елдердің әлемдік нарықтағы мемлекет үшін бәсекелік күрес құралдарына айналып отыр. Жоғары деңгейдегі әкелім бажы монополиялардың үстеме пайда алуын қамтамасыз етеді және демпингіні жүзеге асыруға мүмкіндік береді. Қазіргі жағдайда импорт салығы сыртқы саудада тауарлар қозғалысын мемлекеттік реттеудің маңызды құралы болып табылады.   

