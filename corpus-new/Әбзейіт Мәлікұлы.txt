Әбзейіт Мәлікұлы (1898, Іле ауданы, Жетіген ауылы — 1971, сонда) — ақын, жыршы, діндар.  Жасынан әкесі Мәлік қажының қолынан дәріс алып, кейін Бұхара, Уфа қаласында білім толықтырған. 1930-жылдарға дейін ауылда мешіт ұстап, бала оқытқан. Шығыс тілдерімен бірге орыс тілін де жетік меңгеріп, сол елдердің әдебиетін көп оқыған. Ұлы Отан соғысына қатысып, кейін ауылда түрлі шаруашылық қызметгер атқарған. Кезінде Ертай, Саяділ, Әбдіғали сияқты ақындармен айтысқа түсіп, өлең толғаулар жазған. "Ер Әжібай" атты жинағы (1997) жарық көрген. "Рысқұл", "Тұрар", "Масанчи" сияқты көлемді дастандары ҚР Ұлттық ғылым академиясының сирек қолжазбалар қорларында сақталған.   

