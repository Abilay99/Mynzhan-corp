БАГАМДЫҚТАР — Багам аралдарының халқы. Саны 300 мыңға жуық (1995). 85%-і зәңгілер мен мулаттар. Багамдықтардың түп аталары Африка тайпаларынан шыққан; оларды 17—19 ғасырларда ағылшындар осы аралға әкелген. Аралдардың өзге халықтары ағылшындар (негізінен, 17—18 ғасырларда қоныс аударғандардың ұрпақтары), гректер, т.б. Багамдықтар ағылшын тілінде сөйлейді, христиан дінінің протестанттық және католиктік бағыттарын ұстанады. Ал гректер православие дінін ұстайды.   

