Бөгеттік су электр станциясы (Гидроэлектростанция приплотинная) — арыны бөгет арқылы пайда болатын, ал машина залы мен СЭС имараты бөгет шегінен тыс орнатылған су электр станциясы. Судың статикалық арыны турбиналық сутартқыштан бастау алатын калқанды қабырғалар арқылы қабылданады. Бөгеттік су электр станциясы 30—200 м-ге дейінгі су арыны жағдайында орнатылады. Қосымша гидротехникалық имараттардың құрамына: кеме көтергіш, балық өткізгіш имараттары кіреді. Егер су электр станциясы жер жағдайына байланысты су торабынан қашықтау орналасса, онда бұрма канал мен турбинаның шиыршықты құбырынан шыққан суды өзен арнасына қосады. Кейбір жағдайда су торабынан түптік су жібергіш имараты тұрғызылады: оның атқаратын негізгі рөлі — су қоймасындағы суды түгел қотаруға және турбинадан басқа артық суды төменгі бъефке жіберуге арналады.  

