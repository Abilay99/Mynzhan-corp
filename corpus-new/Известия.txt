«Известия» - еркін газет.  Шығарушы «Известия» газетінің ұжымы. 1992 жылға дейін бұрынғы КСРО Жоғарғы Кеңесі Төралқасының органы болды. Алғашқы саны 1917 жылғы 13 ақпанда шықты.  Газетте М. Тарловскийдің «Әлеуметтік үні жоғары поэзия» (1941, 21 мамыр) және редакциялық «Абай және Гете» (1980, 23 қыркүйек) деген мақалалары жарияланды. Бұл материалдарда Абайдың әлеуметтік-саяси көзқарастарына нақты мысалдармен талдау жасалады, орыс әдебиеті арқылы батыс поэзиясына қол созған ақынның Гетеден аударған өлеңінің шеберлігі, жалпы Абай аудармаларының ерекшеліктері сөз болады.  

