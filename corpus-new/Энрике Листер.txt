Энрике Листер (ис. Enrique Líster Forján; 1907 жыл 21 сәуір, Ла-Корунья — 1994 жыл 8 желтоқсан, Мадрид) - испан жұмысшы қозғалысының қайраткері, Испания республикалық әскерінің командирі. 1931 жылы Испания Коммунистік партиясына кірді. 1937 жылы ИКП ОК-нің, 1946 жылы оның Саяси бюросының, 1960 жылдан Атқару комитетінің мүшесі. 1936-1939 жылдары Республикалық әскерде бөлімшелер мен құрамалар басқарды. Ол Бүкіл дүние жүзі Бейбітшілік кеңесінің мүшесі болды. 

