Сібір аршасы (Кипарис тұқымдасы) - төселгіш бұта (биіктігі 1 м-ге дейін) жайылған бұтақтарымен.  Жапырақтары қысқа, ине тәрізді, бүршіктері барынша ұсақ. Алтай тауынан Батыс Тянь-Шаньға дейінгі таулардың Альпі және субальпі белдеулерінде кездеседі. Әсіресе Алтай және Іле Алатауында көп кездеседі. Төселгіш аршалардың шіліктерінің, сонымен қатар басқа түрлердің (түркістан, қызыл) тау беткейлердің топырағын тұрақтандыруда маңызы зор. Барлық арша түрлерінен ұшатын зат бөлінеді (фитонциттер), олар бактерияларды өлтіріп, ауауны тазартады. Сондықтан, адамдардың денсаулығы үшін арша ормандарының маңызы зор. 

