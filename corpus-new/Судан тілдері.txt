СУДАН ТІЛДЕРІ – Солтүстік-Шығыс Африкадағы түрлі этникалық топ халықтарының тілі. Судан халықтарының тарихи-мәдени салаларында ортақтық көп. Судан тілдерінде сөйлеушілер қазіргі уақытта бірнеше мемлекетті мекендейді. Мысалы, Гвинеяда фульбе, мандинго, сусу; Малиде мандинго, фульбе; Сенегалда волоф, фульбе, серер; Ганада акан, моси; Нигерияда хаус, йоруба, ибо, фульбе тілдері кең тараған. Судан тілдерінің көпшілігі банту шоғырына жатады, кейбірі бантоид, кейбірі семит-хамит тілдеріне жақын.  

