Чоң Алай ауданы (қыр. Чоң Алай району) — Қырғызстанның Ош облысындағы аудан. Аудан орталығы — Дараут-Қорған. Ауданның жер көлемі 4860 км, немесе Ош облысының 16,6%-ы. Халықтың жалпы саны 24,5 мың адамды құрайды немесе Ош облысы халқының 2,0 %-ы (2007). Климат қатаң континенталды, қысы суық. Жауын-шашын мөлшері жылына — 500-650 мм. Шілдедегі орташа температурасы +19-22 °C -, желтоқсанда — −10-15C. Ауданның негізгі экономика саласы  — қой және мүйізді ірі қара мал шаруашылығы. Аудан тұрғындарының көпшілігін қырғыздар құрайды, тұрғындардың жалпы санынан 99,9 %. Аудан 3 айылдық (ауылдық) округтен тұрады (құрамында 21 ауыл бар): 1928 жылы Алай-Гүлче ауданы болып құрылды. 1936 жылы ол ауданды екіге бөлді — Алай және Чоң Алай. 1959 жылы екі аудан қайтадан біріктіріліп, Алай ауданы деп аталды. 1992 жылы Қырғызстан тәуелсіздігін жариялаған соң бұл аудан қайтадан екі ауданға бөлінді — Алай және Чоң Алай. Аудан Қызылсу тау өзенінің алқабында орналасқан. Оңтүстіктен және солтүстіктен аудан шекарасы Алай және Арқа Алай (Чоң Алай) жоталары бойымен өтеді. Шығыста аудан Алай ауданымен, батысында Жергетал ауданымен шектеседі. 

