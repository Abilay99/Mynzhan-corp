Кіндікті – Теріскен құмының сол түстік-батысындағы қоныс. Ақтөбе облысы Байғанин ауданында орналасқан. Жем өзені аңғарында.  Солтүстік-батыстан оңтүстік-шығысқа қарай созылып жатыр. Сол түстігінде Қайрақты қыстауы мен Жыңғылдыкөл құдығы, шығысында Алтындіңшек қыстауы мен Кемпір артезиан құдығы, оңтүстігінде Қоңырорпа қыстауы бар. Батысынан Дияр – Оймауыт ауылдарының аралығында қара жол өтеді. Қоныс жері шөбі шүйгін мал жайылымы.   

