Спиндік толқындар – магниттік реттелген орталардағы спиндік реттің бұзылу толқындары. Ферромагнетиктерде, антиферромагнетиктерде және ферримагнетиктерде атомдардың спиндері мен оған байланысты магнний моменттер қозу болмаған жағдайда қатаң түрде реттеледі. Магний жүйенің қозу жағдайы спиннің тепе-теңдік жағдайынан ауытқуына байланысты. Спиндік толқындар магний реттелу орталарындағы магний моменттер жүйесінің ең қарапайым қозушылары болып табылады. Осыған сай квазибөлшектер магнондар деп аталады. Спиндік толқындардың болатыны туралы болжамды 1930 жылы америкалық физик Ф.Блох айтты. 1958 жылы В.П. Силин спиндік толқындардың парамагний металдарда болу мүмкіндігі туралы болжам жасап, бұл болжам 1967 жылы тәжірибе жүзінде дәлелденді.   

