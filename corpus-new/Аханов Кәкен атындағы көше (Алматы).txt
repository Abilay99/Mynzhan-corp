Көшеге қазақтың көрнекті ғалымы, филология ғылымдарының докторы, профессор, Қазақстан Республикасы Ғылым академиясының корреспондент-мүшесі Кәкен Ахановтың есімі (Алматы қаласы мәслихаттың 24.12.2003 № 27 шешімі мен Алматы қаласы әкімшілігінің 26.12.2003 №5.765 қаулысы) берілген. Аханов Кәкен (1928-1978) Шығыс Қазақстан облысы Ұлан ауданы Никитинка ауылында дүниеге келген. Ол - қазақ лингвистикасының дамуында өзіндік із қалдырғанзерттеуші ғалым. Оның «Тіл біліміне кіріспе» атты еңбегінің тіл білімінің дамуындағы орны ерекше. Көше Алатау ауданындағы «Ақбұлақ» шағынауданында орналасқан. Көшенің ұзындығы - 500 метр.  

