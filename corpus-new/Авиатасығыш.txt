Авиатасығыш — негізгі ұрыс қаруы палубалық ұшақтар мен тікұшақтар болып табылатын ауыр әскери кеме. Тұңғыш рет 1 дүние жүзілік соғыста пайдаланылған. 2 дүние жүзілік соғыста АҚШ, Ұлыбритания, Жапония, және Франция флоттарында қолданылды. Кейіннен, әсіресе, АҚШ әскери-теңіз флотында жетілдіріле түсті. Көп мақсатты, ұрыстық, сүңгуірқайық жойғыш, атом қарулы, т.б. түрлерге бөлінеді. Авиатасығыш 100-ге жуық ұшақтардың өз палубасынан ұшуы мен қонуын қамтамасыз ете алады. Қазақстан Қарулы Күштерінде авиатасығыш әзірше қолданыста жоқ. 

