Араб мемлекеттері одағы - 1945 ж. 22 наурызда Каирде құрылған. Бастапқыда құрамына Мысыр, Ирак, Сирия, Ливан, Иордания мемлекеттері кірді, кейіннен Йемен және Сауд Арабиясы енді. Уақыт өте келе азаттық алған араб мемлекеттері де ұйым қатарына қосылуға ниет білдірді. Бүгінгі күні одаққа 22 мемлекет мүше (Мавритания, Марокко, Алжир, Ливия, Судан, Джибути, Эритрея, Сомали, Оман, Біріккен Араб Әмірлігі, Катар, Бахрейн, Кувейт, Палестина және алдыңғы бес ел). Негізгі көздеген мақсаты - араб елдерінің өзара ынтымақтастығын нығайту, сыртқы саясатын үйлестіру, тәуелсіздігі мен үлттық мүдделерін қорғау. Жоғарғы ұйымы - Сыртқы істер министрлерінің Кеңесі. Кеңес жылына екі мәрте өткізіледі. Ұйымның тұрақты органдары - Бас хатшылық, Бас хатшы кеңесі. Арнайы комитеттері (саяси, әскери, заң, қаржы, мәдени және т.б.) бар. Штаб пәтері Каир қаласында орналасқан.   

