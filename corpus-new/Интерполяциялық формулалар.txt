Жуық формулалар - функцияның мәндерін есептеу үшін жуық формулалар қолданылады. Жуық формулалар алудың негізгі әдісі - функцияны қатарға жіктеу. Көбінесе функция Тейлор қатарына жіктеледі. Функцияның нақты және қатар көмегімен есептелген жуық мәндері арасындағы айырымды бағалау үшін, қатардың толықтауыш мүшесі қарастырылады. Мысалы, жуық формулалар Тейлор қатары арқылы алынса, онда осы қатардың Пеано, Шлемильх және Роша, Лагранж, Коши түріндегі толықтауыш мүшелерінің бірі бағаланады.  

