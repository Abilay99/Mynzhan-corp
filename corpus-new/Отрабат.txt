Отрабат, Отыраррабат — Түркістан облысы Отырар ауданы, Темір ауылдық округі құрамындағы ауыл. Округ орталығы — Темір ауылынан солтүстік-батысқа қарай 26 км жерде, Түркістан—Арыс темір жолы бойында орналасқан. 1999 жылы жергілікті тұрғындар саны 152 адам (92 ер адам және 60 әйел адам) болса, 2009 жылы 200 адамды (119 ер адам және 81 әйел адам) құрады. Іргесі 20 ғасырдың басында Орынбор-Ташкент темір жолын салуға байланысты қаланды. Ауылдың солтүстік-батысына қарай 2 км жерде өзімен аттас ежелгі төбе жатыр. 

