Жұбанова Зәбира Қыдырәліқызы (8.3.1914, Петропавл қаласы –31.8.1998, Қарағанды қаласы) – әнші, Қазақстанның халық артисі (1945; 1938 жылдан Қазақстанның еңбек сіңірген артисі). 1933 – 46 жылдары Қарағанды облысының радиокомитеті жанындағы қазақ хоры тобының әншісі, 1947 – 68 жылдары облыс филармонияның әншісі болды. Ұлы Отан соғысы жылдары концерттік бригада құрамында майдандағы жауынгерлер алдында өнер көрсетті.   

