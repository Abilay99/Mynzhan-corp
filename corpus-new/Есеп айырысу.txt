Есеп Айырысу –  төлем жүргізу арқылы қаражаттық міндеттемелерді жабу. Ол қолма-қол ақшамен немесе банк-несиелік ұйымдар арқылы ақша аударып жүргізіледі. Қолма-қол ақшасыз төлемдер төлемдік тапсырмалар, аккредитив, чек және инкассо бойынша да, сондай-ақ, заңда қарастырылған басқа формалармен де төленеді (қ. Аккредитив, Акцепт). есеп айырысу жүйесін ұйымдастыруда әрбір елдің өзіндік ерекшеліктері болуы мүмкін, бірақ олар мынадай жалпы принциптер мен есеп айырысу операцияларына негізделген: қолма-қол ақшалармен төлеу; есепшоттан нақты ақшаларды алу; ақшаны төлем тапсырысы бойынша аудару; қаржыны бір есепшоттан басқа есепшотқа дебеттік (чек арқылы) немесе ақшалай аудару. Банкаралық есеп айырысу корреспонденттік есепшот арқылы жүргізіледі. Ондай шоттар, мыс., ҚР-ның өлттық банкінде немесе контрагенттік банктерде ашылады. Қазақ энциклопедиясы III том 12 тарау 

