Дьердь фон Бе́кеши (Джордж) (нем. Georg von Békésy; 3 маусым 1899, Будапешт — 13 маусым 1972, Гонолулу, Гавайи, АҚШ) — американдық физик, биофизик және физиолог, АҚШ Ұлттық ғылым академиясының мүшесі. «Леопольдина» Жаратылыстану ғалымдарының неміс академиясы мүшесі. Ұлты - венгр. Берн университетін, Будапешт университетін бітіріп (1923), Будапештте, Берлинде, Стокгольмде жұмыс істеді. 1947 жылдан АҚШ-та. Негізгі еңбектері есту биофизикасы және физиологиясы бойынша. Дыбыстық әсерлердегі ішкі құлақ құрышындағы базилярлы мембраның тербеліс заңдылықтарын  ашты және есту мүшесіндегі дыбыстардың бастапқы жиілік-амплитудалық талдау теориясын тұжырымдады. Ортаңғы құлаққа дыбыс берілуді зерттеді. Адамның есту бағалау құрылғысын және, естудіңайырым шегін, әдісін ұсынды (Бекеши аудиометрі). Сүйектің дыбысты өткізгіштігін, есту кеңістіктігін және сенсорлық жүйелердің қабылдау айырмашылығын  зерттеді. 1979 ж. Халықаралық астрономиялық одақ Айдың арғы бетіндегі кратерге фон Бе́кеши есімін берді. 

