Оразбек Сұлтанұлы Қуанышев (1935-1999 ж.) - ғалым-агроном. Социалистік Еңбек Ері(1981 ж.). Ақмола облысында дүниеге келген. Қазақ ауыл шаруашылығы институтын бітірген (1958 ж.). 1965 ж. бөлімше агрономы, «Шу» кеңшарының бас агрономы, ауданды жоспарлау комитетінің экономисі, Э.Тельман атындағы кеңшардың (Атабасар ауданы) директоры. 1965-71 жылдары Астрахан ауданы партия комитетінің бірінші хатшысы, 1971-78 жылдары Целиноград обкомының екінші хатшысы, 1978-85 жылдары Көкшетау обкомының бірінші хатшысы, 1988 ж. Торғай обкомының бірінші хатшысы, 1988 ж. ҚазКСР нан өнімдері министрі болды. Қуанышев О.С. Солтүстік Қазақстан аймағындағы әлеуметтік-экономикалық дамуға белсенді әсер етті. КОКП 26, 27-съездерінің, КОКП 19-Бүкілодақтық партконференцияның, ҚКП 13-16 съездерінің делегаты. КОКП ОК мүшелігіне кандидат (1981 ж.), 1981 жылы ҚКП ОК мүшесі(1976 ж.). КСРО Жоғарғы кеңесінің депутаты (1979, 1984 жылдары), ҚазКСР Жоғарғы кеңесінің депутаты (1975-80 ж.). 5 мәрте КСРО ордендерімен және медальдармен марапатталған. 

