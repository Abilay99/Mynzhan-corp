Бір байланысты облыс — тұтасымен облыс ішінде жатқан кез келген тұйық сызықты облыстан тыс шығармай, үздіксіз қысқарту арқылы нүктеге айналдыруға болатындай облыс. Мысалы, дөңгелектің ішкі нүктелері Бір байланысты облыс болып табылады. Ал концентрлі екі шеңбермен қоршалған сақина Бір байланысты облыс бола алмайды, ол екі байланысты облысқа жатады. Бір байланысты облыстың шекарасы тұтас бір сызықтан тұрады, тіпті шекара бір ғана нүкте болуы да мүмкін. Ал сақинаның шекарасы — екі шеңбер. Жалпы жағдайда n байланысты облыстың шекарасы n сызықтан тұрады.   

