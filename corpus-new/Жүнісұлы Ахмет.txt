 Жүнісұлы Ахмет (20.6.1926, Шығыс Қазақстан облысы Ақсуат ауданы Қызылтас ауылы - 2.4.1998, Алматы) - жазушы, журналист, этнограф. ҚХР, Үрімжі қаласындағы педагогикалық институтты бітірген (1947). 1947 - 1961 жылдары Шыңжаң әлкелік "Шұғыла" журналының бас редакторы қызметін атқарған. Жүнсісұлының алғашқы әңгімелері елуінші жылдардан бастап жарық көрген. Шыңжаң баспасынан шыққан әңгімелер жинағы қытай, ұйғыр тілдеріне аударылған. Қазақстанға 1961 жылы оралғаннан кейін Шығыс Қазақстан облысы Ақсуат ауылынданда орта мектепте ұзақ жылдар мұғалім, 1995 - 1997 жылы "Ана тілі" газетінде қызмет істеген. Шығармалар: “Жанасыл”, “Әңгімелер мен повестер”,1964; “Өмір іздері”,Әңгімелер мен повестер, 1971; Аласапыран кез. Әңгімелер мен повестер, 1978; Жолаушы. Әңгімелер мен повестер, 1978; Ақжелең. Әңгімелер, 1987; Екі ошақтың түтіні. Повестер мен әңгімелер, 1998; Пәниден бакиға дейін, Әдет-ғұрып әліппесі, 2001;  

