Яловенко Петр Самсонович (15.7.1943 жылы туған, Украина, Кировоград облысы Гайворонский ауданы Солгутово село) – әскери қайраткер, генерал - майор (1996 жылы). Одессадағы Әуе шабуылына қарсы қорғаныс (ӘШІІ) әскерлерінің әскери техникалық училищесін (1965 жылы), ӘШІІ әскери - инжинер радиотехникалық академиясын (1974 жылы) бітірген. 1965 – 86 жылдары ӘШІІ әскерлері құрамында әр түрлі басшылық және техникалық лауазымдарда қызмет етті. 1986 – 92 жылдары ӘШІІ әскерлері бірлестігінің ракета қару - жарақтары қызметінің бастығы, зениттік - ракеталық әскерлер бастығының орынбасары, 1992 – 96 жылдары Қазақстан Республикасы ӘШІІ әскерлері қолбасшысының қару - жарақ жөніндегі орынбасары, 1996 – 98 жылдары Қазақстан Республикасы Қорғаныс министрінің қару - жарақ жөніндегі орынбасары, қару - жарақ басқармасының бастығы, Бас әскери инспекцияда генерал - инспектор қызметтерін атқарды. 1998 жылы демалысқа шықты. Қызыл Жұлдыз орденімен, медальдармен марапатталған.   

