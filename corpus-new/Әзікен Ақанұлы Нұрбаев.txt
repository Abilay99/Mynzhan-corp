Әзікен Ақанұлы Нұрбаев (1949 жыл, Алматы) — фольклортанушы, домбыра өнерінің орындаушылық стилінің ерекшеліктерін зерттеумен айналысады. Бірқатар жарияланымдардың авторы. 1949 жылы Алматы қаласында туған. 1975 жылы Құрманғазы атындағы Алматы мемлекеттік консерваториясының музыка теориясы мен тарихы мамандығы бойынша  бітіріп, 1980-1983 ж.ж. Ленинград мемлекеттік музыка және кинематография институтының күндізгі бөлімінде профессор И.В. Мациевскийдің жеткешілігімен  аспирантурада оқыды. 1975-1987 ж.ж. Алматы мемлекеттік консерваториясының қазақ музыкасы кафедрасында қызмет етті. 1987-1992 ж.ж. Қазақ мәдениеті және өнертану ҒЗИ-ның өнертану бөлімінің меңгерушісі. Павлодар, Маңғыстау, Шығыс Қазақстан, Ақтөбе облыстарын аралаған фольклорлық экспедицияларға жетекшілік етті, халық музыкасын нотаға түсіру практикасына басшылық жасады. Қазіргі уақытта ҚР БҒМ-і Әдебиет және өнер институтының музыка өнері бөлімінің ғылыми қызметкері.  

