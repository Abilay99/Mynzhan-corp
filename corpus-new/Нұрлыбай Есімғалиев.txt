Нұрлыбай Есімғалиев (5 сәуір 1949 ж.т., Бөкей ордасы ауданы, Бөрлі а.) — киноактер. Алматыдағы республикалық эстрада студиясында «көркемсөз оқушы» мамандығын алған (1968).  Алматы мемлекеттік консерваториясының актерлық факультетінде (1968-71; Ш. Жандарбекованың класында), Мәскеуде Бүкілодақтық мемлекеттік кинематографиялық Институтында КСРО халық артисі Б. А. Бабочкиннің шеберханасында тәлім алған (1974).  1974 жылдан Ш. Айманов атындағы «Қазақфильм» киностудиясында еңбек етеді.  Қазақстан кәсіпқой киноактерлер гильдиясын құрып (1998), соны басқарған. Есімғалиев 40-қа жуық кинофильмге түскен.   

