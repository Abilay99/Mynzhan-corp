Бейсеев Оспан (7.10.1935 жылы туған, Алматы облысы Райымбек ауданы Сарыжаз ауылы) – геология-минерал. ғылым докторы (1990), профессор (1991). ҚазМУ-ды (1957, қазіргі ҚазҰУ) бітірген. 1957–1991 ж. аралығында Қазақтың минералдық шикізаттар ғыл.-зерт. ин-тында әр түрлі бөлімдерді басқарды. 1991–1992 жылы ҚР Геология және жер қойнауын қорғау мемлекеттік к-тінде, 1992–1995 жылы респ. «Қазминерал» геол.-өндірістік кәсіпорнында, респ. Геология музейінде, «Өркен» акцион. қоғамында, т.б. ғыл.-өндірістік мекемелерде лауазымды қызметтер атқарды. 1995 жылдан Қазақ ұлттық тех. ун-тінің кафедра меңгерушісі. 400-ден аса ғыл. еңбегі жарияланған.   

