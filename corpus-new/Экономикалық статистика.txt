Экономикалық статистика - экономикалық құбылыстардың дамуындағы сандық заңдылықтарды олардың сапалық мазмұнымен тығыз байланыста сипаттайтын деректерді жинаумен, өңдеумен, талдаумен және таратумен (жариялаумен) айналысатын экономикалық білімдер мен статистика бөлімі. Экономикалық статистика Экономикалық әлеуетті, ЖІӨ мен ұлттық табыстың өндірілуін, бөлінуін, қоғамдық өндірістің тиімділігін, экономикалық өрлеудің беталысы мен қарқынын халықтың табысы мен шығынының ақшалай теңгерімін, сала аралық теңгерімдерді, т. б. сипаттайтын статистикалық көрсеткіштердің көмегімен өндіру, бөлу, айырбастау және тұтыну аясындағы "жаппай құбылыстарды" зерделейді.   

