 Ғаламат ғасыр: Көсем дәуірі (түр. Muhteşem Yüzyıl Kösem) — XVII ғасырдың басы мен ортасындағы Османлы мемлекеті жайлы тарихи түрік телехикаясы. Өзінің стилі бойынша "Ғаламат ғасыр" телехикаясына ұқсас. "Ғаламат ғасыр: Көсем: Басы" (түр. Muhteşem Yüzyıl Kösem: Başlangıç) атты 1 маусымның тұсаукесері 12 қараша 2015 жылы Түркияның Star TV телеарнасында болды, ал "Ғаламат ғасыр: Көсем: Бағдат жаулаушысы IV Мұрат" (түр. Muhteşem Yüzyıl Kösem: Bağdat Fatihi IV. Murad) атты 2 маусым 18 қараша 2016 жылы Түркияның FOX телеарнасында болды. 1603 жылдың 21 желтоқсанында османлы сұлтаны III Мехмет қайтыс болды. Өзінің ажалына дейін оған қарсы төңкеріске тойтарыс беру үшін өзінің баласы Махмұт шаһзаданы өлім жазасына кесті. III Мехметтің ажалынан кейін османлы әулетіндегі ең үлкен ер бала Ахмет шаһзада болды. Сондықтан тақты Ахмет (Екин Көш) иеленді. Таққа отырған I Ахмет 13 жаста ғана еді. Жүліс рәсімінде сұлтан өзінің інісі Мұстафа шаһзаданы (Боран Құзым) аяп, өлім жазасына кеспеуін жариялады. Бала-сұлтанның әкесіне қарағанда қаталдығы емес, адамгершілігі асқаны осыдан көруге болады. Осы кездерде Ахмет әжесі Сафие сұлтан (Хүлия Авшар) Грекиядан Анастасия (Анастасия Тсилимпоу) атты қызды тонауға бұйырады. Бұл қыз сұлтан гареміне түсіп, Ахметтің сүйікті күңіне айналады. 

