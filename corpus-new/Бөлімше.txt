Бөлімше– әскери қарулы күштердегі 6 — 12 адамнан жасақталатын ең төменгі тактикалық жауынгерлік топ. Оның атқыштар (жаяу әскер) бөлімшесі, пулемет бөлімшесі, миномет бөлімшесі, байланыс бөлімшесі, т.б. түрлері болады. Бөлімшені әдетте кіші командир (сержант) басқарады. Бірнеше бөлімшеден взвод жасақталады. Арнаулы бөлімшелер (пулемет, сапер, байланыс) жауынгерлік тапсырманы көп жағдайда атқыштар бөлімшесімен бірлесе отырып орындайды. 

