Кеден режимі, кеден тәртіптемесі – кеден шекарасы арқылы өткізілетін тауар мен көлік құралдарының мәртебесін айқындайтын ережелердің жиынтығы. Кеден режиміне сәйкес тауарлар мен көлік құралдары кеден шекарасы арқылы өткізіледі, осы тауарлар мен көлік құралдарын пайдалану және билеу жүзеге асырылады. Тауарды алып өтуші адам кез келген уақытта, кез келген кеден режимін таңдауға, не оны сипатына, мөлшеріне, апарылатын еліне немесе тауардың шығарылған еліне қарамастан оны басқа тауарға өзгертуге құқылы. Қазақстанда кедендік реттеу мақсатында кеден режимінің мына түрлері белгіленген:еркін айналыс үшін шығару‚ кері импорт‚ транзит‚ кеден қоймасы‚ бажсыз сауда дүкені‚ кеден аумағында өңдеу‚ кеден бақылауымен өңдеу‚ уақытша әкелім немесе әкетілім‚ еркін кеден аймағы‚ еркін қойма‚ кеден аумағынан тыс жерде өңдеу‚ экспорт‚ кері экспорт‚ жою‚ мемлекеттің пайдасына тауардан бас тарту. Кеден режимінің әрбір түрінің баждар мен салықтар төлеу‚ кеден қоймаларында сақтау шарттары мен мерзімдеріне қатысты өз ерекшеліктері болады. Қазақстан Республикасының кеден заңдарын қолдану мақсатында кедендік режимдердін мынадай түрлері белгіленеді:  

