Луи де Фюнес (фр. Louis de Funès, толық есімі Лиу Жермен Давид де Фюнес де Галарса, фр. Louis Germain David de Funès de Galarza; 31 шілде 1914, Курбевуа — 27 қаңтар 1983, Нант) — француздық киноактер, режиссер, дүние жүзіндегі ең танымал актерлердің бірі. Луи Де Фюнес Де Галарса 1914 жылдың 31-шілдесінде Курбевуа жерінде дүниеге келген. Әйгілі жұлдызың ата-анасы Севилья қаласында өмір есігін ашқан. Оның әкесі, Карлос Луис де Фунес де Галарса заңгерге оқысы да, Францияға көшкен соң, басқа салада жұмыс жасайды. Фюнестің ата-анасы 1904 жылы Францияға көшіп кетеді, себебі олардың ата-аналары екеуінің үйленгенін құптамады. Луи де Фюнес кішкентай болған кезінде, достары оны «Фюфю» деп атады. Ол француз, испан, ағылшын тілін жақсы білген. Жастық шағында сурет салғанды, фортепианода ойнағанды ұнатқан. 1936 жылы Луи Де Фюнес Жермен Луиза Элоди Карруай атты қызбен үйленеді. Екеуінің Даниэль атты ұлдары дүниеге келеді. Бірақ, екеуінің жұбы 1942 жылы ажырайды. Содан, Луи музыка мектебінде оқытушы болып жүргенінде Жанна Августина де Бартелеми де Мопассан атты хатшы қызға ғашық болып, 1943 жылы екеуі отбасы құрайды. Луи 1983 жылы қайтыс болғанша дейін, ғашықтар 40 жыл бірге өмір сүреді. Екеуінің Патрик және Оливье деген ұлдарлы өмірге келеді.  Соғыс біткен соң, Фюнес өзін кино саласында сынап көреді. 1945 жылы Жан Стелидің «Барбизонское искушение» атты фильмінде түседі. Алайда, бұл жоба оған еш танымалдылық әкелмеді. 1958 жылы «Не пойман — не вор» фильмінде басты рөлге ие болып, үлкен табысқа қол жеткізеді, шет елдерде танымал болады. Луи Де Фюнес 1983 жылы 27 қаңтарда жүрек ауруынан өмірден өтеді. 

