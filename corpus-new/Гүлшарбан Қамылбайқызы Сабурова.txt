Гүлшарбан Қамылбайқызы Сабурова (7.11.1951 жыл) - Педагогика ғылымдарының кандидаты (2001). Қазақ. Әкесі - Сабуров Қамылбай Ағзамұлы, марқұм, әскери қызметкер болған.Анасы - Сабурова Кұлтай, марқұм, сауда саласында жұмыс істеген. Н.К. Крупская атындағы Семей педагогикалық институтының филология факультетін бітірген (1972). Кандидаттық диссертациясының тақырыбы: «Орта мектепте аударма шығармаларын оқытудың ғылыми-әдістемелік негіздері».«Аударма шығармаларын оқытудың тиімді жолдары» монографиясының (Алматы қаласы, 2005), 40 астам орыс мектебінде қазақ тілін оқыту туралы әдістемелік жинақтардың; «Мектептегі орыс тілі», «Қазақ мектебіндегі орыс тілі» журналдарындағы мақалалардың авторы. КОКП мүшесі (1972-1991). 1972 жылдан - Мұхтар Омарханұлы Әуезов атындағы ОМ орыс тілі және әдебиеті пәнінің оқытушсы (Семей облысы Ақсуат ауданының Көкжыра ауылы). 1976 жылдан - академик О.А. Жәутіков атындағы Республикалық арнайы физика-математика мектеп-интернаты директорының орынбасары, директордың ғылым және әдістеме бойынша орынбасары, интернат меңгерушісі, директоры. 1996 жылдан бері - «Келешек» физика-математика мектебінің директоры (О.А. Жәутіков атындағы Республикапық арнайы физика-математика мектеп-интернатының негізінде құрылған). Семей облысының Ақсуат аудандық кеңесінің депутаты (1973-1976). «Қазақстанның іскер әйелдері» клубының мүшесі. «Қазақстан Конституциясына 10 жыл» (2005), Ы. Алтынсарин атындағы (2006), «Ерен еңбегі үшін» (2007), «Астананың10 жылдығы» (2008), «Дарын 10 жылдығы» (2009) медальдарымен;  Қазақстан Республикасының Білім министрлігінің құрмет грамоталарымен марапатталған (1993, 2005) ҚР оқытушы-әдістемешісі (1994).  Қазақстан Республикасының білім беру үздігі (1993). Тұрмыс  құрған. Жұбайы - Адамбек Махсұтұлы Татенов, физика-математика ғылымдарының кандидаты, Халықаралық ақпараттандыру академиясының профессоры академигі, «Инфотех» ЖШС директоры. Қызы - Данара (1980 жылы туған), банк  қызметкері.Немересі - Нұрдана (2001 жылы туған).  

