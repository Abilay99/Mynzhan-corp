Сапаров Мәлік Мұхамеджанұлы (15.9.1958, Алматы облысы,Талғар ауданы, Қызылту 4 ауылы — 19.6.2003, Астана) — әскери қайраткер, генерал-лейтенант. Свердловск Суворов уч-щесін (1973), Алматы жоғары жалпы әскери командалық уч-щесін (1979), Мәскеу әскери академиясын (1988), РФ ҚК Бас штабының әскери академиясын (1997) бітірген. 1979 — 83 ж. Забайкалье әскери округінде взвод, рота командирі, 1983 — 85 жылдары Орталық әскерлер тобында мотоатқыштар батальоны командирінің орынбасары, 1988 — 91 жылдары Орта Азия әскери окр-нде мотоатқыштар батальонының командирі. 1991 — 93 жылдары Түркістан әскери окр-нде мотоатқыштар полкі командирінің орынбасары, полк командирі, 1993 — 95 жылдары ҚР ҚК Бас штабының аға офицері болды. 1997 — 98 жылдары ҚР ҚК Бас штабы департаменті бастығының орынбасары, ҚР Қауіпсіздік Кеңесі хатшылығының кеңесшісі, бас сарапшысы, сектор меңгерушісі, 1998 — 2001 жылдары ҚР ҚК Бас штабының бастығы — республика ҚК-нің жалпы қолданыстағы күштер қолбасшысының 1-орынбасары. 2001 жылдан өмірінің ақырына дейін ҚР ҚК Бас штабының бастығы — ҚР Қорғаныс министрінің 1-орынбасары қызметін атқарды. 2-дәрежелі Даңқ орденімен, көптеген медальдармен марапатталған.   

