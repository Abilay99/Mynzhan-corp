Әділхан Батырханұлы Пірманов (8.7.1955 жылы  туған, Жалағаш ауданы) – баспагер, тарих ғылым кандидаты (1996), доцент. ҚазМУ-ды (ҚазҰУ) бітірген (1977). 1977 – 85 жылдары ҚР Мемлекеттік Орталық мұражайында, Ш.Уәлиханов атындағы Тарих және этнология институтында ғылым қызметкер болып қызмет істеді. 1986 – 91 жылдары Қазақ Кеңес энциклопедиясында редактор, 1992 – 94 жылдары «Атамұра» баспасында редактор, 1994 жылдан бас редактор. 40-тан астам ғылым, ғыл-танымдық мақалалар, 1 монография мен 1 повесть жазған. Төрт томдық қысқаша «Қазақ КСР», бір томдық «Шаңырақ» үй-тұрмыстық энциклопедиясын, «Абай», «Ақмола», «Атырау», «Маңғыстау» энциклопедияларын әзірлеуге қатысты. Х.Арғынбаев пен М.Мұқановтың «Қазақ шежіресі хақында» зерттеу еңбегін, академиясы М.Қозыбаев жайлы кітап құрастырып, жарыққа шығарды. «Атамұра кітапханасы» сериясымен шығып жатқан көне заманнан бүгінге дейінгі бес томдық «Қазақстан тарихының» томдарын баспаға дайындап, үшінші том авторларының бірі. Оның редакторлығымен «Сыр өңірі тарихы» (1998), «Сыр бойындағы әулиелер» (2000) атты еңбектер жарық көрді. Қазақ энциклопедиясы   

