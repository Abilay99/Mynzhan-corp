У Тан (22.1.1909-25.11.1974)- Бирма мемлекеттік қайраткері және дипломаты. Панданодағы жоғары ұлттық мектепті бітіріп, Рангун университетінде оқыды, бірақ әкесінің өліміне байланысты оқуды тастауға мәжбүр болды. 1945 жылы халық бостандығының антифашисттық лигасы насихат бөлімінің директоры болды. 1947-1956 жылдары Бирма үкіметінің аппратында әр түрлі қызметтер атқарды. 1957 жылы қараша айында- 1961 жылы  Бирманың БҰҰ   жанындағы тұрақты өкілі.  1961 жылы қараша айынан 1962 жылы қараша айына дейін БҰҰ бас секретары міндетін атқарды. 1962-1971 жылдары БҰҰ бас секретары. Ол осы қызметте жүріп, бейбіт қатар өмір сүру сайасатын және халықар даулы мәселелерді келіс сөз арқылы шешуді жақтады. БҰҰ бас секретары ретінде Совет Одағында бірнеше рет болып қайтты. У Тан-  бірсыпыра кітаптың авторы, олардың ішінде қалалар тарихы, соғыстан кейінгі Бирма тарихы, Ұлттар лигасы туралы еңбектер т.б. бар. У Тан- Мәскеу мемлекеттік университеті заң ғылымының және АҚШ-тың бірқатар университеттерінің құрметті дәрігері. Қазақ энциклопедиясы 

