Ербол Жуасбек - Семейдегі Абай атындағы қазақ музыкалы-драма театрының көркемдік жетекшісі.1974-жылы ақпан айының жетісінде Жамбыл облысы,Байзақ ауданы, Шахан ауылында дүниеге келді.1980-жылы жалпы білім беретін орта мектептің табалдырығын аттап, 1990-жылы бітіріп шықты. 1992-жылы Алматы қаласындағы Темірбек Жүргенов атындағы Қазақ Мемлекеттік театр және кино институтының (бұл күндері Ұлттық Өнер Академиясы) театр факультетіне оқуға түсті. 1996-жылы осы аталған оқу орнын «драма және кино актері» мамандығы бойынша бітірді. 1997-2001 жылдар аралығында Тараз қаласындағы Жамбыл облыстық драма театрында актер болып еңбек етті. 2002-жылы Ғабит Мүсірепов атындағы Қазақ Мемлекеттік Академиялық жасөспірімдер мен балалар театрына актер ретінде жұмысқа қабылданған. 2012-жылдан бері Шығыс Қазақстан облыстық Абай атындағы қазақ музыкалы драма театрының көркемдік жетекшісі. Қойған қойылымдары:  Т. Ахтановтың «Күшік күйеу» комедиясын, А. В. Вампиловтың «Әріп терушінің әбігері» трагикомедиясы,Шыңғыс Айтматовтың шығармасы бойынша қойылған «Қош бол, Гүлсары» спектакльдерді сахналады.  

