Гүлжан Ұсанбекқызы Түткебаева (12.3.1964 ж.т., Алматы) - балерина, Қазақстанның халық артисі (1996). 1982ж. Мәскеудің академия хорегорафия училищесін (П.А. Каленченко және профессор Р.С. Петерсоннан), Алматы театр және кино институтын (профессор З.Райбаевтың жетекшілігімен) бітірді. 1982 жылдан Қазақ академия опера және балет театры құрамында жетекші балерина ретінде қызмет етіп, Қарагөз (Ғ.Жүбанованың осы аттас балетінде), Қалыңдық (С.Еркімбековтің "Мәңгі отында"), Қалыңдық, Шамхат (Т.Мыңбаевтың "фрескаларында"), Одетта Одиллия, Маша, Аврора              (П.И. Чайковскийдің "Аққу көлі", "Шаттауығы" мен "Үйқьшағы аруында"), Китри (Л.Минкустың "Дон-Кихотында"), Эгина (А.И. Хачатурянның "Спартагында"), Зарема (Б.В. Асафьевтің "Бақшасарай фонтанында"), Раймонда (А.К. Глазуновтың осы аттас балетінде), Жизель (А.Аданның осы аттасбалетінде), Сильфида(Шнейнгоффердің осы аттас балетінде), Кончита (А.Рыбниковтың "Юнона мен Авосында"), Әйел (А.Онеггердің "Ер мен әйелінде"), т.б. партияларды биледі. 1997 жылдан репетиторлік және педогогика қызметпен айналысады: аға оқытушы, 2002 жылдан Қазақ Ұлттық өнер академиясында хореография режиссурасы кафедрасының меңгерушісі. Қазақ академия опера және балет театры құрамымен Ресейдің (Иваново, 1983; Грозный, Краснодарь, Сочи, 1986; Орынбор, 1997), Өзбекстанның (1998, Ташкент), Қытайдың (Шанхай, 1993; Пекин, 1994) қалаларында, Мальтада (1991), сондай-ақ жеке өзі гастрольдік сапармен Санкт-Петербург (1990-1991), Екатеринбург (1992), Мәскеу (1993), т.б. қалаларда болды. Халықаралық балет артистері байқауларының (Мәскеу, 1989; Варна, 1990; АҚШ-тың Джексонқ. 1990) дипломанты, 2-Халықар. "Дәстүр жүлдесі" фестивалінің, "Дарын" сыйлық (1992) лауреаты. Өзбекстан Жоғарғы Кеңесінің Құрмет грамотасымен (1998) марапатталған.   

