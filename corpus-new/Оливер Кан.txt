* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Оливер Рольф Кан (нем. Oliver Rolf Kahn; 15 маусым, 1969, Карлсруэ) — германиялық футбол қақпашысы. Германия Ұлттық футбол құрамасының қақпасын қорғаған. 2002 жылғы әлем біріншілігінің күміс жүлдегері. 1996 жылғы Еуропа чемпионы. Туған аймағындағы "Карлсруэ" футбол клубының түлегі. 1994 жылға дейін осы клубтың намысын қорғады. 1994 жылы "Баварияға" ауысып, 2008 жылы карьерасын аяқтағанша мюнхендік клубтың намысын қорғады.  2001 жылғы Чемпиондар Лигасының финалында керемет ойын көрсетіп, матчтан соңғы пенальтилер сериясында Канның шеберлігінің арқасында "Бавария" "Валенсияны" ұтты да, турнирде жеңіске жетті. 2008 жылы футболмен қоштасты. 2008 жылы 2 қыркүйек күні Мюнхендегі "Олимпиаштадионда" "Бавария" және Германия құрамасы кездесіп, Кан 75-минутта көпшіліктің құрметімен алаңнан кетті. Үш минуттан соң ойын тоқтатылды.  Ұлттық құрамада 2000 жылғы Еуропа чемпионатына дейін бұған негізгі құрамнан орын тимеді (Андрес Кепке, Бода Илггнер секілді қақпашылар ол кезде бірінші нөмірлі еді). ЕУРО-2000 турнирінде және ӘЧ-2002 турнирінде Кан құраманың негізгі қақпашысы болды. 2002 жылғы әлем чемпионатында керемет ойын көрсеткенімен, финалда Бразилия құрамасымен матчта екі рет Роналдо тепкен оңай ғана соққыны жіберіп алды да, Германия чемпион атана алмады. Соған қарамастан Кан чемпионаттың үздік ойыншысы атанды. Бірақ ЕУРО-2004 турнирінен соң Йенс Леманнға орнын босатуға мәжбүр болды.  Кан ӘЧ-2006, ЕУРО-2008 турнирлеріне де қосалқы қақпашы ретінде барды. Бавария Ұлттық құрама 

