Түзеткіш блок (орыс. Выпрямительный блок) — белгілі бір электр сызбасы бойынша (мысалы, жиілікті еселегіш, бір фазалы көпірлік сызба және т.б.) құрастырылған түзеткіш шалаөткізгіш диодтардан тұратын құрылғы. Түзеткіш блок әр түрлі радиоэлектрондық, электротехникалық аспаптар мен құрылғыларда теменгі жиілікті айнымалы токты (соның ішінде өнеркөсіптік жиіліктегі) түзетуге арналған. Түзеткіш блок бірнеше электрлік шығыстары бар берік пластмасса корпустарда жасалады.   

