  Авиациялық қозғалтқыштар   — ұшу аппараттарында орнатылатын, олардың ұшуына қажетті тарту күшін туғызушы құрал. Тәсіліне қарай авиациялық қозғалтқыштар реактивтік, қалақты, аралас немесе жиынтықты болып 3 топқа бөлінеді. Реактивтік авиациялық қозғалтқыштар әуе-реактивтік қозғалтқыштар (отынның жануы үшін атмосфералық ауа, оттек қолданылады), ракеталық қозғалтқыштар (ұшу аппаратының өзі тасымалдайтын тотықтырғыш қолданылады) болып бөлінеді. Ауа қалағының тарту күшін тудыратын калақты авиациялық қозғалтқыштар қатарына әр түрлі поршеньдік қозғалтқыштар жатады. Аралас немесе жиынтықты авиациялық қозғалтқыштардың негізгі түрлері: трубалық алақты қозғалтқыштар мен екі контурлы турбореактивтік қозғалтқыштар. 

