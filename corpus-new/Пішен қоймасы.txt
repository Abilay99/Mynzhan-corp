Пішен қоймасы - тайланған және бос пішенді сақтайтын орын. Пішен қоймасы пішен тиелген машина кіріп, пішенді түсіретіндей етіліп, мал қораға жақын құрғақ жерге салынады. Пішен электр двигательі арқылы қозғалатын транспортер ленталары арқылы қоймаға біркелкі жиналады. Мал фермаларына қажетті пішен мөлшеріне қарай пішен қоймасы сыйымдылығы 100-300 тонна болады.  

