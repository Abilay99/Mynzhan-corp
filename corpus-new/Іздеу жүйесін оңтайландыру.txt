Іздеу жүйесін оңтайландыру немесе SEO (ағыл. Search Engine Optimization) веб-торапты іздеу жүйелерінің "табиғи" немесе төленбейтін ("органикалық", "алгоритмдік") іздеу нәтиже тізімінде алдыңғы қатарда көрінуіне бағытталған іс-шаралар жиынтығы. Іздеу жүйесін оңтайландыру іздеу жүйесі маркетингінің бір саласы болып табылады. Іздеу нәтижесі бетінде веб-торап неғұрлым ертерек (іздеу нәтижесі бетінде жоғары жайғасуы) және жиі көрінсе, соғұрлым іздеу жүйесінен сол веб-торапқа өтушілер саны көп болады. SEO кескін іздеу, жергілікті іздеу, видео іздеу, жаңалық іздеу, академикалық іздеу және белгілі бір салаға байланысты вертикалды іздеу сияқты әрқилы іздеу түрлеріне бағытталуы мүмкін.  

