Снопкова Валентина Афанасьевна (1928 жылы туған, Ресей, Орел облысы, Урицкий ауданы) – медицина ғылымдарының докторы (1974), профессоры (1976). Харьков мемлекеттік медицина институтын (1951) және Қарағанды мемлекеттік медицина институтының (1956, қазіргі Қарағанды мемлекеттік медицина академиясы) аспирантурасын бітірген. Қарағанды қаласындағы №1 перзентханада дәрігер (1951–1954), Қарағанды мемлекеттік медицина институтында ассистент, доцент (1954–1974); 1974 жылдан кафедра меңгерушісі қызметін атқарған. 200-ден астам ғылыми жарияланымның авторы.  

