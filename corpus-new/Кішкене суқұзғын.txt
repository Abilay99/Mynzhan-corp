Кішкене суқұзғын - суқұзғындардың ең кішкенесі. Кішкене суқұзғын үлкен суқұзғыннан тек денесінің кішілігімен ғана ерекшеленбейді, оның мойны және құйрығы үлкен  суқұзғыннан ұзынырақ. Оңтүстік  түрі Қазақстанда тек қана  Сырдария бойында, сондай-ақ Арал  және Каспий  теңізінде кездеседі. Айтарлықтай қауымшыл құс емес, үлкен шоғыр түзбейді. Кейде басқа су маңы құстарының шоғырында орын тебеді. Ұялары қамыстарда және ағаштарда орналасады, қамыстар мен ағаштарға қанаты және  тұмсығының жәрдемімен оңай өрмелей алады. Салындыдағы 4-6 жұмыртқаларды ата-енелерібір айға жуық басады. Үлкен суқұзғындарға қарағанда бұлар жиірек және құлықты ұшады. Ұялау орындарына ерте, кейде ақпаннан-ақ ұшып келеді, бірақ өздерінің  үлкен туыстарынан жай ұялауға кіріседі. Күзгі  ұшып кетуі  байқалмай өтеді. Қазақстанның оңтүстік бөліктерінде Сырдария аңғарында қыстайды. <"Құстар" мектеп энциклопедиясынан/> 

