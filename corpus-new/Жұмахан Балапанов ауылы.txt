Жұмахан Балапанов ауылы (2005 жылға дейін Қызылащы) — Алматы облысы Алакөл ауданындағы ауыл, Қызылащы ауылдық округі орталығы. Аудан орталығы - Үшарал қаласынан оңтүстік-батысқа қарай 31 км-дей жерде, Шыбынды тауының солтүстігінде, Қызылащы өзені бойында. 1999 жылы тұрғындар саны 1958 адам (1000 ер адам және 958 әйел адам) болса, 2009 жылы 1696 адамды (886 ер адам және 810 әйел адам) құрады. Іргесі 1929 жылы “Қызылащы” ұжымшары ұйымдастырылғанда қаланды. Ауыл 1980-1997 жылдары Киров атындағы қой өсіретін және егіншілікпен айналысатын кеңшардың орталығы болды. Оның негізінде 1997 жылдан Қызылащыда және округке қарасты Қарасу ауылында бірнеше шаруа қожалығы құрылды. Ауыл төңірегінде Тамшылы су құламасы бар. 

