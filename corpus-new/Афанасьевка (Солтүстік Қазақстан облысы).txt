 Басқа мағыналар үшін Афанасьевка деген бетті қараңыз. Афанасьевка  — Солтүстік Қазақстан облысы Шал ақын ауданындағы ауыл, Афанасьев ауылдық округі орталығы. Аудан орталығы — Сергеев қаласынан оңтүстікке қарай 42 км-дей жерде, Есіл өзеніндегі Сергеев су қоймасының оңтүстік-шығыс жағасында, орманды дала белдемінде орналасқан. Іргесі 1908 жылы қаланған. 1957 жылға дейін ұжымшар, кейін „Афанасьевский“ астық кеңшары мен ауылдық кеңес орталығы болды. Олардың негізінде кооператив шаруашылықтар мен шаруа қожалықтары ұйымдастырылған. 1999 жылы жергілікті халық саны 1040 адам (495 ер адам және 545 әйел адам) болса, 2009 жылғы санақтың мәлiметтерi бойынша, ауылда 613 адам (290 ер адам и 323 әйел адам) тұрады. Орта мектеп, учаскелік аурухана, т.б. мекемелер бар. Тұрғындары аудан орталығымен автомобиль жолы арқылы қатынасады. 

