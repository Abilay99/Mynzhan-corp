Универсиада  — дүниежүзілік студенттік спорт ойындары. Универсиада – Халықаралық Университеттік Спорт Федерациясының  (ағылш. International University Sports Federation (FISU)) ұйымдастыруымен студенттер арасында  өтетін  халықаралық жарыс. Бұл дүбірлі доданы «Бүкіләлемдік студенттік ойындар» немесе «Бүкіләлемдік университеттік ойындар» деп те атайды. Мыңдаған талантты жастардың басын қосатын бұл ойындар екі жылда бір болып тұрады. Яғни бір жылы қысқы спорт түрлерінен өтсе, келесі жылы жазғы ойындар ойналады. 1923 жылы студенттердің халықаралық конференциясында қабылданған.Екінші Дүниежүзілік соғысқа дейін көпшілік сипаты болған емес.1945 жылы Универсиада Бүкіл әлемдік жастар демократиялық федерациясымен қайта туындады. 1957 жылдан бастап Универсиада халықаралық спорт жарыстарының ең үлкенінің бірі болып табылады. Спорт тарихындағы  тұңғыш қысқы Универсиаданың тұсауы  1960 жылы Францияның Шамони қаласында кесілді. 28 ақпан мен 6 наурыз аралығында  өткен бұл халықаралық додада 4 алтын, 2 күміс, 1 қола медальмен Франция көш бастады. 3 алтын, 1 күміс, 1 қоланы  қанжығаға байлаған Кеңес Одағы екінші орын иеленді. Содан бері екі жылда бір болатын қысқы Универсиада төрткүл дүниенің төрт бұрышында 25 мәрте өткізілген. Соңғысы 2011 жылдың 27 қаңтары мен 6 ақпан аралығында Түркияның Эрзурум қаласында жалауын көтерді. Дәрежесі жөнінен тек Қысқы олимпиадаға ғана жол беретін Универсиаданың 2013 жылғы астанасы – Словенияның Марибор қаласы. Бұл қала 2011 жылы жоғарыда аталған Түркиялық қаламен тартысқа түссе де,мақсатына тек осы жолы ғана жетіп отыр. Ал 2015 жылы  дүние жүзінің жас таланттарын Испанияның Гранада қаласы қабылдайды.Жұпсыз жылдары жаздық Универсиада жүргізіледі (жеңіл атлетика, гимнастика, жүзу, волейбол, баскетбол, су полосы, теннис, суға секіру және фехтование), жұп жылдары — қысқы (шаңғы спорты, мәнерлеп сырғанау және хоккей).Универсиада жеңімпаздары алтын, күміс және қола медальдарымен марапатталады.Универсиадаға студенттер, аспиранттар және ЖОО түлектері қатысадыУниверсиада қатысушылардың жастары — 17-ден 28 жасқа дейін.  

