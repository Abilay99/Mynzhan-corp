Үшбиік — Шығыс Қазақстан облысы Жарма ауданындағы ауыл, Үшбиік ауылдық округі орталығы. Аудан орталығы - Қалбатау аулынан оңтүстік-батысқа қарай 131 км жерде, Ащысу өзенінің сол жағасында және оң жағасында орналасқан . 1999 жылы жергілікті тұрғындар саны 2050 адам (1022 ер адам және 1028 әйел адам) болса, 2009 жылы 1333 адамды (639 ер адам және 694 әйел адам) құрады. Іргесі 1961 жылы ұсақ ұжымшарларды біріктіруге байланысты ұйымдастырылған қой кеңшарының орталығы ретінде қаланған. Кеңшар негізінде Үшбиікте және округке қарасты Еңірекей (Өңірекей) ауылында 40-тан астам шаруа қожалықтары құрылды. Үшбиік арқылы Түрксіб темір жолы мен республика маңызы бар Алматы — Өскемен автомобиль жолы өтеді.  

