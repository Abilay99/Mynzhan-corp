Хионофилдер (гр. сһіоn — қар, рһііео — сүйемін) — қыста қар жамылғысы қалың кезде тіршілік етуге бейімделген қарсүйгіш организмдер (көртышқан, леммингтер, тоқалтіс және т.б.). Экологиялық фактор ретінде қар тундра жануарларының тіршілігінде маңызды рөл аткарады. Қар жамылғысының астында (орташа қалындығы 30 см) тоқалтіс пен леммингтерді аулайтын ақкіс, аққалақ тіршілік етеді. Кемірушілердің қар астында көбеюі (тоқалтіс, леммингтер) олардың тундра ландшафтына бейімделуіне мүмкіндік береді. Тіпті өсімдікқоректі ірі сүтқоректілердің (солтүстік бұғысы, күдірқодас) қыста тіршілік етуінде қар маңызды рөл аткарады. Олар қар астындағы өсімдіктермен қоректенеді.   

