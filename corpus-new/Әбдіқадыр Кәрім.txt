Әбдіқадыр Кәрім (1.6.1953 ж. т., Қазығұрт ауданы Рабат ауылы) – 3-сыныпты мемлекеттік әділет кеңесшісі, әділет генерал-майоры (1996). Ташкент мемлекттік университетін бітірген (1974). 1974 – 1987 жылдары Шымкент қаласы Еңбекші ауданы прокуратурасында тергеуші. Шымкент облысы прокуратурасында аға тергеуші. Шымкент қаласы Еңбекші ауданы]] прокурорының орынбасары, Қазақстан Коммунистік Партиясы Шымкент облысы комитеті әкімшілік органдары бөлімінің нұсқаушысы, Шымкент облысы прокурорының 1-орынбасары болды. 1987 – 2001 жылдары Өзбекстанның Ташкент облысы Шыршық қаласы прокурорының көмекшісі, аға көмекшісі, Шымкент қаласы Дзержинск ауданының прокуроры, Оңтүстік Қазақстан облысы прокурорының 1-орынбасары, Жамбыл облысының прокуроры. Жамбыл, Алматы облыстары бойынша мемлекеттік тергеу комитеті басқармасының, департаментінің бастығы, ҚР ІІМ резервінде. ҚР Бас прокуратурасының азаматтық және шаруашылық істер бойынша сот қаулылары мен атқару ісінің заңдылығын қадағалау басқармасының бастығы, Маңғыстау облысының прокуроры. ҚР Бас прокурорының орынбасары – Бас әскери прокурор. Алматы қаласының прокуроры қызметтерін атқарды. 2002 жылдан Батыс Қазақстан облысының прокуроры. «ҚР-ның тәуелсіздігіне 10 жыл», «ҚР Қарулы күштеріне 10 жыл» медальдарымен марапатталған.   

