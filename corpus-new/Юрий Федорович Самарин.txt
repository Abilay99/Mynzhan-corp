Юрий Федорович Самарин (03.05.1819 /21 сәуір/,Петербург,Ресей империясы — 31.03.1876/19/,Берлин,Германия) - орыс философы, идеалист, тарихшы, славянофил бағытын ұстаған публицист, Измалковоның егесі. Дворяндар отбасында туған.1838 ж. Мәскеу университеті философия факультетінің тіл-әдебиет бөлімін бітірді. "Стефан Яворский және Феофан Прокопович" атты еңбегіне (1844) магистр атағын алды. 1844-52 ж. Прибалтикада мемлекеттік қызметте болды. 1853 жылдан әдеби публицистикамен айналысты. Самарин әуелде гегельшіл болып, 1840 жылдан К.С.Аксаков пен А.С.Хомяковтың ықпалымен славянофил бағытына көшеді. 1850-ші жылдардың ортасында Самарин шаруалардың мәселелерімен көп шұғылданып, крепостниктік правоны жою жөнінде жоба ұсынып, Ресейде крепостниктік реформа жасуға және оны әзірлеуге қатысады. Самарин философиялық көзқарасы славянофилдердің  православие  діні жөніндегідіни түсініктермен байланысты. Самарин материалисттік көзқараспен идеялық күрес жүргізе отырып, материализмге қарсы  зорлық-зомбылық шараларын қолдануға қарсы болды. 

