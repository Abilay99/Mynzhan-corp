Льянос(ис. Папос — жазық)  — Оңтүстік Американың солтүстік-шығысындағы, Ориноко өзенінің сол жақ жағасындағы өзіне тән өсімдік жамылғысы бар жазықтар. Бұл теңіз бетінен 400 м жоғары орналасқан. Льянос нағыз саванна типіне жатады. Мұнда шөпті өсімдіктер бар, олар жаңбырлы жылдары керемет қалың болып өседі де, қуаңшылық кезде қурап қалады. Льяноста жеке де, шоқ ағаш та (көбі пальма) кездеседі, ал ормандар тек өзен аңғарларында дамыған.  

