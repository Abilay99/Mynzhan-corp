* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Павел Андреевич Леус (лит. Pavelas Andrejevic Leusas; 15 қыркүйек 1978 жыл, Вильнюс) — литвалық футболшы, қақпашы. Литва Ұлттық футбол құрамасында ойнаған. Карьерасында Литва, Ресей, Польша, Қазақстан, Өзбекстан клубтарында ойнаған. Қазақстан жанкүйерлеріне "Алматы" клубында ойнаған жылдары жақсы таныс болды. Әуелі 2004 жылы "Жальгиристен" арендаға алынды да, 2005-06 жылдары алматылық клубтың толыққанды ойыншысы болды. 2006 жылы Қазақстан кубогының жеңімпазы атанды.2007 жылы "Вильнюсте" ойнап, маусымның екінші жартысын тағы да "Алматы" клубында жалда өткізді. Осы маусымның соңында Қазақстан кубогы финалисі атанды. Алматыдан 2008 жылы кетіп, Өзбекстаннның бірнеше клубтарында доп тепті.  2017 жылы литвалық "Утенис" клубында ойнап жүріп карьерасын аяқтады. Литва құрамасы сапында 1998-2001 жылдары ойнады да, қайта шақырылмады.  

