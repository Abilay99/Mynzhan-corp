Сьюдад-Боливар (исп. Ciudad Bolívar) — Венесуэладағы қала. Боливар штатының астанасы. Халық саны — 338 мың адам (2005), үлкендігі бойынша Сьюдад-Гуаяныдан кейін штаттағы екінші қала. Қала Ориноко өзенінің оң жағалауында, оның сағасынан  330 км, Каракастың оңтүстік-шығысына қарай 450 кмде орналасқан. Қала 1764 жылы Сан-Томас-де-ла-Нуэва-Гуаяна' (San Tomás de la Nueva Guayana) ретінде негізі қаланған, сондай-ақ Ангостура (Angostura) атауы да белгілі. 1840-шы жылы Симон Боливар құрметіне қайта аталды. Ірі өнеркәсіптік орталығы және өзен порты, алтын, алмаз, темір кені мен ағаш өндіріледі, сондай-ақ мал шаруашылығы дамыған. Қалаға жақын маңда "Сьюдад-Боливар — Томас де Херес" әуежайы орналасқан. 

