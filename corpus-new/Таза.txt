Таза – Марокконың солтүстік-шығысындағы қала.  Таза-эль-Хосейма-Таунат провинциясының әкімшілік орталығы. Халық саны 160 мың адам (1971-55,2 мың, 1982-77,2 мың). Қалада кілем тоқитын, былғары, мата және ағаш өңдейтін кәсіпорындар жақсы дамыған. Қала 8 ғасырдан бері танымал. Жаңа қаланы 1920 жылы француз отаршылдары құнарлы аймақта тұрғызған болатын.  12-13 ғасырларға жататын барлық архитектуралық ескерткіштер сақталған. Соның ішінде 1294 жылы салынған Үлкен мешіт және Андула мен Сиди-Аззузтың мұнаралары бар.   

