Шәкі шешен (1805 — 1885) — би. Орта жүз найман ішінде өр найман тармағынан. Шәкі шешен кезінде Құнанбай, Кеңгірбай, Алшынбай, Едіге сияқты арғын, найман, керей елдерінің атақты би-сұлтандарымен даулы мәселелерді шешуде айтыс-тартыстарға қатысқан. Өр найманның намысын жыртып, сөзін сөйлеген аса бетті де, білгір шешен болған. Ол Абай, Әріп Тәңірбергенұлымен де шешендік сайысқа түскен.  

