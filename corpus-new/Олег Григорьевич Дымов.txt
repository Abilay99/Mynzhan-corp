Олег Григорьевич Дымов 1946 жылы 4 желтоқсанда Павлодар облысы Краснокутск  қаласында туған. Болгар. Әкесі - Дымов Георгий Константинович, марқұм, 40 жылдан астам уақыт элеватор директоры болып жұмыс істеген. Анасы - Дымова Дарья Григорьевна, марқұм. КОКП ОК жанындағы жоғары партия мектебін (1976) саясаттанушы мамандығы бойынша үздік;  Қазақ мемлекеттік университетін (1998) заңгер мамандығы бойынша бітірген. Халықаралық ақпараттандыру академиясының академигі (2005). «Тепло Казахстанской земли» (1999), «Мы, народ Казахстана» (2004) кітаптарының; «Струны сердца моего» (2002), «Симфония души моей» өлеңдер жинағының (2006) авторы; «Ассамблея народа Казахстана» (1997), «Депортированные в Казахстан народы» (1998), «Народы Казахстана» (2004) кітаптарының тең авторы. Орыс, болгар, македон, серб және украин тілдерін біледі. КОКП мүшесі (1968-1991). 1965 жылдан - Кеңес Әскерінің  қатарында  қызметте, шекара жасағы бастығының орынбасары. 1968 жылдан - Павлодар облысы Ертіс ауданы «Беловодский» кеңшарының комсомол  ұйымдастырушысы. 1970 жылдан -Қазақстан компартиясының нұсқаушысы,  ұйымдастыру бөлімінің меңгерушісі. 1990 жылдан - КСРО депутатының көмекшісі. 1991 жылдан - Павлодар облысы Ертіс аудандық кеңесінің бөлім меңгерушісі. 1994 жылдан -  ҚР Жоғарғы Кеңесі 3-ші шақырылымының депутаты. 1995 жыл-дан -  Қазақстан Халқы ассамблеясы меңгерушісінің орынбасары, меңгерушісі, хатшылығының бас инспекторы. 2008 жылдан бері -  ҚР Парламенті Мәжілісі 4-ші шақырылымының  Қазақстан Халқы ассамблеясы атынан депутаты, Заңнама және сот-құқықтық реформа комитетінің мүшесі. Қазақстан Халқы ассамблеясының мүшесі (1995 жылдан), Болгар мәдени орталығының төрағасы (1995 жылдан). 6 медальмен, оның ішінде Иван Вазов медалімен (Болгария, 2008); Болгария СІМ «Золотая лавровая ветвь» Құрмет белгісімен (2008) марапатталған. Әскери атағы -  ҚР ҰҚК капитаны. Діни көзқарасы - христиан. Саяси қайраткер ретіндегі идеалы - Т. Рузвельт, Ш. де Голль, Н.Ә. Назарбаев. Қазақстанның болашағы туралы болжамы - «Тұрақты, гүлденуші мемлекет». Хоббиі - поэзия, аңшылық, балық аулау, саңырауқұлақ жинау. Сүйіп оқитын әдебиеті - публицистика. Үйленген. Жұбайы - Дымова Валентина Гавриловна, зейнеткер.  Қызы - Андриевская Ольга, педагог;  ұлы - Дымов Константин, инженер-құрылысшы. 

