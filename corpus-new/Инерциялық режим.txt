    Инерциалық режим. Саяси жүйенің өзін-өзі өндіру процесі,  ондағы оның барлық құрылымдық элементтері, негізгі өлшемдері сынақтан  өткен сондықтан да саяси жаңғырулар қажетті минимумға дейін алып  келінген. Осындай режимнің негізінде өтетін саяси практика саяси жүйенің  токырауына, ақыр аяғында оның күйреуіне әкеліп соғады. Саяси жүйе  біртіндеп ескереді, онда тоқырау тенденциясы етек ала бастайды саяси  мәдениет жаңартылмайды, байытылмайды. Саяси мәдениеттегі инерциалдық кездейсоқ пайда болмайды. Ол саяси  қатынастар субъектілерінің өз саяси мүдделерін жүзеге асыру әдістері мен  құралдарының идеалды, кемелденген формада екендігіне сенімдерін  бейнелейді. Саяси мәдениет элементтерінің идеалдылығына, олардың жоғары  тиімділігіне деген осы идеологияландырылған сенім олардың белгілі бір  жағдайларда сынақтан өтіп өзін толықтай ақтауымен байланысты. Сол  себептен идеологияландырылған субъект оларды толық кемеліне келген деп  есептейді. Алайда, инерциялык жүйенің тұрақтылығы көзге көрінерлік сипатқа ғана  ие. Ол сыртқы ықпалдар мен ішкі көңіл толмаушылық сезіле бастаған  уақыттағы салмақты саяси сынақтарға төтеп бере алмайды. Себебі, саяси  мәдениетінің төмен болғандығынан, бейімділік қабілетке ие бола  алмауынан. Инерциалдық үстемдік етуші саяси элитаның мемлекеттік билікті  қолына шоғырлаңдыру өзінің саяси үстемдігіне инерциялық күшті беру,  жүйенін үздіксіз өзін-өзі өңдіру режиміңде билік құру қажеттілігімен  орнығады.   

