Фен, тұрмыстық- шаш кептіруге арналған электрлік құрал. Фтосуреттерді және сызба көшірмелерін т.б кептіруге де пайдаланылады. Ол білікке бекітілген қанатшалы электр двигателі мен спиральды электр қыздырғыш элемент орнатылған пластмасса қораптан тұрады. Желдеткішке сорылған ауа спиралдың маңында 50-70 ° С-қа дейін қызып, жылы ауа ағыны күйінде сыртқа шығады. Шаштың қалыңдығы мен ұзындығына байланысты фен 5-20 минут аралығында кептіреді. Оның жұмыс істеу ұзақтығы 1 сағаттан артпауы тиіс, содан кейін 10 минут суытылады. Фен белгілі температураны автоматты ұстап отыратын термореттеуішпен жабдықталады. 

