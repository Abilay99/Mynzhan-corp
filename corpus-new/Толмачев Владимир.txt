Толмачев Владимир Степанович (1944 жылы туған, Алматы қаласы) – биология ғылымының докторы (1987), профессор (1993). КСРО-ның еңбек сіңірген өнертапқышы. 1969 жылы ҚазМУ-ды (қазіргі ҚазҰУ) бітірген. 1969–1976 жылдары Қазақстан Республикасының Денсаулық сақтау министрлігіне қарасты Республикалық ана мен баланы қорғау ғылыми-зерттеу орталығында стажер, кіші ғылыми қызметкер. 1976 жылдан Онкология және радиология ғылыми-зерттеу институтында лаборатория меңгерушісі қызметін атқарады. 1986 жылы «Генетические факторы риска невынашивания беременности» тақырыбында докторлық диссертация қорғады.  90-нан астам ғылыми жарияланымның авторы.  

