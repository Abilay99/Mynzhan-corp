Төлем мерзімін ұзарту – тауарлар мен көрсетілетін қызметтердің ақысын төлеу тәсілі. Бұл тәсіл бойынша төлем бір жолғы тәртіппен және толық сомада емес, бөліп-бөліп төленеді. Төлеу мерзімі ұзартылған шартты рәсімдеу кезінде сатушы несиегердің рөлін, ал сатып алушы қарызгердің рөлін атқарады. Тауар қоймадан жөнелтілмейінше, төлем сомасы алғы төлем (аванс) ретінде есептеледі, жүк құжат пен салық шот-фактурасы жазылып, тауар босатылғаннан кейін оның құны өткізуге енгізіледі, алғы төлемдік қаражат осы сомаға азайтылады.   

