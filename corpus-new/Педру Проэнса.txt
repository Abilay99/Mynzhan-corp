Педру Проэнса Оливейра Авеш Гарсия (порт. Pedro Proença Oliveira Alves Garcia; 3 қараша 1970 жыл, Лиссабон, Португалия) — 2003-15 жылдары қызмет жасаған португал футбол төрешісі. 2003 жылдан бері ФИФА төрешісі, төрешіліктен бос уақытында қаржылық консультент ретінде жұмыс жасайды.  Төрешілік карьерасын 18 жасында бастады. Португалияның жоғары дивизионындағы матчтарды 2003 жылдан басқара бастады. Халықаралық дебютін сол жылы Интертото кубогы матчтарына төрелік етуден бастаған.  2004 жылы желтоқсанда бірінші рет УЕФА кубогындағы матчтарға төрелік жасады (АЕК-Горица-1:0). 2012 жылғы Чемпиондар лигасының финалын ("Бавария"—"Челси"—1:1, пенальти-3:4) басқарды. 2012 жылғы Еуропа чемпионатының финалын басқарды. 2014 жылғы әлем чемпионатына барған төрешілердің бірі. 

