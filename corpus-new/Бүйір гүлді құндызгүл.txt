Бүйір гүлді құндызгүл (лат. Buschia lateriflora) - сарғалдақтар тұқымдасы, құндызгүл туысына жататын өсімдік. Құндызгүлдің өсу ареалы Шығыс Еуропаның оңтүстік-шығысын, Батыс Сібірдің оңтүстігін, Жерорта теңізі маңын, Кіші Азияны, Орта Азияның солтүстік-шығысын және Кавказды қамтиды. Өзен жағалауында, шоқ ормандардың арасында, сазбалшықты, сортаң топырақты далалы аймақтарда өседі. Қазақстанда құндызгүлдің бір түрі болып келетін бүйір гүлді құндызгүл Торғай аймағында, Айыртау (Солтүстік Қазақстан облысы), Ұлытау, Шыңғыстау, Бектауата тауларында, Жетісу Алатауында кездеседі.  

