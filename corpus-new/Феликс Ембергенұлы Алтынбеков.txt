Феликс Ембергенұлы Алтынбеков - (4.12.1938 ж., Түркістан облысы Шымкент қаласы) – техника ғылым докторы (1987), профессор (1990). Қазақ химия-технология институтын (1962, қазіргі Оңтүстік Қазақстан Мемлекттік Университеті) және аспирантурасын (1968) бітірген соң осы институтта ассистент, аға оқытушы, кафедра меңгерушісі, доцент (1962–1987), Оңтүстік Қазақстан технология университетінде кафедра меңгерушісі (1989–1998), 1998 жылдан осы университетте профессор болып жұмыс істейді. Алтынбеков 184 ғылыми еңбектің, 2 монографияның авторы.    

