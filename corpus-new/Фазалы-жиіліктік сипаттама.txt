Фазалы-жиіліктік сипаттама (орыс. Фазачастотная характеристика, ФЖС) — сызықты электр тізбегінің шығысы мен кірісіндегі гармоникалық тербелістердің арасындағы фаза бойынша ығысуының, оның кірісіндегі гармоникалық тербелістің жиілігіне тәуелділігін көрсететін сипаттама. Фазалы-жиіліктік сипаттама, негізінен, күрделі сигналдың пішінін анықтау, сондай-ақ гармоникалық құрастырушылар электр тізбектері арқылы өткенде, уақыт бойынша әр түрлі кідірулердің болуынан туындайтын фазалық бұрмалануларды бағалау үшін, сигналдарды фазалық әдістермен өңдеуге негізделген радиотехникалық жүйелерде, өлшеуіш құрылғыларда және т.б. қолданылады.   

