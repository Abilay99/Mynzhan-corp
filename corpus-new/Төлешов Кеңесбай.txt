Төлешов Кеңесбай (1937 жылы туған, Қорғалжын ауданы Жантеке ауылы) – еңбек ардагері. Қорғалжын ауданыының Құрметті азаматы (2008). Алматы зоотехнология-малдәрігерлік институтын бітірген (1960). Еңбек жолын Қорғалжын ауданы Кеңбидайық кеңшарында бөлімше зоотехнигі болып бастаған. «ХХІІ-партсъезд» атындағы кеңшардың бас зоотехнигі (1964 – 71), Қорғалжын ауданы ауыл шаруашылық басқармасының бас зоотехнигі, басқарма бастығының орынбасары, басқарма бастығы (1971 – 95), Қорғалжын мал з-тының директоры (1995 – 97) қызметтерін атқарған. 1997 жылдан ауданы ардагерлер кеңесінің төрағасы. Медальдармен марапатталған.  

