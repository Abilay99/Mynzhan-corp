Душанбе (тәжікше Душанбе. аудармасы - Дүйсенбі) (1929 жылға дейін Дюшанбе, 1961 жылға дейін Сталинабад) — Тәжікстан Республикасының астанасы. Қала Кеңес өкіметі жылдарында Дюшамбе қыстағының орнына салынды. 1924 жылдан Тәжік АКСР-інің, 1929 жылдан Тәжік КСР-інің, 1991 жылы 9 қыркүйектен Тәжікстан Республикасының астанасы. Гиссар аңғарындағы 750 — 930 м-лік биіктікте, Душанбе өзеңінің жағасында орналасқан. Душанбеде машина жасау, металл өңдеу, жеңіл (мақта-мата, жібек, аяқ-киім фабрикалары) және тамақ өнеркәсіптері, құрылыс материалдарын шығаратын өндіріс орындары бар. Вахш өзеңінде үлкен су электр станция салынған. Қалада Тәжікстан Ғылым Академиясы, 8 жоғары оқу орны, 6 театр, өлкетану және бейнелеу өнері музейлері бар. Үш ауданға бөлінеді, қалада темір жол вокзалы және халықар. Әуежай орналасқан. Қазақ энциклопедиясы  

