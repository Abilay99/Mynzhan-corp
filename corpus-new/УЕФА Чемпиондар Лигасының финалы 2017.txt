УЕФА Чемпиондар Лигасының финалы 2017 — УЕФА Чемпиондар Лигасының 2016/17 жылғы маусымының шешуші ойыны. 2017 жылы 3 маусымда Кардиффтегі "Миллениум" стадионында Испанияның "Реал" және Италияның "Ювентус" клбутары кездесіп, "Реал" командасы 4:1 есебімен жеңіске жетті. Бұл олардың осы турнирдегі 12-ші жеңісі. Ойында "Реал" футболшысы Криштиану Роналду екі доп соғып, турнирдегі голдарының санын 12-ге жеткізді де, маусымның сұрмергені атанды. "Реал" сапынан одан басқа Каземиро мен Асенсио бір-бір голдан енгізді. Туриндіктер сапынан жалғыз допты 27 минутта Марио Манджукич соқты. Манджукичтің өзінен асыра теуіп соққан голы маусымның ең әдемі голы деп бағаланды. Матч жеңімпазы 2017 жылдың тамыз айында УЕФА Суперкубогына және 2017 жылы желтоқсан айында өтетін Клубтар арасындағы әлем чемпионатына жолдама алды. "Реал" — 1992 жылы турнир форматы өзгергеннен бергі уақытта екі жыл қатарынан УЕФА Чемпиондар Лигасының жеңімпазы атанған бірінші команда. 

