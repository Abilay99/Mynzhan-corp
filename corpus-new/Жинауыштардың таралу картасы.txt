Жинауыштардың таралу картасы - игерім нысаны немесе көпқабатты нысанның жекелеген қойнауқаты литологиялыққұрылысының жатын ауқымындағы өзгермелілігін сипаттайтын карта. Бұл картада жинауыштардың игерілу шекаралары, игерілу сипаты бір-бірінен ерекше яки өзгеше болып келетін жинауыштардың шекарасы, бір қойнауқаттың қимадағы көршілес қойнауқатпен тоғысу орындары т.б. көрсетіледі. Мұндайкарталар нысан құрылысының әртектілігін және қойнауқаттардыңгидродинамикалық байланысын зерттеу, өнім алынатын және тоғыту ұңғымаларын орналастыруды, игеруді реттеу шараларын негіздеу т.с.с. мақсаттарда қолданылады. Синонимі — «литологиялық өзгермелілік картасы». ﻿  

