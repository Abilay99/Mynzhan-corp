    Псалмалар - (грекше psalmos -  ән) - таураттық псалтирь жинағын құрайтын діни әндер  мен гимндер айту, шіркеу оның авторын иудей патшасы Давид деп біледі. Шындығында,  Псалмалар тым кейінірек пайда болған  және ол бір адамның емес, әр кезде өмір сүрген көптеген авторлардың туындысы. Өте ерте кезде- ақ  150 Псалмалар бес кітапқа жинақталды. Бұл кітаптар өздерінің жанры жағынан да, стилі жағынан да, бір-біріне ұқсамайды. Псалмалар бірінші жақтан жазылған, мұңды жалбарыну сезіміне толы, құдайдың құдіреттілігін, оның "әділеттілігін", қайырымдылығы мен киелілігін жырлайды. Олардың көпшілігі Иерусалим  храмында  құдайға құлшылық ету кезінде айтылған діни гимндер. Дін басылары Псалмаларды жанды құтқару оқуы ретінде ұсынады, өйткені олар адамдарды  тағдырға мойын ұсыну және құдайдың  жәрдеміне үміт арту рухында тәрбиелейді.   

