Юлиус Рихард Петри (нем. Julius Richard Petri; 31 мамыр 1852, Бармен — 20 желтоқсан 1921, Цайц) — неміс микробиологы, Роберт Кохтың ассистенті. Аты әлемге, ең алдымен Роберт Кохпен бірлесе қызмет етіп, 1877 жылы, кейін келе Кохтың атымен аталған зертханалық (лабораториялық) ыдыс құралын ойлап тапқанымен танымал. Юлиус Рихард Петри, 1852 жылы мамырдың 31 күні, Бармен (кәзіргі Вуппертальдың бір бөлігі болып табылатын) қаласында дүниеге келді. 1871 - нен 1875 жылға дейін патшалық (корольдық) әскери-медициналық академиясында білім алған. Оқуын тамамдағаннан соң Шарите берлин клиникасында дәрігер қызметін (әскери) атқарған. 1876 жылы Петри, докторантураны аяқтап, әскери дәрігер ретінде өзінің жұмысын жалғастырып, аяғында медицина қызметінің майоры шеніне дейін жеткен. Юлиус Петри 1896 жылы патшалық (корольдық) денсаулық сақтау министрлігінің мүшесі болған және бактериологиялық зертханалырының бірі болып табылатын зертхананың басшысы болды, сонымен қатар регистрирунгсрат (бас мемлекеттік кеңесші) шенінде болды.Юлиус Петри 1876 мен 1897 жылдар аралығында басылған, кем дегенде сегіз ғылыми еңбектің авторы болып табылады. 

