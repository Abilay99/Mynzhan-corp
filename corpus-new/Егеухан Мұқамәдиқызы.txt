Егеухан Мұқамәдиқызы - 1940 жылы 1 сәуірде моңғолияда, Баянөлғий аймағында туған.  Баяннүр орта мектебінде отыз жылдай кітапхана меңгерушісі болған. 1960 жылдан өлең жазып, айтыстарға қатысқан. 1971 жылы моңғолия қазақтарының айтыс өнерін дамытуға қосқан үлесі үшін «Айтыс ақыны» атағын алған. Бірнеше республикалық, халықаралық айтыстар дың жүлдегері. «Жыр қарлығаштары» (1966), «Таң арайы» (1971), «Ақ қайың» (1971), «Қобда өзен толқыны» (1975), «Аруарманы» (1977), «Айтыс» (1979), «Бәйге» (1980), «Оң қанат» (1982), «Алимын цэцэрлэг» (моңғол тілінде, 1989) өлең жинақтары жарық көрген. «Қайтқан қаз», «Қосішек» атты жыр жинақтары бар. «Даңқты Ана» ІІІ дәрежелі ордендерімен, Құрмет грамоталарымен, медальдармен марапатталған. моңғолия Журналистер одағының, моңғолия Жазушылар одағының мүшесі. 

