В.И.Чапаев атындағы мемориалдық мұражай Батыс Қазақстан облысы,Орал қаласы,Ақжайық ауданында орналасқан.Қазіргі мұражайды 1854 ж. саудагер  Манжуков салдырған. 1919 жылы тамыз айында Лбішін станциясын (Чапаев) 25 атқыштар дивизиясы ақ казактардан азат етіп, Манжуковтың үйінде В.И.Чапаев дивизиясының штабы орналасқан. Бірақ 1953 ж. мұражай жабылып, 1959 жылы 16 сәуірде В.И.Чапаев мемориалдық мұражайы қайтадан ашылды.Мұражайда қойылған экспонаттардың ішінде В.И.Чапаев дивизиясының құжаттары, фото суреттер, мүсіндерімен қатар, Батыс Қазақстан облысында мекендейтін  құстар мен аңдардың кептірілген сүлделері де бар. 1919 ж. 25-атқыштар дивизиясының штабы орналасқан мемориалдық үйде В.И.Чапаевтың, дивизия комиссары И.С.Батуриннің кабинеттері, штаб қызметкерлерінің жұмыс бөлмелері бұрынғы қалпына келтірілген. Мұнда қойылған шкаф, столдар, орындықтар, сағат және керосин шамдары - штабтың күнделікті жұмыс жайын бейнелейді. 

