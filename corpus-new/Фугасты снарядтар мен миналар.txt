Фугасты снарядтар мен миналар (Фугасные снаряды и мины) — зеңбіректер мен ірі калибрлі мина атарлардан атуда қолданылатын артиллериялық снарядтар мен миналар. Олар мықты далалық және бетондалмаған құрылыстарды талқандауға арналады. Жарылыс күшімен снаряд (мина) құрылысты, қаружарақтарды, ұрыс техникасын талқандайды. Жарықшақты және жарықшақты фугастық снарядқа (минаға) қарағанда фугасты снарядтар мен миналар жарғыш зарядының салмағы жалпы салмағымен салыстырғанда арттырылып, корпусының қабырғасының қалындығы кемітілген.  

