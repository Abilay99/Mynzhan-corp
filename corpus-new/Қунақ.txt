Қунақ немесе құнақ ( Fringilla montifringilla ) – Қазақстандағы қунақ туысқа жататын екі өкілдің біреуі . Дене мөлшері де , пішіні де жаурауыққа ұқсас құс . Қунақтардың одан айырмашылығы реңінде ғана . Қунақ аталығының басы және жоны – жылтыр қара , белі және бауыры – ақ ; тамағы , бөтегесі , төсі және иығы – сары қызғылт . Дауысы жаурауықтың шақырған үніне өте ұқсас , алайда әуені әлдеқайда әлсіз  . Қунақтың дауысы қысқа құбылған үн , шиқылдау және шырылдау болып келеді . Жазда негізінде бунақденелілермен қоректеніп , балапандарын да солармен қоректендіреді . Қыста әр алуан тұқымдарды жейді .  Еуразияның бүкіл тайгасына кең таралған . Қазақстанда тайга өлкесі бар Алтайда ғана ұялайды  , оның есесіне қыста және күзгі ұшып өту кезінде Қазақстанның кез – келген жерлерінен дерлік кездестіруге болады . Оларды ішінара қазаннан наурызға дейін Алматы , Тараз , Шымкент қлалық тынымбақтардан және өзге оңтүстік қалалардан жиі көре аламыз . Мұндай кездерде олар жаурауықтар тобымен көбінесе бірге кездеседі .  К45 Құстар.Мектеп энциклопедиясы («Қазақстан жануарлары» сериясы ).Алматы : Атамұра , 2010 . – 352 бет ). Ковшарь А.Ф . Ковшарь В. А. 

