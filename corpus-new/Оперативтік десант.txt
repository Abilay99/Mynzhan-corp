Оперативтік десант (оперативный десант) — майдандық және армиялық операцияларда, армия, флот, флотилия топтастығы операцияларында аса маңызды тасырмаларды орындау үшін (оперативтік-тактикалық ядролық құралдарды жою, оперативтік қорлардың жеткізілуіне жол бермеу, шабуылдаушы әскерге жаудың топтастығын қоршап, талқандауға, жағалау бөлімшелері мен аралдарды басып алуда көмектесу және т.б.) қолданылатын бөлім. Оперативтік десант әуе-десант бөлімдері мен бөлімшелерінен, мотоатқыштардан, десанттық-шабуылдаушы әскерден және теңіздік жаяу әскерінен құрылуы мүмкін. Әскери әрекеттерді өрістету үшін қарсыластың әскери топтастығын қоршауда және жоюда шабуылға шыккан әскерлермен бірге әрекет жасайды. Оперативтік десантты дайындау және түсіру стратегиялық десанттар сияқты жоспарланып, жүзеге асырылады, ал түсірілген оперативтік десант әрекетіне флот, майдан, әскер топтарының күшімен қолдау жасалады.  

