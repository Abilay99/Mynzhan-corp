Скин бездері (ағылш. Skene's glands, lesser vestibular, periurethral glands) — әйел адамдардың зәр шығару мүшесінің артқы бөлігінде кездесетін шағын без. Скин безі – қынаптың алдыңғы қабатында, зәр шығару түтігінің төменгі бөлігіне қарай орналасқан. Табиғи сипаты бойынша Скин безі еркектердің қуық асты безіне ұқсайды. Әйел адамның жыныстық қатынас қозуы кезінде осы безден сөл бөлінеді. Медицинада осы безді алғаш сипаттаған ғалым Александр Скиннің құрметіне Скин безі деп аталған. Бездер зәр шығару жолы мен оның аузы маңына ашылады. Олар қынапқа қарай созылып, клитор маңын қамтитын ұлпамен қоршалған. 

