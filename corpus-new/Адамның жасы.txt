Адамның жасы - белгілі бір уақыт аралығында адам денесіндегі мүшелер мен жүйелердің біртіндеп қалыптасып, ересек ағзаға айналу шамасы. Адамның өмірі шартты түрде бірнеше жас шамасына бөлінеді. туған күннен 14 жасқа дейін — балалық кезең; 15 жастан 18-ге дейін — балиғатқа толу кезеңі; 18 жастан 60-қа дейін ересек кезең болады. Одан кейін қартаю кезеңі басталады. Әрбір кезеңнің өзі адамның жас шамасына қарай бірнеше бөлінеді. Мысалы балалық кезең: сәбилік, мектеп жасына дейінгі, бастауыш сынып, орта сынып және жоғарғы сынып кезендері деп бөлінеді. Адамның жас шамасьша қарай бөлінуі, әсіресе, медицина үшін маңызы зор. Өйткені әрбір жас шамасының кезеңі өзіне тән ерекшелігімен айқындалады. Атап айтқанда, адамның бойының өсуі, ішкі мүшелерінің қалыптасуы сол жас шамасының кезеңіне байланысты болады.  

