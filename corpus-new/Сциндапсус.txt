Сциндапсус (лат. Scindapsus) – шаяноттар тұқымдасының лат. Araceae 113 тегінің бірі. Лиана. Сциндапсус Орталық және Оңтүстік Америка, Азияның тропикалық ормандарында таралған. Қазақстанда бөлме гүлдері ретінде өсіріледі. Ірі, көпжылдық, шөптес, мәңгі жасыл лиана. Жапырақтары ірі, қарапайым, көн тәрізді, кезек орналасқан, қара-жасыл түсті, көбіне ақшыл дақтарымен. Жапырағының ұзындығы 10-15 см, ені 6-8 см. Бұтағының ұзындығы 5-6 метрге дейін жетеді. Гүлшоғыры - собық. Гүлдері - қос жынысты. Үй жағдайында өте тез өсетін, ерекше күтімді қажет етпейтін шырмауық өсімдік.  Түбегіне  мүкпен оралып жасалынған тіреу қойса, ауа тамырларымен шырмалып жоғарыға қарай өседі. Немесе аспалы түбектерге отырғызып өсірсе, ол төменге қарай жайылып өседі. Жапырақтары әдемі, жылтыр, ала, жасыл түсті, сары сызықтары бар, жүрек пішінді  болады.  "Гүлстан" республикалық ғылыми-танмыдық, көпшілік журнал, 2010 жыл ISSN 2078-6727 

