Новодолинский — Қарағанды облысы Шахтинск қалалық әкімдігі құрамындағы кент (1988 жылдан). 1967–1988 жылдары Абай қалалық кеңесі құрамында болды.  Іргесі Қарағанды көмір алабының батыс жағында барлау және көмір өндіру жұмыстарының дамуына байланысты 1954 жылы қаланған. Новодолинскийде “Долинка” шахтасы, автокөлік кәсіпорны, “Арнайы шахта құрастыру” басқармасының тау-кен құрастыру бөлімшесі, т.б. жұмыс істеді. Новодолинский Шахтинск қаласынан шығысқа қарай 6 км-дей жерде, Шерубайнұра өзенінің оң жағасында орналасқан. 1999 жылы жергілікті тұрғындар саны 6581 адам (3162 еркек және 3419 әйел) болса, 2009 жылы 6365 адамды (3034 еркек және 3331 әйел) құрады. 

