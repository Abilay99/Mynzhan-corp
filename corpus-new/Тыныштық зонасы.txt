Тыныштық зонасы - 1) екі жарты шардың пассаттарының арасындағы экваторға жақын жердегі әлсіз ауыспалы желдердің зонасы. Орташа климаттық карталарда наурызда Атлант мұхитының үстінде 3° с.е. пен қыркүйекте экватордың 11" және 3° с.е. араларында орналасады. Шын мәнінде Тыныштық зонасы енсіздеу болады және қысқа мерзім ішінде ауысып тұрады. Тыныштық зонасында тропиктік күшті нөсерлер жауып, найзағайлы ұйтқыма дауылдар соғады. Синонимі: тымық зоналар, экваторлық тымық зона; 2) субтропиктік антициклонның ішіндегі әлсіз желді, тымық зона.   

