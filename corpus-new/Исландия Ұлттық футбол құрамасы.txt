Исландия Ұлттық футбол құрамасы — Халықаралық футбол жарыстарында Исландияның намысын қорғайтын ұлттық құрама. Басқарушы орган - Исландия футбол қауымдастығы. УЕФА және ФИФА мүшесі. 2018 жылғы әлем чемпионатына жолдама алды. 2016 жылғы Еуропа чемпионатына қатысқан.  2016 жылғы Еуропа чемпионатында Португалия, Венгрия, Аустрия құрамаларымен бір топқа түсті. Болашақ Еуропа чемпиондары Португалиямен 1:1 есебімен тең ойнады. Сосын дәл осындай есеппен венгрлермен тең түсті. Соңғы турда Аустрия құрамасын 2:1 есебімен ұтып, 1/8 финалға шықты. 1/8 финалда Англия құрамасын ұтып кетті. Бірақ ширек финалда алаң иелері француздардан 2:5 есебімен ойсырай ұтылды. 2018 жылғы әлемдік доданың іріктеуінде 10 ойынның жетеуінде жеңіске жетіп, Хорватия, Украина, Түркия құрамаларын артқа тастап, тарихта тұңғыш рет әлем чемпионатына жолдама алды. Финалдық турнирде Аргентина, Нигерия, Хорватия құрамаларымен бір топқа түсті. 2018 жылғы әлем біріншілігі қарсаңындағы құрамы. 

