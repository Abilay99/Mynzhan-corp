Бозайғыр (2007 ж. дейін – Елизаветинка) — Ақмола облысы Шортанды ауданындағы ауыл, Бозайғыр ауылдық округі орталығы. Іргесі 1890 жылы қаланған. Аудан орталығы — Шортанды кентінен оңтүстік-шығысқа қарай 30 км, Астана қаласынан солтүстік-батысқа қарай 30 км жерде, Бозайғыр көлінің оңтүстік жағасында орналасқан.  Тұрғыны 2526 адам (2009). Орта мектеп, мәдениет үйі, кітапхана, наубайхана, сауда кәсіпорындары, дәріхана, т.б. бар. Ауыл арқылы мемлекеттік маңызы бар Астана — Петропавл автомобиль жолы өтеді. Ең жақын темір жол стансасы – Төңкеріс (3 км). 

