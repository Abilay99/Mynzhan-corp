Іздеу (пайдалы қазбаларын). Пайдалы қазба кенорындарын табу және оның болашағын анықтау мақсатын көздейтін нақтылы шаралар жиынтығы; зерттеу аймағының геологиялық құрылыс ерекшеліктерін зерттеу және әр түрлі іздеу сілтемелері мен іздеу белгілерін саралау нәтижесінде жүзеге асырылады, сөйтіп әдетте ірімаштабты геологиялық түсіру жұмыстарымен орайластырыла жүргізіледі.Өздерінің көздеген мақсаты тұрғысынан Іздеу жұмыстары бір-біріне жалғасажүргізіілетін екі сатыға жіктеледі: Іздеу жұмыстарының бірінші сатысы яки жалпылама Іздеу бұрын көп зерттелмеген өңірлерде жүргізіле отырып, осы өңірдегі кен білінімдері мен кен көздерін ашуға қолайлы деген алқаптарды анықтау мақсатын көздейді; Іздеудің екінші сатысы яки тиянақты жұмыстары жаңағы жалпылама Іздеу шаралары кезінде анықталған алқаптар өңірін ғана қамтиды, сөйтіп нақтылы кен білінімдері мен кен көздерін түбегейлі зерттеу ісімен айналысады;арлау жұмыстарымен орайлас өтетін соңғы шаралар зерттелмек нысанның болашағын анықтау мақсатын көздейді.  

