Квадропуль (лат. quadrum – төртбұрыш, квадрат және гр. pуlos – полюс) – толық электр заряды мен электрлік дипольдік моменті нөлге тең зарядталған бөлшектер жүйесі.Квадропульды дипольдік моменттерінің шамасы өзара тең, бірақ таңбасы бойынша қарама-қарсы және белгілі бір қашықтыққа (a) орналасқан бірдей екі дипольдің жиыны ретінде қарастыруға болады. Квадропульдың негізгі сипаттамасы – квадруполь моменті (Q). Суретте көрсетілген квадропуль үшін: Q=2ela, мұндағы e – электр зарядының абсолют шамасы, l – дипольдің мөлшері.Квадропульдан үлкен қашықтықта (R) электр өрісінің кернеулігі (E) қашықтықтың төртінші дәрежесіне (R4) кері пропорционал болып кемиді (E ~ 1/R4). Квадропуль 2-реттік мультиполь болып табылады. 

