Пьер Карле де Шамблен де Мариво (фр.  Pierre Carlet de Chamblain de Marivaux; 4 ақпан 1688 жыл, Париж – 12 ақпан 1763 жыл) – француз драматургі және прозашы. Журналистикамен айналысады. 1721 жылы апта сайын шығатын «Французский наблюдатель» атты журналдың негізін салады. Көптеген пьеса және бірнеше романдардың авторы. 1743 жылы Француз Академиясының мүшелігіне қабылданады, кейін оның хатшысы болып сайланады. 1712 жылы «Фарзамон немесе Жаңа Дон-Кихот» атты шығармасы жарық көреді. Мариво – психологиялық мінездер мен астарлы нюанстар жасаудың шебері.   

