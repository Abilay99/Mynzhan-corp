Бөген - Сырдария алабындағы өзен. Оңтүстік Қазақстан облысы Бәйдібек ауданы жерімен ағып өтеді.  Қаратау баурайынан бастау алатын Қаттабөген (Үлкен Бөген) және Балабөген өзендерінің қосылған жерінен бастап Бөген деп аталады.  Ұзындығы 164 км, алабы 4680 км. Басты салалары: Шаян, Сасық өзендері. Алабы белесті, еңістеу келген жазық. Жайылмасы 300 — 600 м. Бөген ерте көктемде тасиды. Қар, жаңбыр және жер асты суымен толығады. Қызылкөпір бекеті тұсында көп жылдық орташа ағыны 4,36 м/с. Төменгі ағысында Бөген бөгені салынған, одан Арыс-Түркістан каналы тартылған. Бәйдібек, Ордабасы және Отырар аудандарының шаруашылықтары егін суаруға, мал шаруашылығына және ауыз суға пайдаланады.  Бөген - әдетте өзендерде бөгет және бөгесін салу арқылы жасалған суқойма. 

