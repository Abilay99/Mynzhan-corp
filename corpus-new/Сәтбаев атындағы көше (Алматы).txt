Сәтбаев атындағы көше.  Көшеге қазақтың ардақ ұлы, отандық металлогендік ғылымның негізін салған әмбебап ғалым,атақты геолог, Қазақ КСР Ғылым академиясының тұңғыш Президенті және академигі, КСРОҒылым академиясының академигі, Ленин және КСРО Мемлекеттік сыйлығының иегері Қаныш Имантайұлы Сәтбаевтың есімі (Алматы қаласы атқару комитетінің 18.03.1964 №133 шешімі)берілген. Сәтбаев Қаныш Имантайұлы (1899-1964) Семей губерниясының Павлодар болысында дүниеге келген. Оның есімімен Жезқазған тау-металлургиялық комбинаты, Қарағандымен Балқаштағы металлургиялық зауыт, Рудный Алтай, Қаратау фосфориті, Ұлытау өңіріндегітемір және марганец кен орындарьі тығыз байланысты.Көше бойында Оқушылар Сарайы, Алматы гидрометеорологиялық обсерваториясы, Алматықаласы әкішілігінің ғимараты, Қазақ теле-радио ғимараты, Қ.Сәтбаев атындағы Қазақ Ұлттық техникалық университеті, Балуан Шолақ атындағы Спорт сарайы, «Дана» сауда орталығы, т.б.ірілі-ұсақты мекемелер мен дүкендер, қызмет көрсету орындары орналасқан.Көше Медеу ауданында орналасқан. Көше қаланың шығысынан батысына қарай Луганскикөшесінен басталып, Шепетков көшесіне барып жалғасады. Бұрынғы атауы - Университет көшесі.Көшенің ұзындығы -7200 метр. 

