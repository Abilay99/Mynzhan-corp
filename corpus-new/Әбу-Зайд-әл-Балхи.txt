Әбу Зайд ибн Сахл әл-Балхи  (парсыша: ابو زید احمد بن سهل بلخی‎) - бірқатар маңызды географиялық шығармалардың авторы. Орта Азияның Балх қаласында туған. Жас кезінде 8 жыл Иракта болып, атақты араб философ әл-Киндиден деріс алды. Мұнда ғылымның түрлі  саласынан білімге қанықты, әсіресе оның астрономия және  филология жөніндегі пайымдауы ерекше бағаланады. Балхидың  көптеген шығармаларының  ішінде Сувар ал-акалим («Аймақтар бейнесі»), Таквим ал-булдан («Қалаларға бөліну») деген географиялық еңбектері белгілі.  Шығарма карталар мен атластардан құралған, оның әрқайсысына түсініктеме берілген. Кейін бұл шығарманы әл-Истахри (941) өзінің "Китап месалик әл-мемалик"( "Елдерге саяхат кітабы")  атты еңбегіне қосқан болса керек.  Ибн-Хаукәл де оны  өз еңбегінде кеңінен пайдаланған. Әл-Балхи еңбектері Шығыс тарихын, оның ішінде, Орта Азия мен Қазақстан тарихын географиялық тұғырдан зерттеуде ерекше роль атқарады. 

