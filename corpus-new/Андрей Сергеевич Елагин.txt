 Андрей Сергеевич Елагин (16 қыркүйек 1920 ж., Батыс Қазақстан облысы, Орал қаласы – 1993 ж., Алматы қаласы) – тарих ғылымдарының докторы (1970), профессор (1980). Орал педагогикалық институтын бітірген (1941). Алғашқы жылдары оқытушы (1945–50), содан кейін Қазақстан Ғылым Академиясының Тарих институтында аға ғылыми қызметкер болды. «Социалистическое строительство в Казахстане в годы гражданской войны (1918–1920 жж.)» деген тақырыпта докторлық диссертация қорғады. Оның ғылыми жұмысының негізгі бағыты – республика тарихындағы шетелдік әскери интервенция мен Азамат соғысы жылдарындағы кезең мәселелері.   

