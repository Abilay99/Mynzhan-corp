Ньевр (франц. Nièvre) — Францияның шығысындағы департамент, Бургундия аймағының департаменттерінің бірі. Реттік нөмірі 58. Әкімшілік орталығы — Невер. Халық саны 225,2 мың адам (департаменттер арасында 83-ші орын, 1999 ж.). Жер аумағы 6817 км². Департамент 4 округ, 32 кантон және 312 коммунаны қосады. Ньевр — 1790 ж. Ұлы Француз төңкерісі кезінде құрылған алғашқы 83 департаменттің бірі. Бұрынғы Ниверне провинциясының аймағында пайда болған.  

