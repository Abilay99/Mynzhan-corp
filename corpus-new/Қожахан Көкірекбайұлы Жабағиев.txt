Қожахан Көкірекбайұлы Жабағиев (1960 жылы 29 қазан, Жамбыл облысы, Шу ауданы, Бірлікүстем - ұжымшар) Қазақстан Республикасы Парламент Мәжілісі V шақырылымы Депутаты. «Астана» (1998), «Қазақстан Республикасының тәуелсіздігіне 10 жыл» (2001), «Қазақстан темір жолына 100 жыл» (2004), «Астананың 10 жылдығы» (2008) медальдарымен марапатталған. ҚР Президентінің Алғысымен ескерілген (2001). Жамбыл облысы Байзақ ауданының Құрметті азаматы (2009). Әскери атағы - запастағы подполковник. Діни көзқарасы - ислам. Саяси қайраткер ретіндегі идеалы - Абылай хан. Қазақстанның болашағы туралы болжамы - «Қазақстан болашақта экономикасы дамыған, күшті азаматтық қоғам, билік пен халық арасындағы қатынастың тиімді үлгісі болады».Хоббиі - ат спорты, волейбол. Сүйіп оқитын әдебиеті - классикалық және тарихи әдебиет. Үйленген. Жұбайы - Әлішбаева Зәуреш Алтынбекқызы(1960 жылы туған), үй шаруасымен айналысады. Қыздары - Жабағиева Алуа Қожаханқызы (1984 жылы туған), Жабағиева Ғибадат Қожаханқызы (1995 жылы туған); ұлы - Жабағиев Ғазиз Қожаханұлы (1985 жылы туған). Әкесі - Еспенбетов Көкірекбай Жабағыұлы, зейнеткер. Анасы - Ыбырайымова Саракүл, марқұм.   

