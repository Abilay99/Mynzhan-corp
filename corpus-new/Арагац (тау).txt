Арагац (арм. Արագած) — Арменияның батысындағы  тау массивы; бүкіл Кавказ Сырты қыратындағы ең биік (4090 м), қалқан пішінді тектоникалық тау. Ұзындығы: батыстан шығысқа қарай 40 км, солтүстіктен оңтүстікке қарай - 35 км. Тау еңісінде  ормандар мен шабындықтар орналасқан. . Палеоген мен неогеннің вулкантекті  жыныстарынан құралған. Бетінде антропоген дәуірінде пайда болған вулканның дациттік конусы жатыр. Кіші-гірім мұздық кездеседі. Тау беткейінде жайылымдық шұрайлы жерлер бар. Күнгей беткейінде орта ғасырдағы  Анберд қорғанының орны сақталған.  

