* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Сэр Джеффри Чарлз Херст (ағылш. Geoffrey Charles Hurst; 8 желтоқсан 1941, Аштон-андер-Лайн, Ланкашир графтығы , Ұлыбритания),  (ағылш. Geoff Hurst) — англиялық футболшы, шабуылшы, футбол жаттықтырушысы, 1966 жылғы әлем чемпионы. 1966 жылғы әлем чемпионатының қаһармандарының бірі. Ширек финалда Аргентина қақпасына ойын тағдырын шешкен жалғыз голды соқты. Ал финалда ГФР құрамасының қақпасына үш гол соқты, бүгінге дейін әлем чемпионаттарының финалында хет-трик жасаған жалғыз футболшы. Финалда соққан екінші голы (құраманың үшінші голы) әлі күнге талас тудырып келеді. Есеп 2:2 боп тұрған сәтте оң қапталдан бағытталған допты Херст қақпаға тоқтатпай тепкенде, доп маңдайшаға тиіп, сызықтың үстіне түсіп, қайта алаңға серпілді. Төреші Динст қапталдағы көмекшісі Тофик Бахрамовқа барып ақылдасып, есептеп жіберді — 3:2. Бұдан соң ағылшындар тағы бір гол соғып, 4:2 есебімен жеңіске жетті де, әлем чемпионы атанды. Толық мақаласы: Футболдан 1966 жылғы әлем біріншілігі (финал). Херст кейін 1968 жылы Еуропа чемпионатына, 1970 жылы әлем чемпионатына қатысты. "Вест Хэм Юнайтед" клубының түлегі саналады. 13 маусым бойы осы клубтың намысын қорғап, 1972 жылы "Сток Ситиге" ауысты.  1979 жылға дейін тағы бірнеше клуб ауыстырды, олардың арасында ағылшын командаларымен бірге Оңтүстік Африканың "Кейцптаун Сити", Ирландияның "Корк Селтик", АҚШ-тың "Сиэтл Саундерс" клубтары да бар.  «Вест Хэм Юнайтед» Англия 

