Исламофобия (немесе анти-исламдық көңіл-күй) — ксенофобияның бір түрі, Ислам дініне немесе мұсылмандарға қатысты қалыптасқан қарсы өшпенділік немесе төзімсіздік реакция формаларының және соған байланысты қоғамда болатын құбылыстардың жалпы жиынтық анықтамасы. Термин қазіргі кезде кеңінен қолданылса да, исламофобия терминінің өзі де, оның негізіндегі ұғым да әлі де кеңінен талқылануда. Исламофобияның себептері мен белгілері әлі күнге дейін талас тудыруда. Кейбір ғалымдар оны нәсілшілдіктің бір түрі деп сипаттаған. Кейбір пікіршілер Исламофобияның өсуі 2001 жылдың 11 қыркүйегіндегі лаңкестік актілер себеп болды деп пайымдаса, басқалары бұл мұсылмандар санының АҚШ-та, Еуропа одағы және басқа да зайырлы мемлекеттерде өсуімен байланыстырады. 

