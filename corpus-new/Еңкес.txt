Еңкес — Түркістан облысы Сарыағаш ауданы, Құркелес ауылдық округі құрамындағы ауыл.  Аудан орталығы – Сарыағаш қаласынан оңтүстік-батысқа қарай 4 км-дей жерде орналасқан. 1999 жылы жергілікті тұрғындар саны 2935 адам (1466 ер адам және 1469 әйел адам) болса, 2009 жылы 3920 адамды (1985 ер адам және 1935 әйел адам) құрады. 1957 жылы құрылған К.Маркс атындағы көкөніс-сүт кеңшарының құрамындағы "К.Маркс" ауылы болып келді. Ауылда 1965 жылы Мемлекеттік мал тұқымын асылдандыру станциясы құрылған. Кеңшар негізінде шаруа қожалықтары ұйымдастырылған.  Ауылда орта мектеп, кітапхана, дәрігерлік пункт, клуб, т.б. мекемелер жұмыс істейді. 

