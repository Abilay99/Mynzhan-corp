Тәліп Мұсақұлов(12.07.1909 жылы Алматы облысы, Нарынқол ауданы, Сарыбастау ауылы – 02.10.1987 жылы Алматы) — қазақ совет ғалымы,  биология ғылымдарының кандидаты (1958). 1932 жылы ҚазПИ-ді бітірген. Еңбек жолын сол институттың оқытушысы болып бастаған (1932-35). 1935-37 жылдары директордың орынбасары. 1937-42 жылдары Қостанай педагогтық училищесінде және Қостанай мұғалімдер институтында оқытушы, директордың орынбасары, директоры. 1942-46 жылдары Ұлы Отан соғысына қатысты. 1946 жылы Қазақтың Абай атындағы педагогтық институтындағы қызметін жалғастырып, сонда аға оқытушы, доцент болды. 1954 жылдан бастап ботаника кафедрасының меңгерушісі. Қазақ тіліндегі «Ботаника» оқулығын алғаш жазған. 70-тен астам ғылыми еңбегі жарияланған. Оның ғылыми еңбектері биологиялық атауларды бір жүйеге келтіріп, оларды қазақ тілінде пайдаланудың әдістерін жетілдіруге арналған. Отан соғысы, Қызыл Ту ордендерімен марапатталған. [[Санат:]] 

