Олимпик Марсель (фр. Olympique de Marseille) — француз футбол клубы, Марсель қаласынан. Клуб  1899 жылғы 31 тамызда құрылды.  "Олимпик"  Франция чемпионатында 9 рет топ жарған. 10 рет Франция кубогын жеңіп алған (бұл рекордтық көрсеткіш). 1993 жылы команда Франция клубтары арасында бірінші болып УЕФА Чемпиондар Лигасын жеңіп алды. Финалда Италияның "Милан" клубын 1:0 есебімен ұтты. Голдың авторы - Базиль Боли. Өз алаңындағы ойындарын "Велодром" стадионында өткізеді. 

