 Басқа мағыналар үшін Кеген деген бетті қараңыз. Кеген, Қайқы – Құлықтау тауларының шығысындағы асу.  Алматы облысы Райымбек ауданында орналасқан.  Ең биік жері 1900 м. Аласа асуларға жатады. Жаз айларында басында қар болмайды. Асудың оңтүстік, солтүстік және батыс беткейлері жалаңаштанған. Батыс беткейінде жалпақ жапырақты шоқ ормандар кездеседі. Жергілікті халық асуды ертеден-ақ пайдаланған. Асу арқылы Шарын өзені аңғарының жоғарғы жағынан тауаралық Кеген аңғарына қарай өтетін төте жол бар.  

