Уильям Катберт Фолкнер (ағылш. William Cuthbert Faulkner, 29.9.1897, Нью-Олбани — 6.7.1962, Оксфорд) — америка жазушысы, Нобель сыйлығының иегері (1949).  Ақсүйектер отбасынан шыққан. 1-дүниежүзілік соғыс жылдары Канада армиясында қызмет атқарды, бірақ әскери қимылдарға қатысқан жоқ. Соғыстан кейін Миссисипи университетіне түсті. Бір жылдан кейін оқуды тастап, әр түрлі жұмыстар (құрылысшы, клерк, т.б.) істеді.  1925 жылдан шығармашылықпен айналыса бастаған. “Солдат наградасы”, “Москиттер”, “Сарторис” романдарын жазғаннан кейін Голливудқа маман-консультант ретінде қызметке шақырылды. Көптеген әңгімелер, детективті шығармалар жазған. Әсіресе, “Авессалом, Авессалом” романы жазушыны әлемдік әдебиет классиктерінің қатарына қосты. Ол өз шығармаларында, негізінен АҚШ-тың оңтүстік штаттарының тарихын, тұрмыс-тіршілігін, мифологиясын және мәдениетін арқау етті. 

