Глуховка — Шығыс Қазақстан облысы Бесқарағай ауданындағы ауыл, Глухов ауылдық округі орталығы.  Аудан орталығы — Бесқарағай ауылынан оңтүстік-шығысқа қарай 62 км жерде, Ертіс өзенінің оң жағасында, Семей - Курчатов автомобиль жолының бойында, орманды-дала белдемінде орналасқан. 1999 жылы жергілікті тұрғындар саны 1400 адам (661 ер адам және 739 әйел адам) болса, 2009 жылы 1300 адамды (645 ер адам және 655 әйел адам) құрады. 1930 жылдың бас кезінде ұжымшар және орман шаруашылығының  орталығы, 1961 жылы тың жерлерді игеруге байланысты құрылған Ертіс көкөніс-сүт өндіру ұжымшарының орталығына айналды. 1997 жылдан бастап негізінде бірнеше шаруа қожалықтарына айналды. Глуховкада Жаңасемей орман шаруашылығы, орта мектеп, клуб, дәрігерлік пункт бар. 

