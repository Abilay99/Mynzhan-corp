Гримау Хулиан Гарсия (ис. Julián Grimau García; 18.2.1911, Мадрид — 20.4.1963, Мадрид) — испан жұмысшы қозғалысының қайраткері. 1936 жылдан Испания  Компартиясының мүшесі. Ұлттық революциялық соғыс тұсында (1936-1939) республикалық әскер қатарында күресті. Республика құлағаннан кейін, Кубаға орналасты. Франко диктатурасына қарсы күреске тікелей араласу мақсатында Испанияға қайта оралды. 1954 жылы ИКП ОК мүшесі болып сайланды. 1962 жылы тұтқынға алынды. Айуандықпен азаптаса да, соғыс трибуналы алдында қайыспады, «ширек ғасыр комунист болдым,  комунист болып қаламын» деп айтып кеткен. Дүние жүзінің адамдарының қарсы болуына қарамастан өлім жазасына кесіліп, өлтірілді. 

