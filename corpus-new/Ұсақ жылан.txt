Соқыржылан (Typhlopsvermicularis)  - өзі аттас туысқа жататын ұсақ жылан. Қазақстанда Маңғыстаудың тасты шатқалдарында ғана кездеседі. Денесінің ұзындығы отыз, отыз бес сантиметр, құрт тәрізді, басы мен құйрығы денесінен бөлінбеген. Құйрығы қысқа, жуан, ұшында өткір қылтаны болады. Көзі терісінің астында орналасқан. Төменге жағында жұп тістері  болады. Жамбас сүйегінің қалдығы сақталған.  Негізінен жер астында тіршілік етеді. Жер бетіне жаңбырдан кейін шығады. Күн көзіне шықпайды, себебі денесі күн сәулесі тисе, он, он бес минуттан кейін өліп кетеді. Екі, алты ұзынша жұмыртқа салады. Негізгі қорегі ұсақ омыртқасыздар(құмырсқалар, термиттер) . Заласыз жылан, адамды шақпайды.ДереккөздерҚазақстан. Ұлттық энциклопедия сегізінші том. 

