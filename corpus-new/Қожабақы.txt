Қожабақы — Қызылорда облысы Қазалы ауданындағы ауыл, Аранды ауылдық округінің орталығы.  Аудан орталығы – Әйтеке би кентінен оңтүстік-батысқа қарай 45 км жерде.  1999 жылы тұрғындар саны 1876 адам (970 ер адам және 906 әйел адам) болса, 2009 жылы 1698 адамды (868 ер адам және 830 әйел адам) құрады. Ауыл 1977 жылы мал бордақылау бірлестігінің бөлімшесі болып келді. Қазіргі уақытта Қожабақыда және округке қарасты Бірлік, Аранды ауылдарында “Қожабақы” ӨК мен АҚ, 11 шағын кәсіпкерлік, 6 шаруа қожалығы жұмыс істейді. 

