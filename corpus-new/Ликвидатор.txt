«Ликвидатор» — 2011 жылы триллер/шабыс жанрында түсірілген Қазақстан фильмі. Режиссёрі – Ақан Сатаев. Фильмін түсіру жұмыстары 2010 ж. 15 ақпанда басталды, 2 мамырда аяқталды. Ш. Айманов атындағы «Қазақфильм» акционерлік қоғамы мен «SATAIFILM» киностудиясы, «Ликвидатор» фильмінің премьерасын барлық кинотеатрларда 2011 жылдың 7 сәуірінен бастап ұсынады. Фильмнің слоганы: «Ол кек алумен шектелген жоқ». Оққағар болып қызмет көрсететін Әрсен атты жас жігіт үлкен ағасы қаза тапқаннан кейін, оның өлімі кездейсоқ емес екені туралы мәліметке тап болады. Осы сәтте Әрсеннің болжамдарын растап, қауіпсіздік агенттері ретінде әлдебір ұйым пайда болады. Енді ол қайткен күнде де шындықты анықтауға бел буады. Бұл шиеленіскен істе ағасының өліміне жауаптылар көбейе бастайды. Ал, істі аяғына дейін жеткізуге оның шамасы келе ме? 

