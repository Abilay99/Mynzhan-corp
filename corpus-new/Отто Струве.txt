Отто Струве (1897 жыл 12 тамыз, Харьков - 1963 жыл 6 сәуір, Беркли, Калифорния) - американ астрономы.  1919 жылы Харковь университетін бітірген. 1920 жылы АҚШ-қа эмиграцияға кетті. Ол 1932 жылдан Чикаго университетінің профессоры, 1932-1947 жылдары Йерк (Висконсин) және Мак-Дональд (Техас) обсерваторияларының директоры, ал 1952-1955 жылдары Халықаралық астрономиялық одақтың президенті болды. 1952 жылы Лондон корольдық қоғамының мүшесі болып сайланды. Оның ғылыми-зерттеу жұмыстары негізінен жұлдыздық спектроскопияның теориялық және практикалық мәселелеріне арналған. Струве жұлдыздар эволюциясының жаңа гипотезасын ұсынды. 

