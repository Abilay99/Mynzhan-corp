Силл (шведше syll — шоңғал), қатталған интрузия — интрузивті тау жыныстарының қат тәрізденіп, қабатты тау жыныстарымен қатарлас жатқан денесі. Ұзындығы кейде бірнеше км-ге созылған қабаттардан тұрады. Силлдің негізді (порфирит, диабаз, долерит, т.б.) және ультранегізді магмалық тау жыныстарымен қосарланған түрлері көп кездеседі. Егер магма тығыз жатпаған свиталардың арасына енетін болса, ол силл формация аралық делінеді.    

