Задагей Иманғазиев (1928 ж. бұрынғы Гурьев облысы Еспол ауданында туған) – зоотехник, Қазақстанның еңбек сіңірген зоотехнигі (1961). Алматы зоотехникалық-малдәрігерлік инcтитутын (қазіргі ҚазҰАУ) бітірген (1953).  1953 – 56 ж. Бақсай ауданында аға зоотехник, 1956 – 88 ж. Маңғыстау ауыл шаруашылығы инспекциясының бас зоотехнигі, 19-партия съезі атындағы ұжымшардың төрағасы, 1-май ұжымшарының ферма меңгерушісі, «Куйбышев» кеңшарында бас зоотехник, облысы мал дайындау тресінің бастығы, облысы өндірістік кеңшарлар басқармасы бастығының орынбасары, «Жаңажол» кеңшарында бас зоотехник болды. Түпқараған ауданының құрметті азаматы.   

