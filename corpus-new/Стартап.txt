Стартап немесе стартап-компания (ағылшыншадан start-up — іске қосу, бастап кету) — жуырда құрылып, дами бастаған немесе келешекті нарықтарды зерттеу кезеңіндегі компания.  Көптеген интернет-компаниялар құрылған дот-ком көпіршігі (dot-com bubble) кезінде стартап термині кең тарала бастады. Жоғарғы технологиялар саласындағы жаңа жобаларды high-tech стартап деп жиі атайды. Бұл терминді барлық салаларға қолдануға болғанмен, IT және интернет-жобалар бағытында әйгілі болды. IT саласында жаңа пайда болып келе жатқан немесе құрылуы жоспарланған компанияларды стартап деп атайды. Клиенттерді дамыту әдіснамасының құрастырушысы Америкалық кәсіпкер Стивен Бланк стартаптарды жаңғыртылатын және масштабталатын бизнес үлгісін іздеу үшін қолданыстағы уақытша құрылымдар ретінде анықтады. «Lean Startup» кітабының авторы және кәсіпкерлікке итеративті көзқарас идеологы Эрик Рейс жоғары белгісіздік жағдайында жаңа өнімді немесе қызметті құратын ұйым стартап деп аталатынын атап өтті. Кәсіпкер, венчурлық капиталист және эссайист, бизнес-үдеткіштің негізін қалаушы, Y Комбинатор Пол Грэмэ, старт-аптарды қарқынды өсуші ретінде қарастырады (негізгі көрсеткіш бойынш аптасына 4% -7%). Оның пікірін PayPal-дың негізін қалаушысы, бірінші Facebook-тің инвесторы Питер Тильдің қайталайды. 

