Ащықарасу  – Сарысу алабындағы өзен, Атасу  өзенінің сол саласы.  Қарағанды облысы Шет және Жаңаарқа аудандары  жерімен ағады. Ұзындығы 40 км.  Тасқаралы және Қушоқы тауының беткейінен ағып шығатын бұлақтардың қосылуынан құралады. Айшырақ ауылы тұсында Атасу өзеніне құяды.  Өзен жағасы жарқабақты. Көктемгі еріген қар және жер асты суларымен толығады. Сәуірде арнасы толып тасиды. Жылдың қалған айларында қарасуларға бөлініп, тартылып қалады. Суы мал суаруға пайдаланылады, өзен алабында мал қыстатылады. 

