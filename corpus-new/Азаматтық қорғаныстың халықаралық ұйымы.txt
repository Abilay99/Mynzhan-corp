Азаматтық қоғаныстың халықаралық ұйымы — 1931 жылы негізі салынған. «Женева аймағы қауымдастығының» базасында 1958 жылы құрылды. Ұйымның құрылуы 1966 жылғы 17 қазандағы халықаралық шартта жарияланды, ол 1972 жылғы 1 наурызда күшіне енді. АҚХҰ қызметі әртүрлі зілзалалар кезінде тұрғын халық пен материалдық құндылықтарды қорғау мен олардың қауіпсіздігін қамтамасыз ету жүйесін жетілдіруге бағытталған. АҚХҰ азаматтық қорғаныс бойынша ғылыми-зерттеу мен басқа да қызмет түрлерін жетілдіру мақсатында үкіметаралық ынтымақтастыққа жәрдем көрсетеді. 

