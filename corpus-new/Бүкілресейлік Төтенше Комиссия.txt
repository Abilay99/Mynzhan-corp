Бүкілресейлік Төтенше Комиссия  — Кеңес өкіметінің өз қарсыластарын қудалау, жазалау үшін құрған арнаулы органы. Оған поляк революционері Ф.Э. Дзержинский басшылық етті. Бүкілресейлік Төтенше Комиссия іс жүзіндеполицияның әрі ішкі және сыртқы барлау ісін жүргізу міндетін атқарды. Қарулы Күштерді бақылап тұру үшін оның құрамында төтенше комиссия бөлімшелері ашылды. Комиссия арнайы іріктелініп қарамағына алынған 40 батальонға сүйене отырып, елде аяусыз қызыл террорды жүзеге асырды. “Үстем тап” өкілдерін қамайтын “еңбек мектебі” деп аталатын концлагерьлер ұйымдастырды. Оның 1920 жылдың 17 қаңтарына дейін ату жазасын қолдану құқы болды. 1922 жылы 6 ақпанда Бүкілресейлік Орталық Атқару Комитеті Бүкілресейлік Төтенше Комиссия таратып, оның орнына Ішкі Істер Халкомының жанынан Мемлекеттік саяси басқарма (ОГПУ) құруға шешім қабылдады.   

