* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады, өңделді 27 қазан 2012. ** Ресми матчтарда ұлттық құрамда болған ойындары мен голдар саны, өңделді 4 шілде 2012. Джек Уилшир (ағылш. Jack Wilshere; 1 қаңтар 1992 жыл, Стивенидж, Ұлыбритания) — ағылшын футболшысы, Арсенал футбол клубының және Англия құрамасының орталық жартылай қорғаушысы. Джек Эндрю Уилшир мансабын  «Арсенал» академиясында бастайды. Құрбыларының арасында керемет жылдамдығымен, өрнекті техникасымен, жақсы тепкісімен және  өте жақсы пас бері қабілеттерімен ерекшеленген. Мүмкін оның бапкері Арсен Венгер болмаса, Уилшир мұндай денгейде ойнамаушы еді. Жастар командасының бір ойынында Венгер жартылай қорғаушының керемет ойының байқап қалады. Көп ұзамай Арсенал бас бапкері, баланы бірінші құрамаға ауыстыру керек екенін түсінеді. 2008/09 маусымының алдында Арсенал мәлімдемесінде 16 жстағы жартылай қорғаушы пайда болды. Оның дебюті 13 қыркүйекте Блэкбернге қарсы ойында өтті, Уилшир алаңға қосалқы саптан 84 минутта шықты.Сол кезде футболшыға тек 16 жас, 256 күн болды. Уилшир АПЛ-дағы Арсеналдың ең жас ойыншысы болды, ол Сеск Фабрегастың рекордын бұзды. 23 қыркүйекте Уилшир Арсенал үшін бірінші голын соғады, бұл Лига Кубогындағы «Шеффилд Юнайтед» клубына қарсы ойында болады. Бірақ бұл ойын Джек Уилшир үшін Премьер-Лигадағы жалғаз ойыны болды. Сол уақытта ол өзін Лига Кубогында жақсы жағынан көрсете алды, Арсенал «Шеффилд Юнайтед» (6:0) және «Уиганға» (3:0) қарсы ойындарды қомақты жеңістерге жетті. "Латикстерге" өарсы ойында Джек "матч ойыншысы" атағына ие болды. Ал Венгер, Джек келешекте Сеск Фабрегасқа жақсы серік бола алады деп болжап айтты. Кейін Уилширге Чемпиондар Лигасында ойнауға кішкене мүмкіндік беріледі, ол Динамо Киев және Порту футбол клубтарына қарсы ойындарда алаңға қосалқы саптан шығып тұрды. 2009 жылдың 5 қаңтарында Уилшир "Арсеналмен" бірінші кәсіпкерлік келісім шартына қол қояды. Сол кезде бірінші құрамада ойының тоқтатып, көбінесе екінші құрама немесе жастар командасы сатысында ойнайды. Соңғысымен Уилшир жастар Англия Кубогын ұтып алады, ол екі финалда Ливерпульге қарсы керемет ойын көрсетеді. Аты аңызға айналған Арсенал ойыншысы Лайам Брейди Джекті, "ерекше таланты" бар деп сипаттайды, және бірнеше уақыттан кейін дас ойыншы негізгі құрамда ойнайды деген болжам жасайды. Маусымаралық дайындық кезінде Уилшир тағы да өзі туралы айтқыза бастайды. "Эмират Кубогы" екі ойынында, Джек "матч ойыншысы" аталды. 2009/2010 маусымының бірінші маусымында Уилширдің бірінші команда үшін ойнайтын мүмкіндігі болған жоқ. Сондықтан 2010 жылдың 29 қаңтарында Арсен Венгер, жас футболшының көбірек ойын практикасы болсын деп, оны жалгерлікке беру туралы шешім қабылдайды. "Болтон" үшін 2010 жылдың 9 ақпанында Манчестер Сити клубына қарсы ойында дебютін жасайды. Болтон ол ойында 0-2 есебімен жеңіледі. Шолушылар және жанкүйерлер Джек ойының жақсы бағалайды. Болтон бас бапкері Оуэн Койл, Джек туралы жарқын, ақылды, керемет келешігі бар ойыншы деп атап, мақтайды. 2010 жылдың 6 наурызын Премьер-Лигадағы бірінші голын соғады. Бұл «Вест Хэм Юнайтед» клубына қарсы ойында болады. Джек кішкентай кезінде осы клубтың жанкүйері болған. Жалгерлікте болған уақыт, Уилширге жақсы әсер етеді.2010 жылдың жазында футболдан Ағылшын ұлттық құрамына бірінші рет шақыртылады. Одан басқа Абу Диаби және Аарон Рэмси жарақаттарынан кейін, негізгі құрамада ойнау мүмкіндігі келеді. Уилшир өз мүмкіндігімен қолданады, бірақ ол алаңда екінші тіреуіш жартылай қорғаушы позициясында ойнайды. Қыркүйекте Арсенал жанкүйерлері оны айдың үздік ойыншысы деп атайды.. Кейін Арсенал үшін Чемпиондар Лигасында  (19 қазанда "Донецк Шахтер" клубына қарсы ойында) және Англия чемпионатында бірінші голын соғады (27 қарашада "Астон Виллаға" қарсы ойында)/ 2010 жылдың 1 қаңтарында Уилшир жаңа көп мерзімдік келісім шартқа қол қояды..2010 жылдың күзінде Уилшир Еуропаның үздік жас футболшысы номинациясында екінші орын алады, ал маусым сонында Англия үздік жас футболшысы аталады.. Тобық жарақаттары үшін келесі маусымда мүлдем ойнамайды. Бірінші жарақатын жаздың басында Англия құрамасының достық ойыны кезінде алады. Қыста толық жаттығуларға оралғанда, Джек сол он тобығын қайтадан жарақаттап алады, сол үшін маусымның қалған ойындарын өткізіп алады. Осы жарақаты үшін 2012 жылғы футболдан Еуропа чемпионатына қатыса алмайды. Мамырдың сонында тізесіне операция жасайды. Болжам бойынша ол 2-3 өткізу керек болатын, бірақ операция жасаған мамандар ол келесі маусымның басына даяр болады деп сенімді болған. Бірақ оның оралуымен асығыс керек жоө деген шешім қабылданады. Толық жаттығуларға Джек 20 қыркүйекте кіріседі, ал 1 қазанда Арсенал резервті құрамасы үшін 63 минут ойнайды. Резервті құрам үшін бірнеше ойындар кейін, Уилшир көптеген уақыттан кейін Арсенал құрамында ресми ойынға шығады. Джек «Куинз Парк Рейнджерс» клубына қарсы ойында негізгі құрамға кіріп, 67 минут ойнайды. 

