Ұлттық мемлекет - қандай да бір этностың, ұлттың тарихи қалыптасқан отанында құрылған, ұлттың егемендігін білдіретін мемлекет.Тарихта ұлттық мемлекеттер әдетте, ұлттық қалыптасу мерзімі мемлекеттің құрылуымен түспа-түс келген жағдайда қүрылды. Осыған орай, мемлекеттік шекаралар этникалық шекаралармен де сәйкес келіп жатты. Ұлттық мемлекет құру (әсіресе, ұлттық қозғалыстардың ерте кезеңдерінде) - қоғамдық дамудың аса маңызды үрдістеріңің бірі."Ұттық мемлекет" ұғымы этникалық тұрғыда екіұшты мағынада қолданылады. Біріншіден, тұрғын халқының басым бөлігі біркелкі ұлттық құрамнан тұрады (мысалы, Жапония, Солтүстік және Оңтүстік Корея, ГФР, Италия, Португалия, Бангладеш, Дания, Бразилия, Польша, Исландия, Венгрия, көптеген Араб мемлекеттері және тағы басқалар). Екіншіден, аумағында тарихи өз түпкілікті жерінде түратын этностары бар мемлекетті сипаттауда қолданылады.   

