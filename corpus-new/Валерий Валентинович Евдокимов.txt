Валерий Валентинович Евдокимов (1942 жылы туған) – тарих ғылымының докторы (2002), профессор (2002). Орал мемлекеттік университетін бітірген (1966) соң мектеп мұғалімі, директордың оқу ісі жөніндегі орынбасары (1966–1968), Қостанай облысы мұражайының аға ғылыми қызметкері (1968–1969), [[Қостанай педагогикалық институтының оқытушысы (1969–1976), Қарағанды мемлекеттік университетінде аға оқытушы, доцент, профессор, оқу ісі жөніндегі проректоры (1976–2005) қызметтерін атқарды. 2001 жылы «Эпоха бронзы степей Центрального и Северного Казахстана» деген тақырыпта докторлық диссертация қорғады. Евдокимов 80-нен астам ғылыми-зерттеу еңбектің авторы.  

