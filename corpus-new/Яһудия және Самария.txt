Яһудия және Самария (ивр. אֵזוֹר יְהוּדָה וְשׁוֹמְרוֹן‎, Ezor Yehuda VeShomron, сонымен қатар יו"ש Yosh or ש"י Shai акронимдері; араб.: يهودا والسامرة‎, Yahuda was-Sāmerah) — Израиль үкіметімен Иордан өзенінің батыс жағалауы деп аталатын, бірақ Шығыс Иерусалимді қоспағанда. Израиль билігі бұл аумақты өзінің әкімшілік бірлігі ретінде қарастырады, бірақ халықаралық қауымдастықтың пікірі бойынша Израиль Батыс жағалаудағы Палестинаның аумағына тиесілі жерді әскери басқыншылығы нәтижесінде жаулап алды деп санайды. Израильдің орталық статистика бюросы берген статистикалық мәліметі бойынша 2016 жылға қарай округтің халық саны 378 300 адамды құрайды. Яһудия және Самария округін Израильдің қорғаныс әскерінің Орталық әскери округі басқарады және әкімшілік шешімдер округтің командирімен қабылданады. Орталық әскери округінің әрекеттегі командирі — генерал-майор Ницан Алон. Араб-Израиль соғысынан (1947—1949) кейін бұл аймақ 1967 жылға дейін Иордания бақылауының астында болған. Изарильдің Алты күндік соғыста жеңіске жеткені нәтижесінде бұл аумақ Израильге өтті. 

