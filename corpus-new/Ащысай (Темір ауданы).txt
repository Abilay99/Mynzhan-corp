 Басқа мағыналар үшін Ащысай деген бетті қараңыз. Ащысай — Ақтөбе облысы Темір ауданындағы ауыл, Шығырлы ауылдық округі құрамында. Бұрынғы “Дружба” кеңшары бөлімшесі. Бірнеше аудан аралық көтерме жолдары бар. Бөлімшеде мектеп, интернат, аурухана, бала бақша болған. Жаңа экономикалық реформаларға байланысты әртүрлі ауыл шаруашылық құрылымдары пайда болды. Бадамша өзені бойында, аудан орталығы - Шұбарқұдық кентінен солтүстікке қарай 56 км-дей жерде, Ақтөбеден 250 км жерде. Тұрғыны 252 адам (2009). 1999 жылғы халық санағы бойынша жалпы халық саны 306 адамды құрады. Ақтөбе энциклопедиясы   

