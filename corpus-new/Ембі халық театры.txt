Ембі халық театры - драмалық әуесқойлар ұжымы. Атырау облысының Ембі Мәдениет үйі жанынан 1954 жылы музикалық драма ұжымы ретінде құрылды, 1960 жылы халық театры атағына ие болды. Театр ұжымы Алматыда (1967, 1972) өнер көрсетті. Спектакльдері: М.Әуезовтің "Айман - Шолпаны", Ғ.Мүсіреповтің "Қыз Жібегі", Б.Майлиннің "Жалбыры", Ш.Құсайыновтың "Біздің Ғани", Ә.Нұрпейісовтің "Қан мен тері", т.б. Еңбекшілер көркемөнерпаздық шығармғы фестивалінің (1967) және Республикалық халық театрлары байқауының (1972) лауреаты.  

