Бөлекпаев Аманжол Қуанышұлы (1941 жылы туған, Целиноград ауданы Новоишимка ауылы) — Ақмола қалалықлық әкімшілігінің басшысы (1992 жылдан). Целиноград ауыл шаруашылығы институтын бітірген (1981). 1958 — 60 жылдары Рождественский автобазасында, Мемлекеттік банктің облыстық бөлімшесінде жүргізуші болған. 1960 — 64 жылдары Кеңес армиясы қатарында әскери борышын өтеген. 1964 жылдан жүргізуші, колонна бастығы, таксомотор паркінің аға инженері, автокөлік өндірісінің бастығы, 1983 — 87 жылдары Целиноград қаласы Совет ауданы атқару комитеті төрағасының орынбасары, Автокөлік басқармасының бастығы, 1987 — 92 жылдары Целиноград қалалық атқару комитетінің төрағасы, қалалық Халық депутаттары Кеңесінің төрағасы қызметтерін атқарған. 1990 — 92 жылдары ҚР Халық депутаты болды. Әскери атағы - запастағы полковник. Саяси  қайраткер ретіндегі идеалы - Н.Ә. Назарбаев. Қазақстанның болашағы туралы болжамы - «Экономикасы мықты демократиялық мемлекет». Хоббиі - шахмат, бильярд, аңға шығу. Сүйіп оқитын әдебиеті - классика. Үйленген. Жұбайы - Нұрмұхаметова Жауһар  Құныпияқызы, зейнеткер.  Қызы - Бөлекпаева Гүлнар Аманжолқызы (1964 жылы туған);  ұлы - Бөлекпаев Марат Аманжолұлы (1971 жылы туған). “Қазақ Энциклопедиясы”, ||-том   

