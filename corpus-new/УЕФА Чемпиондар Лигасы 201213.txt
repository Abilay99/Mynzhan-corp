УЕФА Чемпиондар Лигасы 2012/13 — УЕФА Чемпиондар Лигасының 21-ші, УЕФА Чемпиондар кубогының 58-ші маусымы. Финалдық матч 2013 жылы 25 мамырда Лондондағы "Уэмбли" стaдионында өтті. Германияның қос клубы — "Бавария" мен "Боруссия Дортмунд" өзара бақ сынасып, мюнхендік клуб 2:1 есебімен жеңіске жетті. Бұл "Баварияның" аталмыш турнирдегі бесінші рет топ жаруы. Осылайша, 2010, 2012 жылдары финалда сүрінген клуб сәтсіздіктерді жеңе алды. Алғашқы раунд матчтары 3, 10 шілде күндері ойналды. Екінші раунд ойындары 17-18 және 24-25 шілдеде өтті. Үшінші раунд ойындары 31 шілде-1 тамыз және 7-8 тамыз күндері ойналды. Плей-офф ойындары 21-22 және 28-29 тамыз күндері өтті. 

