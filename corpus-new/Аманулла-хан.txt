Аманулла-хан  (парсыша: امان‌الله خان‎)        (парсыша: ‎ (01.06.1892, Пагман, Ауғанстан – 25.04.1960, Цюрих, Швейцария) — Ауғанстанның 10-шы әмірі, Ауғанстан  королы (21.02.1919—14.01.1929). Хабибулла-хан әмірдің баласы. 1919 ж. 21 ақпанда  өкімет басына келісімен, Ауғанстанды тәуелсіз ел деп жариялады (28.02.1919 ж). 1919 ж. үшінші ағылшын-ауған соғысы бассталды. Нәтижесінде Англия 1921 ж. Ауғанстанның тәуелсіздігін мойындады. Аманулла-хан мен В.И.Лениннің келісуі бойынша, 1919 ж. Ауғанстан мен Совет одағы арасында дипломатиялық қатынас орнатылды. 1921 ж. совет-ауған арасында бейтараптық сақтау, бір-біріне шабуыл жасамау тіралы шарт жасалып, 1926 ж. бекітілді. 1927—1928 жылдары  Аманулла Үндістанға, Таяу Шығыстың бірқатар елдеріне, Батыс Еуропа елдеріне достық сапрымен барған. 1928 ж. Аманулла-хан КСРО-ға келіп қайтты. Аманулла-хан жүргізген реформалар елдің бірлігін нығайтып, экономиканы дамытуға себепші болды. Сонымен бірге, салықтың көбеюі қарапайым халықта наразылық туғызды.  1928-1929 ж. ағылшындардың   қолдауымен Бачаи Сакао үкіметке қарсы көтеріліс бастады. Нәтижесінде  Аманулла-хан тақтан түсуге мәжбүр болды. Елден безіп, Италияда өмір сүрді. 1948 ж. Цюрихте қайтыс болды. Жалалабад қаласында (Ауғанстан) жерленді. 

