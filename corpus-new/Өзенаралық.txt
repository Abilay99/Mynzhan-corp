Өзенаралық, Өзен аралығы - көршілес екі шектес өзендердің ортасындағы аумақ; көршілес екі өзеннің арасындағы жер. Мысалы, Әмудария мен Сырдария өзен аралығы, т.б. Суайрық кеңістіктері мен аңғарлардың жанама беткейлерін қамтиды. " Өзенаралық" термині, негізінен, жазық аумаққа қатысты қолданылады. Өзенаралықтың беті, әдетте, эрозиялық бөлшектенуге аз ұшырайды (ылдилығы 3-4°-тан аспайды); оған плакорлық топырақтар мен өсімдіктер тән, оның бетінде көлдер, беткі батпақтар кездеседі.   

