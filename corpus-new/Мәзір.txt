Мәзір — қоғамдық тамақтандыру кәсіпорындарында тұтынушыларға құрамын, бағасын көрсетіп, ұсынылатын тағамдардың, аспаздық және ұннан дайындалатын кондитер өнімдерінің тізімі. - қолдан келер сый-сыяпат, құрмет мағынасын қазір осы сөзбен де жеткіземіз. «— Табылған бар мəзірім осы болды. Мейманым риза бол,— деді, Ықыласқа» (Үш ғасыр жырлайды). Халық арасында «Бар мәзір, жоқ жағдай» сияқты мәтел де бар. Қырғыз тілінде бұл сөз «маазир» тұлғасында айтылып, «кешірім, кешіру» мағыналарын береді. Әрине, бұл бірнеше өзгерістерге кез болып, талай сатылардан өткен ауыспалы мағына. қазақ тіліндегі мағына да — өзгерістер нәтижесі. Сөздің түп негізі — араб тілі. Оларда «маззе» тұлғалы сөз біздегі «жеңіл тамақ» (закуска) мағынасында қолданылады «Дастарқан мәзірі» деп жүрген тіркестегі «мәзір» де «тамақ» мағынасын береді.  

