Александр Ильич Фомичев (1923-1978), кен инженері, Социалистік Еңбек Ері (1971), Қаз КСР-інің енбек сіңірген шахтері (1965). Ұлы Отан соғысына қатысқан. Свердловск тау-кен институты жанындағы Жоғары инжинерлік курсын бітірген(1959). 1948-1950 жылдары №19 шахтасының бас инженерінің көмекшісі. 1950-1952 жылдары №42/43 шахтаның бас инжинер бастығы. 1952-1973 жылдары «Қарағандыкөмір» комбинатының №31-бис, №33/34 шахталарынын бастығы. 1973- 1977 жылдары «Қарағандыкөмір» бірлестігінін«Қарағаңды» шахтасының директоры, 1977 жылдан ҚазКСР Мемлекеттік өнеркәсіпте жұмысты қауіпсіз жүргізу және кен қадағалау комитеті Қарағанды округінің бастығы болды. Фомичев басшылығымен шахталарда алымы тар кен комбайндары енгізілді, кен жұмыстарын шоғырландыру және бригадаларды ірілендіру жөніндегі жұмыстар жүргізілді. Ленин орденімен 2 рет, Қызыл Жұлдыз орденімен марапатталған.  

