     Долбилово – Тобыл өзенінің алабындағы көл. Қостанай облысы Ұзынкөл ауданы Өгізбалық қыстауынан солтүстік-батысқа қарай 22,5 км жерде орналасқан. Теңіз деңгейінен 159 м биіктікте орналасқан.  Аумағы 5,12 км, ұзындығы 9,0 км, енді жері 1,8 км, жағалауының ұзындығы  20,5 км. Жағалауы жайпақ, аз тілімденген. Түбі тегіс, лайлы. Лайдың қалыңдығы 0,4 м-ге жетеді. Негізінен қар және жауын-шашын суларымен толығады. Қараша айында суы қатып, сәуірде ериді. Суы біршама ашқылтым, аздап тұзды. Көл жағалауында қамыс, құрақ, жусан өседі. 

