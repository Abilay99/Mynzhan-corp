Тәуліктік наряд (Суточный наряд) — бөлімнің (бөлімшенің) алдағы тәулікте ішкі тәртіпті сақтау, қаружаракты, тұрғын жайлар мен бөлімнің мүлкін күзету, сондай-ақ ішкі қызметтің өзге де міндеттерін орындауға тағайындаған әскери қызметшілер тобы. Әдетте, төуліктік полк наряды мынадай кұрамда алынады: полк бойынша кезекші, полк кезекшісінін көмекшісі, кезекші бөлімше, қарауыл, парк бойынша кезекші мен төуліктік кезекші, кезекші фельдшер (санитарлық нүсқаушы), медпункттегі төуліктік кезекші, бақылау-еткізу пунктінің кезекшісі, асханаға — кезекші және жұмысшы, полк штабына кезекші-хатшы, кезекші белгі беруші (сигналист), шабарман. Ротаның тәуліктік нарядда: рота бойынша кезекші, рота бойынша тәуліктік кезекші (ауысым санын полк комадирі белгілейді) тағайындалады. Тәуліктік нарядтың бүкіл кезекшілері мен олардың көмекшілері сол қолына тиісті жазу жазылған таңғыш тағуы керек. Полк бойынша кезекші мен оның көмекшісі, парк бойынша кезекші, бақылау-өткізу пунктінің кезекшісі тапаншамен, рота бәйынша кезекші мен тәуліктік кезекшілер — сүңгімен (армиялық пышакпен) қарулануы керек. Тәуліктік нарядты таратуды полк командирі белгіленген жаңа кезекші жүзеге асырады.  

