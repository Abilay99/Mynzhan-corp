Мұнай мен газдың жинауыштары — сұйық және газ тәрізді көмірсутектерді сыйыстыру және кенорынды игеру кезінде оларды қайырып беру қабілеті бар таужыныстар. Мұндай таужыныстардың критерийлері ретінде оларда дамыған кеуектердің, жорықшақтардың және ұралардың жалпылама көлемімен аңықталатын өтімділік пен сыйымдылық көрсеткіштері болып табылады. Мұнай мен газ үшін пайдалы сыйымдылық шамасы сумен және мұнаймен қанығудың қалдықтық көрсеткішіне байланысты. Жинауыштар рөлін терригендік, карбонатты, сазды-кремнийлі-таушайырлы, жанартау-текті-шөгінді тағы басқа таужыныстар атқарады. Көмірсутектердің айтарлықтай мол қорлары құмды, карбонатты кедертастың кеуекті түзілімдерден орын алған.  

