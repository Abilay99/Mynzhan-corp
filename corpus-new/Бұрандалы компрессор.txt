Бұрандалы компрессорлар — ауаны сығу өзара бұрандалы тістермен байланысқан 2 ротордан тұратын роторлы компрессорлар. Бұрандалы компрессорлар аз шығын талап етіп, компрессор жұмысының жоғары сапасына кепілдік береді. Бұрандалы компрессорлар 2 спираль тәрізді ротордан тұрады. Бұрандалы компрессорларда қос бұранда ауаны сору арқылы майдың ішінде айналады. Бұрамалық компрессорларды өндірісте қолдану, поршеньдік копмрессорлармен салыстырғанда компрессордың құрыл-ғыларының күтім шығыны өте аз. Бұрамалы компрессорлар, орташа, жылына 1 рет диагностикадан өтуі керек және олар практика жүзінде  көп күтім қажет етпейтін компрессорлар болып табылады. Компрес-сорды жөндеу үшін арнайы жоғары квалификациялық маман керек емес. Поршеьдік компрессорлар периодты түрде демалуды қажет етсе, бұрамалы компрессорлар үнемі жұмыс жасауға есептелген. Қосылған кезде қозғалтқыш «жұлдызша» схемасы бойынша қосылады. Бұл кезде компрессор  аз айналым кезінде жұмыс істейді, электроклапан ашық, ауа сору регуляторы жабық күйде болады.Бұрамалы компрессор бұл режимде 5-7 секунд жұмыс жасайды. Одан әрі қозғалтқыш жұлдызшадан үшбұрыш схемасына ауысады: Электроклапан жабылып, ауа сору клапаны ашылып, ауа фильтр арқылы сорылады. Бұл кезде компрессор толық режимде жұмыс істей отыра, май айыру ыдысында ауаны сығады. Сығылған ауа 3-4 бар-ға келтірілген минимальды қысым клапанынан шыға алмайды. Сығылған ауаның әсерінен ыдыстағы май құбыр арқылы ағады. Әрі қарай май радиаторға келеді, ол арқылы компрессорға фильтр мен құбыр арқылы келеді. Бұл жерде май ауамен араласып, ауалы-майлы қоспа түзеді, ол компрессордың жұмыс істейтін органдарын майлау және герметикасын қамтамасыз етеді. Одан әрі ауалы-майлы қоспа ыдысқа қайта келеді, бұл жерде май мен ауаны ортадан тепкіш күш арқылы айырып,әрі қарай фильтр-сеператорлармен айырылады. Ыдыстан шыққан таза ауа құбыр арқылы радиаторға келіп, кран арқылы желіге жіберіледі.Фильтр-сепаратордың астыңғы бөлігінде қалған май қайтадан компрессорға жіберіледі. 

