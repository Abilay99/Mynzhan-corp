Ералы Тоқанұлы (1931 жылы туған) - дәрігер, әуесқой композитор.  Қарағанды медициналық институтында оқыды. 1959 жылдан бері учаскелік, аудандық ауруханаларда дәрігерлік қызмет атқарды.  Ән және күй шығарумен әуестенеді.«Жақсыларға», «Қоңырқазым», «Аққуым», «Аққайың», «Жаңаарқа», «Атамекен», «Тепеңдеме», «Жеңеше», «Түлкі-дүние», «Қазақ халқы туралы толғау» атты әндер мен «Дүние-ай» (Қoсбасар), «Толқын», «Ықыласқа», «Қайдасың, Сәкен», «Сұржорға», «Карттық», «Серпіліс» күйлерінің авторы.  

