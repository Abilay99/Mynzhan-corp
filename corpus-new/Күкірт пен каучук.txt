Эбонит – табиғи немесе синтетикалық каучукты күкіртпен қосып  вулканизациялау арқылы алынатын техникалық өнім. Эбониттің құрамында  отыз екі пайызға дейін күкірт болады, ол резина қоспаларына толықтырғыш, үдеткіш, бояғыш заттар, т.б. ретінде қосылады. Эбонит – қара қоңыр немесе  қара түсті қатты материал; мех. оңай өңделеді, ылғай тартпайды, газдарды адсорбцияламайды. Қышқылдар мен сілтілер әсеріне тұрақты.  Күкірт көміртекте және мұнай өнімдерінде ісінеді, парафинде үш жүз градус цельси бойынша болғанда  күкіртті көміртек түзіп, ериді. Эбонитке тура түсетін күн сәулесі , май, бензин, керосин әсер етеді. Эбонит электротехникада, радиотехникада, автотрактор және химиялық өнеркәсіпте қолданылады. Дереккөздер: Қазақстан. Ұлттық энциелопедиясы оныншы том 

