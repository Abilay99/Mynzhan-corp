Убудиа мешіті Малайзия мемлекетінің Куала Кангасар қаласында орналасқан. Ол Малайзияның ең көркем мешіті болып саналады. Мешіттің бес күмбезі бар, біреуі - негізгі, оның көлемі үлкендеу, ал қалған төртеуі - кішілеу. Бүдан бөлек мешіттің жиырма төрт минареті бар.  Мешіттің алтын күмбезі мен минареттер ислам сәулет өнерінің көркемдікке ұмтылысының белгісі. Мешіттің жобасын жасаған сәулетші - Артур Бенисон Хуббак. Мешіттің ұзындығы - 42 метр. Убудиа мешіті Ипох қаласындағы II Сұлтан Ыдырыс шахтың мешіті салынғанға дейін мемлекеттің басты мешіті болды. Ханзаданың пілі шетелден әкелінген итальяндық мәрмәр еденді аяғымен басып сындырғандықтан мешіттің құрылысы біраз кешеуілдеп барып бітті.  Убудиа мешіті Малайзия еліндегі құрылысы ең әсем мешіттердің және «Мейірімділік жері» деген мағына беретін. Алтын күмбездері мен минареттері мешітке ерекше көрік береді. Мешітті ресми түрде ашық деп жариялаған Сұлтан Ыдырыстың ізбасары Сұлтан Абдул Жалил Карамтуллах шах болатын. Перак штатындағы барша мұсылмандардың мақтанышы болып саналады. Мешіттің құрылысы 1917 жылы аяқталды. Оны салуға барлығы 200 мың Малайзия рингиті (ақшасы) жұмсалды. Ол заманда бұл өте көп қаржы болатын. Минареттердің ішкі көрінісі ислам сәулет өнерінің керемет үлгісі болып табылады. 

