 Станислав Алексеевич Воронов (5.8.1937 ж.т., Ресей, қазіргі Нижний Новгород қ.) – мед. ғылым доктыры (1982ж.), профессор (1983ж.), Қазақстанның еңбек сің. ғыл. және тех. қайраткері, ҚР Мед. ғылыми академиясының корреспондент мүшесі. Ақмола мед. институтын (1961ж., қазіргі Астана мемлекеттік мед. академиясы) бітірген. Жезқазған қаласындағы ауруханада дәрігер-хирург (1961–1964ж.), А.Н.Сызғанов атындағы Хирургия ғылым орталығында қызметкер (1964–1985ж.), ал 1985 жылдан осы орт. директорының орынбасары болып жұмыс істеді. «Кровообращение в малом круге у больных хирургическими формами хронических нагноительных заболеваний легких» деген тақырыпта доктырлық диссертация қорғады. Оның ғылыми-зерттеу жұмыстары негізінен хирургиялық пульмонология мәселелеріне арналған. Ол кезінде өкпе ауруларын хирургиялық жолмен емдеу тәсілдерін ұсынған. В. 200 ғылым еңбектің, оның ішінде 2 монографияның («Легочное кровообращение при заболеваниях легких», 1981ж.) авторы, 2 авторлық куәлігі бар. ҚР Мемлекеттік сыйл. лауреаты. Халықтар достығы орденімен және медальдармен марапатталған.   

