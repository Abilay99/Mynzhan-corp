Мығыттөбе - көне қорым. Шардара қаласынан оңтүстік-батысқа қарай 4 км жерде. Обаларды 1950 ж. Оңтүстік Қазақстан археологиялық экспедиция отряды (жетекшісі Е.И.Агеева) зерттеген. Обалар қырық-елуден топ-топ болып бір-бірімен жалғаса үйілген. Үш обадан мүрдені өртеп қойғандығы анықталды. Өліктерді өртеп жерлеу салты мен обалар¬ды жасау әдісі олардың б.з. 7—9 ғасырларында өмір сүрген тайпалардың қорымы екендігін дәлелдейді.   

