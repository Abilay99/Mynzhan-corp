Квятковский Аркадий Николаевич(29.5.1927, Алматы – 28.10.2001, Алматы) – ғалым, техника ғылымдарының докторы (1986), Қазақстанның еңбек сіңірген ғылыми қызметкері (1979). Ұлы Отан соғысына қатысқан. Қазақ тау-кен және металлургия (қазіргі Қазақ ҰТУ) институтын бітірген (1956). 1956 – 62 жылдары Алтай тау-кен металлургия институтында ғылыми қызметкер, 1962 – 67 жылдары Қазақстан ҒА-ның Металлургия және кен байыту институтында аға ғылыми қызметкер, 1974 – 2001 жылдары пирометаллургия лаборатория меңгерушісі болды. 1967 – 74 жылдары Қазақ кен байлықтарын механикалық жолмен өңдеу ғылыми-зерттеу және жобалау институтында (“Казмеханобр”) сарқынды суды тазарту әдістері лабораториясын басқарды. Негізгі ғылыми еңбектері түсті металлургия мәселелеріне, мыс өндірудің электртермиялық технологиясы, құрамында алтыны бар пирит металдары мен кварц кентасын өңдеу технологиясына, т.б. арналған. Квятковскийдің жетекшілігімен Жезқазған комбинатында кокс сүзгіші бар электр пештерін пайдаланып мыс-қорғасын-мырыш концентратын қайта өңдеудің жаңа технологиялық әдістері жүзеге асырылды. А.Н.   

