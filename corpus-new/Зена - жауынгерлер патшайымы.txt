 «Зена – жауынгерлер патшайымы» (ағылш. Xena: Warrior Princess; АҚШ — Жаңа Зеландия, 1995—2001) - «Renaissance Pictures» және «Universal Pictures» кинокомпаниялар бірігіп, шығарған теле сериал. 134 эпизодтан тұратын алты маусымнан құралған. Бұл жобаны бастау туралы идея Роб Таперт және Сэм Рэймиде «Гераклдың ғажайып саяхаты» эпизодының түсірілімінен кейін пайда болды. Бұл эпизодта ең бірінші рет Зенаның рөлінже Люси Лоулесс шықты.  Теле сериалдың түсірілімі Жаңа Зеландияда 1995 және 2001 жылдары аралығында өтті. Бұл жоба аз қаржыландырғандықтан бірінші сериялардың көрсетілімінен кейін бірден көрермендердің көңілінен шыға алды. Сериал келе-келе әйгілі болып, алтыншы маусымда көрсетілітен елдерде атақты болып, көптеген кинотанушыларға ұнады. 2015 жылы телеарна NBC және  NBC Universal International студиясы сериалды жаңғырту туралы ниет білдірді. Жобаның атқарушы продюсерлері Роб Таперт және Сэм Рейми қалады. Алайда Люси Лоулесс басты рөлді ойнаған актриса жаңа маусымның түсіріліміне қатыспайды.  Өткен уақытта Зена қатыгез кісі өлтіруші болды. Оның әскері жолында тұрған бәрін құртып, адамдары ауылдарды тонап, өртеп жіберіп, кісі өлтіретін. Зена аяу және рақымдылық сезімдерінің не екенін білген жоқ. Бірақ бұның бәрі өткенде. Енді Зена жақсы жолға тұрып,  әлсіздерді қорғап, зұлымдылықпен күресуге бел буды.  Қарақшылардан қорғаған ауылдың бірінде Зена жас, білімді, ауылдас жігітке тұрмысқа шығуға дайындалған Габриэль деген қызды кездестіреді. Зенаның батылдығына, күшіне таңғалған Габриэль бүкілін тастап – ауылын, туған-туысқандарын, күйеу-жігітін – Зенамен саяхатқа шығуды ұйғарады. Бұған Зена қарсы болады, бірақ Габриэль бәрібір артынан кетіп, оның жолсерігі болды. Ол тек жақтасы болып ғана қоймай, жауынгерлер патшайымының жақын құрбысы болады. Тек кей-кезде ғана айырылысып, олар бірге Жерорта жерінен Жапонияға дейін үлкен жол жүріп, кедей адамдарға көмектесіп, зұлымдармен күресіп, әділеттілікті қалпына келтіреді.  Габриэль мен Зенаның достығы, бір-біріне әсері де сюжеттің бір бөлігі болып табылады.  1999 жылы Electronic Arts компаниясы Sony PlayStation-ға арнап сериал бойынша ойын шығарды. Ресейде ойын орыс тіліне аударылып 2000 жылы шықты.  Сериал бойынша "Геракл және Зена: Олимп үшін күрес" анимациялық фильм шықты. Бұл фильмде Люси Лоулесс ән шырқады. 

