Орақша(Spіrorhynchus) – орамжапырақ тұқымдасына жататын бір жылдық өсімдік. Қазақстанның құмды, далалы аймақтары мен шөлді жерлерінде өсетін бір түрі – құмды  орақша (S. sabulosus) бар. Оның биіктігі 15 – 40 см. Сабағы түбінен бұтақталған, тықыр болады. Отырыңқы жапырақтары кезектесіп орналасқан, шеттері ойық келеді. Гүлдері шашақ гүлшоғырына топталған. Күлте жапырақшалары ақ түсті, онда күлгін түске боялған жүйкелері анық көрінеді. Сәуір – маусым айларында гүлдеп, жеміс салады. Жемісі – бұршаққын, оның орақ не спираль тәрізді иілген тұмсығы болады. Сыртын тегіс, аздаған түк жапқан.   

