Мүмкін, Қазақстанда жоғалып біткен түр. Оның Солтүстік-Батыс Қытайда тіршілік етуі мүмкін. Бұл солтүстік жартышардағы ісік түзгіш сымырдың жалғыз өкілі. Үштік дәуір қалдығы. Іле өзенінің орта ағысындағы Үлкен Қалқан маңынан жиналған бір жиынтықтан белгілі. Жиналған жері Қапшағай су қоймасының астында қалып қойған. Тоғайлы ормандарда тіршілік етеді. Жыңғылдың (Tamarіx spp.) жасыл бұтақшаларының түбіндегі түйіндер арасында қоректенеді. Түйіндер арасына орналасқан дернәсілдер жасыл етті қабықпен бірігіп өсіп, ісік түзеді. Iсік қуысы тегіс,пішінсіз. Дернәсілдің одан арғы дамуы ісік ішінде өтеді. Пайда болған аналық күз басында ашылған ісіктен шығады. Қалған ісіктер қурап түсіп қалады. Бір өркенде 1–2 ісік дамиды. Өзен суы ағысын реттеу түр санына зиянды әсер етеді.  Ғажайып омыртқасыздар. Қазақстан Қызыл кітап беттерінен. Құрастырушылар И.Д.Минтяев, Р.В. Ященко, В.Л. Казенас. 

