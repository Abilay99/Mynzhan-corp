Жыл:2013 Ел: АҚШ  Режиссер: Кимберли Пирс Басты рөлдерде: Джуди Грир , Хлоя Грейс Морец , Джулианна Мур , Саманта Вайнштейн , Габриэлла Уайлд , Портия Даблдэй , Алекс Расселл , Зои Белкин , Энсел Элгорт , Бэрри Шебака Хенли  Сценарий: Стивен Кинг , Роберто Агирре-Сакаса  Продюсер: Кевин Мишер Жанр: Драма , Үрейлі  Бюджет:$30 000 000 Әлемдік табысы:$78 566 619 Қазақстандағы табысы:〒62 710 990 Әлемдік премьера: 7 қазан 2013 Жас шектеуі:R рейтингі - 17 жасқа дейінгі тұлғалар үшін ересектердің қадағалауы міндетті Ұзақтығы: 100 минут Кэрри есімді оқушы қыз телекинездік қасиеттерге ие. Дінге берік анасы тарапынан көрген қысым мен құрдастарының кемсітуі оның тылсым қабілетін тіптен ушықтыра түседі. Мектеппен қоштасу кешінде сыныптастары оны келемеж етпек болады, бұл жаман нәтижеге алып келеді. 6.5/10 "Үндемегеннен үйдей пәле шығадыСтивен Кингтің шығармасына негізделген кезекті экранизация саспенске тән сюжетімен, үрей шақырар музыкасымен және Хлоя Грейс Морецтің әдемі ойынымен ерекшеленді."Кэрри" романы осыған дейін екі рет экранға шығарылған. Мынау - үшіншісі. Бұған дейінгі фильмдердің қаншалықты табысты болғанын айта алмаймын, бірақ деңгейлері шамалас деп топшылап отырмын.Сюжетте тұйық мінезді, жасырын қабілетінің кесірінен достары да, құрбылары да жоқ қыздың бейнесі жақсы жеткізілген. Сырт көзге жуас көрінетін мінезіне бола құрдастары оны кемсітіп, келемеж етіп жүреді. Анасы да дінді тым фанатизммен қабылдаған біртүрлі адам. Төңірегінде өзін түсінетін жан таба алмаған жас қыздың шыдамы да шегіне жетеді. Мектеппен қоштасу кешінде өзіне жасалған кезекті қастандық бәрі үшін жаман аяқталады.Автордың көрсеткісі келгені де ерекше болудан қорқатындар туралы секілді. Өйткені, бәріміз жұрттың күлкісіне қалмауды ойлаймыз. Көп нені істесе, біз де соны қайталаймыз. Біреу өзгелерге ұқсамаса сыртынан күліп, келемеж етеміз.Сыйластық пен түсіністік қажет бәрімізге. Менің кинодан түйгенім осы.Фильмнің музыкалық сүйемелденуі керемет. Сюжеттегі шиеленіс пен бір қатердің боларын өрши түсетін музыкадан білуге болады. Фильм айтарлықтай хоррор емес, бірақ музыкасы денеңді түршіктірер әсер береді.Кинодағы әр жұмысы сайын жарқырай түскен, әдемі рөлдерімен танымалдығы арта түскен Хлоя Грейс Морец бұл жолы да мақтауға тұрарлық. Жылы жүзді осы бойжеткен мейлі вампирді ойнасын, мейлі сотқар қызды ойнасын - бәрібір образдарынан жек көретіндей ешбір белгі таппайсың.Арнайы эффектілері сауатты жасалған, оқиғалардің өрбуі дегбіріңді алып шыдамсыздандыра түсетін, қанды қырғынға толы драма іздесеңіз - "Кэрри" сіз үшін." Cults	I Can Hardly Make You Mine	 Haerts	All the Days		 Haim	Let Me Go Krewella	Live for the Night Lord Huron	Ends of the Earth Киностан порталы 

