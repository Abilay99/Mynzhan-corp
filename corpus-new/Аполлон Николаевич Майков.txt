Аполлон Николаевич Майков (04.06.1821, Мәскеу, - 20.03.1897, Санкт-Петербург) - орыс ақыны. Суретшінің отбасында туған. Mәскеудің Румянцев музейінде, кейін Санкт-Петербургте шетел цензурасында қызмет істеді. Алғашқы өлеңдері 1840 ж. басылды. Тұңғыш жинағы - "Өлеңдер" 1842 ж. жарық көрді. В.Г.Белинский "Аполлон Майковтың өлеңдері" атты мақаласында ақынның өнерін ерекше бағалады. Майковтың көптеген өлеңдері  өнер жайында, тарихи тақырыптарда жазылған. Оның "Екі тағдыр", "Машенька" поэмалары мен "Бикеш" атты өлеңі өмір құбылыстарын нақтылы бейнелеп көрсетуде  ақынның шеберлігін танытады. М.Шоқан Уәлихановтың пікірлес достарының бірі болған. 

