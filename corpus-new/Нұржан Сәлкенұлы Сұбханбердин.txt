Сұбханбердин Нұржан Сәлкенұлы - «Қазкоммерцбанк» АҚ Директорлар кеңесінің төрағасы. Арғын тайпасы Сүйіндік руы Айдабол бөлімінен шыққан.  «Меншікті мемлекет иелігіне алу мен жекешелендірудің экономикалық негіздері және саясаты» кітабының қос авторы (1993). «ҚұсЖолы» Қайырымдылық қоры қамқоршылық кеңесінің мүшесі (2003). Давостық Бүкіләлемдік экономикалық Форум 2001 ж. оған Global Leader Tomorrow атағын беріп, XXI ғасырдың 100 анағұрлым болашағы зор жас көшбасшылары қатарында атады. «Құрмет» орденімен марапатталған. Әкесі - Сәлкен Сұбханбердин (1914-1986), жазушы, фармацевтикалық ғылымдардың кандидаты, Қазақ бас дәріхана басқармасының бастығы болып жүмыс істеген.Үйленген. Ұлы және 5 қызы бар.    

