Азаматтық бағынбаушылық - кең мағынада ұжымдық наразылықтың тағы басқа әдістерімен байланысты. Сондықтан бірін екіншісінен ажырату қиын. Әлде бір салыққа қарсы бейбіт наразылық әртүрлі себептермен зорлыққа айналып кетуі мүмкін, ал мемлекет, оған қатысушылардың абыройын төгу үшін, әрекет етуі ықтимал. Тар мағынада, мемлекет саясатын зорлықсыз әдістермен өзгерту әрекеті ретінде қоғамның түбегейлі немесе бір бөлігінің салық төлеуден, мемлекеттің заңдары мен нормаларына бағынудан бас тартуы. Мысалы: Гандидың Үндістандағы Британ билігіне қарсы наразылық әрекеттері. Осыдан біраз бұрын Британ сайлаушыларының белгілі бір бөлігі жергілікті өкімет органдарын қаржыландыруға арналған жергілікті салықты төлеуден бас тартып, салық көлемі қалай есептелетініне өзгерістер енгізуге мәжбүр етті.    

