ЖЫЛУДЫҢ МЕХАНИКАЛЫҚ ЭКВИВАЛЕНТІ – жылу мөлшерінің бірлігіне (калорияға немесе килокалорияға) эквивалентті жұмыс мөлшері. ЖЫЛУДЫҢ МЕХАНИКАЛЫҚ ЭКВИВАЛЕНТІ ұғымы мех. жұмыс пен жылу мөлшерінің әр түрлі бірліктермен өлшенуіне байланысты шыққан. Мех. жұмыс пен жылудың эквиваленттігі тағайындалғаннан кейін Ж. м. э-н тәптіштеп жүргізілген өлшеулер 1 ккал = 426,9 кгкм екендігін көрсетті. Бірліктердің халықаралық жүйесінде (СИ) жұмысты және жылу мөлшерін өлшеу үшін жалғыз ғана бірлік – джоуль қабылданған (1 Дж=0,239 кал=0,102 кгкм).   

