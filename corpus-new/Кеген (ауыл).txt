 Басқа мағыналар үшін Кеген деген бетті қараңыз. Кеген — ауыл, Алматы облысы Райымбек ауданының (1997 жылдан) және Кеген ауылдық округі орталығы.  Облыс орталығы – Талдықорған қаласынан оңтүстік-шығысқа қарай 475 км-дей жерде, Кеген өзенінің сол жағалауында, қожабидай, бетеге, т.б. астық тұқымдас шөптер өскен таудың қызыл қоңыр, қара топырақты даласында орналасқан. Тұрғыны: Іргесі 1841 жылы қаланып "Бекет" деп аталған. Ұжымдастыру жылдарында "Құмтекей" ұжымшарының орталығы болды. 1963 –1997 жылдары Кеген ауданының, Қызылту кеңшарының және Кеген ауылдық кеңесінің орталығы болып келді. Оның негізінде 1997 жылдан өндірістік кооперативтер, ЖШС-тер мен шаруа қожалықтары ұйымдастырылды. Баспахана, тұрмыстық қызмет көрсететін комбинаты, сауда орталығы, клуб, мәдениет үйі, кітапханалар, 3 орта, 1 орталау мектеп, мектеп-интернат, аудандық аурухана, т.б. мекемелар бар.  Кеген арқылы Алматы – Нарынқол, Алматы – Қарақол (Қырғызстанда) автокөлік жолдары өтеді.  

