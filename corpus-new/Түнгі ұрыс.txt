Түнгі ұрыс (орыс. ночной бой) түнгі уакытта жүргізілетін ұрыс. Қазіргі кезде үздіксіз ұрыс әрекеттерін жүргізу қажеттігіне және түнде көру мен жарықтандыру құралдарының дамуына байланысты Түнгі ұрыс кең тараған. Түнгі караңғылық тұтқиылдан шабуыл жасауға ыңғайлы, қарсыластардың атыс қаруының, артиллериясынын атысы мен авиация соққысынан болатын шығынды азайтуға оңтайлы, әскердің маневр жасауы мен жергілікті жерді бағдарлауына қиындық келтіреді. Түнгі ұрыстың табысты өтуі көбінесе әрекеттің тұтқиылдан жасалуы мен дайындықтың ыждағаттылықпен, жасырын жүргізілуіне байланысты.  

