ОФК Ұлттар кубогы — Океания Футбол Конфедерациясының қарамағындағы ең басты турнир. Мұхиттық аралдарға қарасты құрамалар сынға түседі. ОФК чемпионын анықтайды. Жеңімпаз команда Конфедерациялар кубогына жолдама алады. Алғашқы турнир 1973 жылы Жаңа Зеландияда өткізілді. Екінші турнир 1980 жылы Жаңа Каледонияда өтті. Үшінші турнирді арада 16 жыл өткен соң, 1996 жылы бірнеше мемлекетте ойналды. Содан бері тұрақты түрде ойналып келеді. 2004 жылға дейін екі жыл сайын өткен болса, содан бері төрт жыл сайын ОФК-ның үздік құрамалары бас қосады. 2006 жылға дейін турнирдің басты фаворитерінің бірі Аустралия болды. 2006 жылы Аустралия Азия Конфедерациясына ауысты да, негізгі фаворит Жаңа Зеландия ғана боп қалды. Бұл екі құрамадан бөлек, 2012 жылы Таити құрамасы турнирде чемпион атанды.  Кей кездері әлем чемпионаттарының іріктеу турнирі мен ОФК Ұлттар кубогы біріктіріліп өткізіледі. Бірнеше рет турнир жеңімпазы әлем чемпионатына жолдама беретін құрлықаралық плей-оффқа қатысты. 

