әш-ШҮДҮР әд-ДААБИЙА ... (“Түркі тілі туралы жазылған алтын тізбе”) — мәмлүк қыпшақтарының тілі туралы жазылған грамматикалық анықтамалық. Авторы — Молла ибн Мұхаммед Салих. Түпнұсқа 17 ғасырдыңбасында (1619 жылы ш.) Египетте жазылған (қолжазбасы Стамбұлда сақтаулы), оны 1949 жылы Б. Аталай жеке кітап түрінде Анкара қ-нан бастырып шығарды. 1615 жылы Египетті түріктер жаулап алған соң мәмлүк қыпшақтары тілінің үстемдігі жойылып, оның есесіне Осман түріктерінің тілі бел ала бастады. Сондықтан әш-ШҮДҮР әд-ДААБИЙА... Египетте жазылған қыпшақ тілі туралы ежелгі еңбектердің соңғысы болып есептелінеді.   

