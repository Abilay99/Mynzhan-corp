Дилан Томас Спроус және Коул Митчел Спроус (ағылшын. Dylan Thomas Sprouse & Cole Mitchell Sprouse; 4 тамыз 1992 жылы, АҚШ) — америкалық актерлер. «Всё тип-топ, или Жизнь Зака и Коди» және «Всё тип-топ, или жизнь на борту» сериалдарынан танымал болды. Егіздер Ареццо деген итальян қаласында дүниеге келген. Бұл қалада ата-анасы ағылшын тілінен сабақ берген. Әкесінің аты – Мэттью Спроус, ал анасының аты – Мелани Райт. Дилан Коулдан 15 минутқа үлкен. 4 ай өткеннен кейін, отбасы АҚШ-қа оралды. 1997 жылы ата-анасы ажырасты. Қазіргі таңда, егіздер әкесімен және өгей шешесімен бірге тұрады. Ағайындылар Лос-Анджелес қаласында тұрады. Дилан мен Коулдың жансүйер актері – Адам Сэндлер. 2010 жылдың ортасына таман, Дилан «Sprouse Arts» деген желі ашты, ал 2011 жылдың ортасында Коул "Cole Sprouse Photography" деген желіні жарыққа шығарды. 2010 жылы егіздер Нью-Йорктағы университетке түсті. Бірақ, қазір олар Лос-Анджелес қаласындағы «Gallatin School of Individualized Study» мектебінде білім алуда. 2005 жылы Коул мен Дилан «Sprouse Bros» деген сауда таңбасын ашты. Бұл сауда таңбасында жасөспірімдерге арналған киімдер шығарылады. 2008 жылы бұл жұмыс тоқтатылды. Егіздер түскен сериалдардан кітаптар жазылған. 

