Федералдық байланыс комиссиясы – АҚШ-тағы мемлекет бюджеті арқылы қаржыландырылатын, үкіметтік ұйым.  Ол 1934 жылы құрылған. Оның құзырына АҚШ аумағындағы байланыс қызметінің барлық түрін техникалық жағынан бақылау, жеке меншік стансалар мен мемлекеттің емес байланыс қызметінің барлық түрлері арасында радиотолқын жиілігін бөлу.  Сондай-ақ жиіліктің дұрыс бөлінгеніне бақылау жасау, жеке тұлғалар мен жеке кәсіпорындарға радио және телестанцияларды пайдалану үшін құқықтық лицензия беру, радиооператорларға өз мамандығы бойынша істеу үшін арнаулы куәлік беру, радиожабдықтар өндірісі жұмысына бақылау орнату, электрлі радиобайланыс саласындағы әдіс-тәсілдерді жетілдіру және оның өмірде жүзеге асуына бақылау жасау. ФБК одан бөлек радиобайланысы жөніндегі конференцифларға қатысып тұрады. АҚШ үкіметі радио және телехабарларды тарату қызметіне кейде жанама, кейде тікелей араласып отырады.  Тұрсын Қ., Нұсқабайұлы Ж. Теледидар сөздігі – тележурналист анықтамалығы. Оқу құралы. –Алматы, «Білім», 2001. – 380 бет. ISBN 9965-09-033-5  

