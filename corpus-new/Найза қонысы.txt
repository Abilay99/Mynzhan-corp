Найза қонысы – көне дәуір ескерткіші. Орталық Қазақстан облысы Қарқаралы ауданы Кент ауылынан оңтүстік-шығысқа қарай 10 км жерде, Кент тауының сайында, Қызылкеніш өзенінің сол жағалауында орналасқан. Қола дәуіріне жатады. 1991 жылы ҚарМУ археологиялық экспедициясының барлау тобы ашты. Аумағында сопақша пішінді, орташа өлшемдері 86 м-ден 1510 м-ге дейін жететін барлығы 5 тұрғын үй орны анықталған, бұлардан сәл шеткерірек бұзылған қыстау қалдықтары байқалады. Көне үй орындарының тығыз шоғырлануы қоныстың қыс мезгілінде пайдаланылғанын көрсетеді. Зерттеу барысында табылған қыш үлгілері қонысты б.з.б. 12 – 8 ғ-лардағы Беғазы-Дәндібай мәдениетінің адамдары мекендегенін аңғартады.   

