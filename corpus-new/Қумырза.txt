Қумырза - Күршім алабындағы өзен. Шығыс Қазақстан облысы Күршім ауданы жерімен ағады. Ұзындығы 28 км, су жиналатын алабы 241 км, жалпы ұзындығы 57 км болатын 19 саласы бар. Бастауын Нарын жотасындағы Үйгентас және Көктас асулары баурайындағы бұлақтардан алып, Күршім өзенінің саласы - Маралды өзеніне оң жағынан құяды. Арнасы толығмен дерлік тау шатқалымен өтеді. Сандықтау жағалауы тік жартасты, жоғарғы ағысында құзды келген. Жоғарғы құзды жағалауында қарағай, самырсын, майқарағай, төменде қайың, көктерек, арша, т.б. ағаштардан тұратын беткейлік орман қалыптасқан.  

