    Дәуіт - Қызылорда облысы Арал ауданы Кіші Арал теңізінің оңтүстігіндегі тау. Қаратүп түбегі мен Берг бұғазы аралығында орналасқан. Абсолюттік биіктігі 161 м. Дәуіт тауы солтүстік-шығыстан оңтүстік-батысқа қарай 4 км-ге, енді жері 2 км-ге созылып жатыр. Беткейі жайпақ, шығыс, оңтүстік-батыс бөліктері 36 м-лік тік жартасты қабаттармен көмкерілген. Аллювийлі-пролювийлі шөгінділермен жабылған палеогенжыныстарынан түзілген. Шөлдің сортаңды қоңыр топырақжамылғысында сұр жусан, бүйырғын, тасбұйырғын өседі.  

