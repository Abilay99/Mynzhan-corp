Эрнст Гербертович Боос (нем. Ernst Boos; 17 тамыз 1931 жылы, Украина, Қырым Республикасы - 11 ақпан 2017 Қазақстан Алматы) — ғалым, физика-математика ғылымдарының докторы (1976 жылы), профессор (1978 жылы), Қазақстан Ғылым Академиясының корреспонденциясы мүшесі (1983 жылы). Қазақ Мемлекеттік Университетті бітірген (1954 жылы). 1954 — 55 жылдары Алматы қаласындағы орта мектепте мұғалім, 1955 — 56 жылдары Физика-техника институтында аға инженер, 1956 — 70 жылдарыЯдролық физика институтында кіші, аға ғылыми қызметкер, лаборатория меңгерушісі, 1970 — 90 жылдары Жоғары энергия физикасы институтында лаборатория меңгерушісі, 1990 — 94 жылдары оның директоры болды. 1994 жылдан Физика-техника институтында лаборатория меңгерушісі. Негізгі ғылыми еңбектері жоғары энергиялы протондардың нуклондармен және атом ядроларымен серпімсіз өзара әсерлесуін зерттеуге арналған. Ол элементар бөлшектерді статистикалық бірегейлендіру тәсілін және зарядталған бөлшектердің иондану шығынының тығыздығын анықтаудың автоматтық тәсілін тапты. Қазақстанда энергетиканың жаңа салаларын дамыту мәселесімен де айналысады. 1. «Научные деятели - этнические немцы из Казахстана »2. ТОО«Физико-технический институт»3. Ernst Boos  

