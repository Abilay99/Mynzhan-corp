Мұсабаев Өмірсерік Қайыржанұлы (1947 жылы туған, бұрынғы Еркіншілік ауданы Благодатное ауылы) – облыстық мәслихаттың хатшысы (2008). Алматы халық ш. институтын бітірген (1978). 1963 – 65 жылдары Ерейментау ауданы Фрунзе кеңшарында ағаш жонғыш болып жұмыс істеген. 1965 – 70 жылдары техникумда оқыған және Кеңес армиясы қатарында әскери борышын өтеген. 1970 – 75 жылдары Ерейментау ауданы атқару комитетінде нұсқаушы, ауданы комсомол комитетінде бөлім меңгерушісі, ауданы партия комитетінде нұсқаушы, 1975 жылдары Ерейментау ауданы Қазақстан кеңшарында партия ұйымының хатшысы, 1982 жылы осы ауданы атқару комитеті  төрағасының орынбасары, 1-орынбасары, 1992 жылы Ерейментау ауданы әкімшілігі басшысының 1-орынбасары, 1995 – 2008 жылдары Ерейментау және Сандықтау аудандарының әкімі қызметтерін атқарған. «Құрмет» орденімен (2002), «Ең-бектегі ерлігі үшін» және т.б. мерекелік медальдармен марапатталған. «Ақмола облысы» энциклопедиясы   

