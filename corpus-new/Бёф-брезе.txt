Бёф-брезе (фр. boeuf-braise) — етті күрделі қайнату және нәтижесінде тағам алу. Бёф-брезе үшін етті алдын ала дайындайды: сүйегінен ажыратады, ұрады да тығыз орап, пісіру кезінде жайылып кетпеу үшін байлайды. Сонымен қатар шағын ыдысқа етті салып су емес, брёз құяды, ал арасын тығыздап әр түрлі көкөністермен толтырады. Содан соң кастрюльдің бетіне пергамент қағазын салып, қақпағын жауып, тұмшапешке салады. Қатты отта бір сағаттай пісіреді. Үш төрт рет етті аударып, үстіне брёз құйып тұрады. Бір сағаттан кейін қақпағы мен қағазын ашып, брәз қалдығын төгіп тастайды да, ашық ыдыста орташа отта тұмшапешке 10—15 мин-қа қайта салып колерлейді. Етті көлденеңінен ірі кесектерге кесіп, үстіне ет шырынын (майын) құйып, гарнирге пісірілген көкөністер мен қуырылған картоп қосып береді.   

