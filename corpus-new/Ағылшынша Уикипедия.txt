Ағылшынша Уикипедия (ағылш. English Wikipedia) — Уикипедияның ағылшын тіліндегі бөлімі. 2001 жылдың 15 қаңтарында ашылған. Бұл ең алғашқы (екінші 2001 жылы 17 науырызда немісше Уикипедиясы ашылды) және Уикипедияның ең үлкен бөлімі  — 2019 желтоқсанның 25  күніне сәйкес  5 980 257 мақала жазылған, екінші ірі Уикипедия бөлімі — немісше Уикипедиясында — 2 373 415 мақала жазылған. 2012 жылдың қаңтарында Ағылшынша Уикипедияның мақалаларының ақпарттық барлық көлемі шамамен 9.7 гигабайтты құрады. 2011 жылы 24 қарашада Ағылшынша Уикипедия  500 млн өңдемелік межені бағындырды. 2012 жылы 13 шілдеде бөлім 4 миллион мақалалық мәрені жеңді. Қазіргі уақытта Уикипедияның барлық мақалаларының 11,6 %-ін ағылшынша Уикипелдия иемденеді. Жыл сайын бөлімнің үлесі едәуір азайып келеді: 2003 жылы — тең жартысы; 2005 жылы — үштен бірі; 2007 жылы — төрттен бір бөлігін құрады. Ағылшынша Уикипедия 2009 жылғы жағдаймен Уикипедияның барлық тіл бөлімдерінің арасында  беттерінің қаралу саны бойынша шамамен теңжартысына жуығын иеленді. Ағылшынша Уикипедияда біраз уақыт ағылшын тілінің аумақтық нұсқалары арасында (мысалы, британдық, америкалық, канадалық, австралиялық) талас болды. Ағылшын Уикипедиясының тәжірибесінде әрбір мақала кез келген нұсқада жазылуға болатын  болды, тағы да  «стиль нұсқамасы бойынша» әрқайсысы бір нұсқада жазу ұсынылды, сонымен бірге мақалалардың аймақтық нұсқалары да қолданылды. Ағылшынша Уикипедия Уикипедияның басқа тіл бөлімдерінің арасында алдына шығуы Encyclopædia Britannica 11-шығарылымының мақалаларын тікелей пайдалану мүмкіндігіне байланысты оқиға болды. Бұл энциклопедияның  мазмұны қоғамдық игілікте болып табылады.  (қараңыз.: en:Encyclopædia Britannica Eleventh Edition#1911 Britannica in the 21st century). 2019 жылдың желтоқсанның 25 күніне сәйкес ағылшынша Уикипедияда 5 980 257 мақала бар. 37 807 183 қатысушы тіркелген, олардың 135 723 соңғы 30 күнде әлдебір іс-әрекет жасаған, ал 1147 қатысушы әкімші дәрежесіне ие. Жалпы өңдеу саны - 925 317 842.  

