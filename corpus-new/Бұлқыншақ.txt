Бұлқыншақ – ыдыс. Сойған жылқының сан терісін шашасына дейін бітеу іреп алып, терінің шаша жағын тығындап ауыз жасайды, сан жағына бөлек тері жамап, түп етіп қояды. Ыдыс жолаушыға арналады. Қанжығаға байланса да, иыққа салып жүрсе де үнемі қозғалып, ішіндегі қымыз шайқатылып жүретін болғандықтан, бұлқыншақ аталған. Бұлқыншақты Таулы Алтай өлкесіндегі Қосағаш қазақтары әлі де пайдаланады.  “Қазақ энцклопедиясы II том”  

