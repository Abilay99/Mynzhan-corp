Ибалылық – адамның мінез құлқындағы әдептілікті, ізеттілікті, арлылықты білдіретін ұнамды әрі жағымды қасиет. Ибалы адамды халық үнемі сыйлап құрметтеген, өзгелерге үлгі-өнеге етіп көрсеткен. Ибалылық адамның ақыл-ойы мен әдептілігін, білімділігі мен парасаттылығын, тәрбиелігі мен өнегелілігін көрсететін қылық болып табылады. Ізеттілік, әдептілік пен сыпайылық кімнің болса да жеке басының қадірін, адами қасиетін асырады.   

