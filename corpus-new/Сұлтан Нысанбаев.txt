Сұлтан Нысанбаев(15.8.1934 жылы туған, Алматы облысы Ұйғыр ауданы Шонжы ауылы) – экономика ғылымының докторы (1989). ҚазМУ-ды (1958, қазіргі ҚазҰУ) бітірген. Алматы облысы Ұйғыр ауданында, Қазақ КСР-і Астық өнімдері министрлігі жүйесінде, Қазақ КСР-і Мемлекеттік жоспарлау коммитетінде еңбек етті (1958–1973).ҚазМУ-да оқытушы, доцент (1973–1983), кафедра меңгерушісі (1983–1989) болған.1989 жылдан осы университетте профессор қызметін атқарады. 1988 жылы «Совершенствование ценообразования и повышение качества продукции (Вопросы теории и методологии)» тақырыбында докторлық диссертация қорғады.Ғылымының еңбектерінің негізгі бағыты ғылым-техникалық прогресті жетілдіру негізінде өнім сапасын, баға құрылымын жақсарту мәселелеріне арналған.    

