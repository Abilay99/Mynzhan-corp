Шляхта (пол. szlachta - тұқым тек) — Орталық Еуропаның бірсыпыра елдерінде (оның ішінде Польшада, Литвада т.б.) үстемдік етуші феодалдық таптың негізгі бөлігінің атауы; дворяндар қауымымен бара-бар. Ол алғашқыда рыцарьлар қауымынан, ақсүйек феодалдардың төменгі тобынан құралды. Сословие ретінде 14-16 ғасырларда қалыптасты. Кейіннен ол құрамына ақсүйек феодалдардың жоғары тобы - магнаттар қосылды. 16-18 ғасырларда Поляк-литва мемлекетінде шляхта республикасының мемлекет құрылысы қалыптасты. 18 ғасырда Речь Посполита бөлінгеннен кейін шляхта үстемдік етуші ұлттық дворяндар қауымымен теңесті. Кейде "шляхта" термині чех жерлеріндегі ақсүйек феодалдардың сословиесіне  де қолданылады (жоғарғы Шляхта-пандар, төменгі-земандар).  Қазақ Совет Энциклопедиясы 

