Жомартов Әбдіразақ Шаушенұлы (1940 жылы туған, Қарасай ауданы, Шамалған ауылы) — ғалым, техникалық ғылыми докторы (1993). 1958 ж. Алматы индустриалды техникумын, 1965 ж. Бүкілодақтық тоқыма және жеңіл өнеркәсіп институтын бітірген. Еңбек жолын Қарғалы шұға комбинатының қатардағы шебері ретінде бастаған ол директор лауазымына дейінгі барлық қызмет сатынарынан өткен. 1980-83 ж. Қазақстан КП ОК жеңіл және тамақ өнеркәсібі бөлімі меңтерушісінің орынбасары, 1983-84 ж. Қазақстан тұрмыстық қызмет көрсету саласының министрі, 1984-91 ж. республика "Казлегаром" концернінің төрағасы. 1992 ж. қайта құрылған "Легпром" АҚ-ның президенті. Жомартов өндіріс технологиясын жетілдіруге қатысты 40-тан аса ұсыныс енгізген. 40-тан аса ғылыми еңбектің, оның ішінде 7 монографияның авторы. "Халықтар достығы" орденімен және бірнеше медальмен марапатталған.     

