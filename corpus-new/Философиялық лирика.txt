Философиялық лирика - лириканың тақырыптық табиғатына, мазмұндық-идеялык тұрғыдажіктелуіне қатысты туған ұғым.Философиялық лирика термині әдебиеттануда жиіұшырасатындығына қарамастан,ол туралы дәйекті, тиянақты байлам жоқ. Сондықтан философиялық лирика термині кейде тым кең аяда - болмыс, өмір, тағдыр жайын толғағанкез келген өлен-жырға байланысты қарастырылады. Философиялық лирика мен кадымзаман акындарының туындыларынан ежелгі дүние таным іздері бажайланса, ол - философия мен поэзия арасындагы мәңгі бірліктің,сарындастыктың айғағы. Осы орайда көптеген философиялық еңбектердің өлең сөзбен жазылғанын (мысалы, Гесиодтың философиялық дастандары,Ж.Баласағүнидің "Құтты білік"),тұтас бір философиялық бағыттардың нақтылы поэтикалық шығармалардан ("Илиаданың" әсерімендүниеге келген гомеризм ағымы)бастау алатындығын да ескерткенжөн. Алайда "филосфемаға" негізделген өлеңдердің баршасын бірдей философиялық лирикаға телуге болмайтынытүсінікті. Өлең рухынан әлемге,өмірге, адам тағдырына деген лирикалық көзқарастың көрініс табуы,жан толқынысынан хабар беретінінлирикалық үн естіліп, болмыс мәнін,шындық елесін іздеген, мәңгілік сауалдарды өзінше қабылдап, өзіншежауап қайтаруға тырысқан лирик."Меннің" айқын сезілуі - философиялық лирикағахас айрықша нышандар ретінде танылады. Бұл белгілердің назарғаалынбауы философиялық лириканы дидактикалық,афористік, интеллектуалдық поэзиямен шатастыруға апарып соқтырады. Еуропа мен орыс әдебиетіндефилософиялық лирика көне Грекия мен Рим дәуірлерінен бері келе жатқан философиялық ағымдардың арнасындаөркен жайды. "Кәрі дүние" (Абай)даналығынан нәр алған философиялық лирикажанрлық түр ретінде қалыптасып,сан алуан философиялық ойлардың шарпысуынан туған тамашаүлгілерді дүниеге әкелді. Мұсылмандық Шығыста, оның ішіндетүркі халықтары әдебиетінде философиялық лирикаалғашқы нышандарын софылықпоэзиядан аңғаруға болады. Қожа Ахмет Иасауидің, Ә.Науаидың гуманистік тұрпаттағы туындыларыөшпес даңққа бөленді, түркі лириктерінің ой-санасына әлденеше ғaсыpбойы ықпал етіп отырды. Тәңірінанымы мен исламның тоғысынантуындап, өзгеше сыңайда кемелденген халықтық философия аңғарындағы терең ойлы шығармаларға мейлінше бай қазақ поэзиясында қазіргі түсініктегі философиялық лирика Абай өнернамасынан басталады. Шығыс пенБатыс философиясын көп зерделеген Шәкәрімнің философиялық лирикасы, Мағжанның осы бағыттағы өлеңдері төлпоэзиямызда философиялық лирика жазу үрдісініңбіржолата орныққанын әйгіледі. 

