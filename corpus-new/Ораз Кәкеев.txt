1937 жылы Зайсан ауданы, Кеңсай ауылында   туған.   Әнші,   актер,   режиссер,   импровизатор, КСРО   Мәдениет  Министрлігінің үздік  қызметкері, Қазақстанға еңбегі сіңген мәдениет қайраткері. 1955 жылы   М.Әуезов   мектебін  бітіріп, кәсіптік-техникалық  училищеге   түсті.   Сол   жылы училище атынан республикалық әншілер конкурсына қатысып, жеңімпаз атанды (17 жаста еді). Жюри мүшелері Е.Серкебаев, Б.Төлегенова консерваторияға қал деп ұсыныс жасады. 1958 жылы әскери борышын өтеу   үшін   Белоруссияға   Брест   қамалына   келеді. Әскери   округтік   әншілер   байқауында   жеңімпаз атанып,   Александров   атындағы  ән-би   ансамбліне шақырылады. 1961 жылы   Зайсан   халық  театрының режиссері болып, театрда  көркемөнерпаздар өнерін дамытып, спектакльдер   қояды. 1963   жылы   Ақжар-Зайсан  бірігіп,  яғни    екі    аудан Республикалық юнкурста жеңімпаз атанып Москваға жолдама алады. М.Әуезовтың «Қарагөзінде» - Сырым, Ш.Айтматовтың «Жәмиласында» - Оспан бейнелерін сомдады. Кремль сахнасында жасаған 2 образ да Москва жұртшылығын дүр сілкіндірді. Осы еңбсгі жоғары бағаланып, Қазақ ССР Жоғарғы Советінің «Құрмет» грамотасымен 23 жасында ардақталды. Кинофильмге түсті. 1970-1972 жылдары   Марқа   өңірінің  өнерін   көтеріп,   «Халық театры» - атағын алуға көп тер төгеді.   1973 жылы Алматыдағы ішкі істер ансамблінде әнші болып үлкен табысқа жетіп, алғысқа бөленді.1974 жылдан өмірінің соңына дейін (2002 жыл) Зайсан театрында режиссер болды. «Айнакөл» ансамблін құрып, «халықтық» атаққа жеткізді. 1974 жылы алғаш рет Зайсан өңірінде ұмыт болған ата-баба дәстүрін жалғап, жаңа салт «Беташар» жасады. Оны үнемі үйлену тойлардың бәрінде айтып, үгіттеп көптеген шәкірттеріне үйретті. 1973 жылы облыстық қазақша күреске қатысып, ауыр салмақтан 93 кг-да 1 орынды жеңіп алды.1984 жылы Кенен Әзірбаевтың туғанына 100 жыл толуына орай өткізілген ақындар айтысында термеші ретінде бас жүлдені алды.1987    жылы   Москвада   өткен  15 республика қатысқан   ән-би мерекесі   фестиваліне қатысып, ВДНХ-ның медалімен және лауреат медалімен марапатталды.1988    жылы мамырда Болгар Халықтық Республикасында қазақ ұлт аспаптар оркестрі құрамында ән салды (Пловдив, София қалаларында). 2001 жылы Қазақстан Президенті Н.Назарбаевтан алғысхат алды. Жұбайы Күлзипа да өлкемізге танымал әнші болды. 1.  Қазақ халқының атақты тұлғалары кітабы, АЛМАТЫКІТАП 2010ж. 2. http://kitaphana.kz/ 

