Долинка (Қоңыртөбе) — Қарағанды облысы Шахтинск қалалық әкімдігі құрамындағы кент, Долинка кенттік әкімдігі орталығы. Шахтинск қаласынан оңтүстік-шығысқа қарай 5 км-дей жерде орналасқан. 1999 жылы жергілікті тұрғындар саны 6390 адам (3122 еркек және 3268 әйел) болса, 2009 жылы 5350 адамды (2667 еркек және 2683 әйел) құрады. Іргесі 1909 жылы қаланған. 1931–59 жылдары КСРО-ның ГУЛАГ жүйесіне қарасты Қарағанды лагерлерінің (Карлаг) орталығы болды. Кентте Долинка шахта құрылысы кәсіпорны бар. 

