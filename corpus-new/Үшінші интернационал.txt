Үшінші интернационал — Қызылорда облысы Қармақшы ауданындағы ауыл, Үшінші интернационал ауылдық округі орталығы. Аудан орталығы - Жосалы кентінен оңтүстікке қарай 35 км жерде, Қурайлы каналының аңғарында орналасқан. 1999 жылы тұрғындар саны 2374 адам (1200 ер адам және 1174 әйел адам) болса, 2009 жылы 2561 адамды (1289 ер адам және 1272 әйел адам) құрады. Іргесі 1928 жылы қаланған. 1928-1996 жылдары күріш өсіретін өзімен аттас ұжымшардың орталығы болған. Ұжымшар негізінде Үшінші интернационалда шаруа қожалықтары жұмыс істейді. 

