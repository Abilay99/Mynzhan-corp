Сарыкөл ауданы — Қостанай облысы бөлігіндегі әкімшілік бөлініс. Сарыкөл ауданы 1919 жылы құрылды. Аудан орталығы — Сарыкөл кенті. Аудан аумағы 6 116 шаршы километрді алып жатыр. Аудан тұрғыны 22 511 адамды құрайды, олар 34 елді мекенде тұрып жатыр. Аудан құрамында 13 ауылдық округ бар. Ауыл шаруашылығы аудан экономикасында 94 пайызын құрайды. Тауар өнімінің негізгі түрі – бидай. Аудында 21 ЖШС, бір өндірістік кооператив және 775 шаруа қожалықтары бар. Ауданымызда элеваторлар және нан қабылдау пункттері, шұжық цехтары, шағын наубайханалар, ағаш өңдеу цехтары, макарон және жиһаз жасау цехтары, төрт диірмен бар.Шағын кәсіпкерліктің субъектілері 1405 кәсіпорындармен және жеке кәсіпкерлермен ұсынылады.Ауданның әлеуметтік саласы- бұл аудандық орталық ауруханасы, 8 дәрігерлік амбулаториясы, 18 медпункттері 20 орта, 8 негізгі және 6 бастауыш мектептер, Сарыкөл агробизнес және құқық колледжі, балалар-жасөспірімдер спорттық мектебі, өнер мектебі. Мектептердің оқу жабдықтары қазіргі заман талабына сай.Сарыкөл агробизнес және құқық колледжінде жеті мамандықтар бойынша білім алуға болады. Сарыкөл аудандық мәдениет үйінде жас жұбайлар некелерін тіркейді. Аудан орталығының балалар бақшасында мектеп жасына дейінгі тәрбиеленушілерді  тәрбиелеу және оқыту үшін барлық жағдайлар жасалған. 

