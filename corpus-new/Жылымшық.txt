Жылымшық– Маңғыстау тауларының оңтүстігінде, Қайдақ сорының батыс жағында орналасқан құмды алқап. Маңғыстау облысы Маңғыстау ауданында орналасқан.  Құм солтүстіктен оңтүстікке қарай 42 км-ге созылған, енді жері 33 км. Ауданы 500 км² шамасында. Құм төбешіктер біртіндеп аласарып, белесті жазыққа ұласады. Жылымшықта жусан, еркек шөп, жүзгін, т.б. сораң шөптесіндер өседі. Грунт суы 2 – 10 м тереңдікте жатыр. Жылымшық мал жайылымы ретінде пайдаланылады.  

