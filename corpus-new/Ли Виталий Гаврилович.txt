Виталий Гаврилович Ли  (1915, Ресей, Хабаровск – 1999, Алматы) – геолог ғалым, геол.-минералогия ғылымдарының докторы (1976), профессор (1976). Қазақ тау-кен институтын (қазіргі Қазақ ҰТУ) бітірген (1941). 1941 – 62 жылдары Ресей тау кен-металлургия және геология ғылыми-зерттеу орталықтарында, 1962 – 99 жылдары Геология институтында жұмыс істеген. Негізгі ғылыми жұмыстары сирек кездесетін және түсті металдарды барлау, геология-геофизизика және металлогендік кешенді зерттеулер мәселелеріне арналған. Ли Саяқ мыс кен орнын ашқан. 120-ға тарта ғылыми еңбектің, оның ішінде 3 монографияның авторы. Қазақстан (1972), КСРО (1984) Мемлекеттік сыйлықтарының лауреаты.   

