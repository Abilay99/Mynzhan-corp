Жиілік электрмагниттік зондылау(ЖЭЗ) — өзгермелі электрмагниттік өрістің электрлік және магниттік бөліктері мен олардың жиілігінің арасындағы байланысты зерттеуге негізделген электрбарлау әдістерінің бірі. Бұл әдіс жер қыртысының әр түрлі тереңдіктеріндегі көлбей көсілген немесе аз-мұз ғана еңістенген тау жынысы қабаттары қимасының геологиялық ерекшеліктерін нақтылауға мүмкіндік береді. Аталған зерттеулерді жүргізу үшін жер қойнауларына қарай өзгермелі электр тоғының түрлі-түрліжиіліктегі импульстары жіберіледі де, осы импульстар тудыратын электрмагниттік өріс тоқ көзінен бірнеше км қашықтықта орналасқан нүктелерде өлшеніп отырады. Алынған мәліметтерді саралау жоғарыда көрсетілген мақсат-мүдделерді жүзеге асыруға көмектеседі.  

