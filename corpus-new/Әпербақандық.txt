Әпербақандық — этикалық ұғым, адамның мінез-құлқы мен іс-әрекетіндегі теріс қылық. Әпербақандық адам бойындағы әдептілік мәдениеті деңгейінің төмендігіне байланысты және қоғамдағы әлеуметтік құндылықтардың дағдарысқа ұшыраған жағдайында (аномия) өріс алады. Әпербақандыққа ұрда-жық мінез-құлық, қатыгездік, дөрекілік, өзгенің абыройын, намысын аяққа таптау сияқты кісіліктен тыс теріс қылықтар жатады. Психологиялық  және этикалық әдебиетте әпербақандық белгілері нонконформистік (ымырасыздық) және деструктивтік (қиратушылық) іс-әрекет мәселелеріне байланысты қарастырылады. Қаныпезерлік әрекеттерде де әпербақандық көрініс табады. Әпербақандықты шектеу үшін әдептілік ережелерін адамдардың күнделікті іс-әрекет өлшемдеріне  айналдыру қажет. Қазақстан энциклопедия   

