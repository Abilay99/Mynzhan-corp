 Басқа мағыналар үшін Ағынықатты деген бетті қараңыз. Ағынықатты - Лепсі өзенінің сол саласы. Алматы облысының Сарқан ауданы жерімен ағады.   Жетісу Алатауының Жаман Қоңыртас тауындағы мұздықтан басталып, Лепсі ауылы тұсында Лепсі өзеніне құяды.  Ұзындығы 54 км. Су жиналатын алабы 708 км. Жылдық орташа су ағымы 12,1 км. Жоғарғы бойында табиғаты көрікті тар шатқалмен ағады, арнасы тар, ағыны өте қатты. Ағынықатты желтоқсанда қатып, сәуірдің бас кезінде мұзы ериді.  

