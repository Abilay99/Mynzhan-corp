Шекарадан өткізу. Қазақстан Республикасының Мемлекеттік шекарасы арқылы өтетін адамдарды өткізуді шекара әскерлері Қазақстан Республикасынан кетуге құқық беретін қолданылып жүрген құжаттар бойынша жүзеге асырады. Көлік құралдарын, жүкті және басқа мүлікті Қазақстан Республикасының Мемлекетпк шекарасы арқылы өткізу Қазақстан Республикасының зандары мен халықаралық шарттарға сәйкес жүргізіледі. Қазақстан Республикасының халықаралық шарттарына сәйкес адамдарды, көлік құралдарын, жүкті және басқа мүлікті Қазақстан Республикасының Мемлекетпк шекарасы арқылы өткізудің жеңілдетілген тәртібі белгіленуі мүмкін. Шекара әскерлері мен кеден мекемелерінің бақылау-өткізу пункттерінің қызметіне жағдай жасау және оны қолдап отыру мүддесі үшін Мемлекеттік шекара арқылы өткізу пункттерінде Қазақстан Республикасының Үкіметі осы пункттерде адамдар мен көлік құралдарының болуын және жүріп-тұруын, сондай-ақ адамдарды, көлік құралдарын,жүкті және өзге мүлікті мемлекеттік шекара арқылы өткізуге байланысты басқа да қызметті регламенттейтін тәртіп белплейді. Қазақстан Республикасының үкіметі шекаралық және кедендік бақылау кызметіне жағдай жасау жөніндеп шараларды қамтамасыз етеді. Шекара әскерлері өткізу пункттерінде оларга бөгде адамдардың өтіп кетуіне жол бермеу және Қазақстан Республикасының Мемлекеттік шекарасынан заңсыз өтіп кетуіне тыйым салу мақсатында қосымша тәртіп ережелерін белплейді.  

