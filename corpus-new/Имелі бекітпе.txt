Имелі бекітпе — қазбаның төбесі мен бүйіріндегі жыныстар берік тұруы үшін бекітпелер жақтауларын біріктіріп бекітеді. Қазбадағы орнатылған иілмелі бекітпелер бір-біріне жақындап, ығыспау үшін, араларына тіреулер мен тартпалар салынады. Имелі бекітпелердің бір-бірінен ара қашықтығы төбесі мен қабырға жыныстарының беріктігіне байланысты 0,6—1,2 метр аралығында өзгеріп отырады. Имелі бекітпе әдетте шахта үшін әдейі болаттан, кейде жиналмалы темірбетоннан жасалынады. Темірден жасалынған имелі бекітпені негізінен жұмсақ және қаттылығы орташа жыныстарда бір және қос жолды қазбаны жүргенде немесе оның бүйір қысымы жоғары болғанда пайдаланады. .  

