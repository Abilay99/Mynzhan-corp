 Басқа мағыналар үшін Кек алушылар деген бетті қараңыз. Кек алушылар: Альтрон дәуірі (ағылш. Avengers: Age of Ultron) — Джосс Уидон режиссерлік ететін Marvel Comics баспасының бір аттас комикстер желісі бойынша түсірілген суперқаһармандар туралы фильм. Бұл картина — Marvel кинематографиялық әлеміндегі (МКӘ) он бірінші фильм. Қазақстан прокатына 2015 жылы 23-ші сәуірде 3D және IMAX 3D форматында шықты. 2018 және 2019 жылдары фильмнің екі сиквелі шығады: «Кек алушылар: Шексіздік соғысы» және «Кек алушылар: Шексіздік соғысы. ІІ бөлім». Басты ролдерде — Кіші Роберт Дауни, Крис Эванс, Марк Руффало, Крис Хемсворт, Джереми Реннер, Скарлетт Йоханссон, Аарон Тейлор-Джонсон, Элизабет Олсен, Сэмюэл Л. Джексон, Пол Беттани, Дон Чидл және Джеймс Спейдер. Шығысеуропалық Соковия мемлекетінде Кек алушылар – Тони Старк, Стив Роджерс, Тор, Брюс Беннер, Наташа Романофф және Клинт Бартон – бұрын Локиге тиесілі болған асатаяқты қолданып, адамдарға тәжірибе жасайтын Барон Вольфганг фон Страккер иеленетін Гидра мұнарасына шабуыл жасайды. Олар Страккердің екі тәжірибесін кездестіреді – егіз Максимоффтар: суперадамдық күші бар желаяқ Пиетро және миды арбай және энергиялық жарылыс жасай алатын Ванда. Старк, Локидің асатаяғына қолжеткізген кезде, олар Страккерді қорғауда болады. Старк пен Беннер асатаяқтың асылтасындағы жасанды интеллектті ашады да оны Старктің "Альтрон" жаһандық қорғаныс бағдарламасын толықтыру үшін құпиялы қолданады. Кенет тірі Альтрон, Жерді сақтау үшін адамзатты қыру керек деп түсініп, Старктің А.И.Дж.А.Р.В.И.С. жойып, Кек алушыларды штаб-пәтерде жеңіс кешінде шабуылдайды. Асатаяқпен қашып кетіп, Альтрон Страккердің Соковиядағы базасындағы ресурстарды өзінің қарапайым денесін жетілдіріп, роботтордан құралған әскер құру үшін қолданады. Әке-шешелерінің өліміне Старкті кінәлайтын Максимоффтарды Альтрон өзіне қаратады да, солармен бірге вибраниум алу үшін оңтүстікафрикалық қару делдалы Улисес Клоға барады. Кек алушылар олармен шайқасады, бірақ Ванда олардың саналарын арбап, Халктің жынын шығарып жібереді. Старкке оны тоқтату үшін өзіңің мықты "Вероника" жарағын қолдануға тура келеді. Әбден шаршағап, естері шыққан Кек алушылар Бартонның фермадағы үйіне аттанады. Сонда олар Бартоннің әйелі Лаураны және балаларын кездестіреді. Тор Ванда көрсеткен қияметтік аянды ұғыну үшін Доктор Ерік Сельвигпен кеңесуге кетіп қалады. Араларындағы сезімді түсінген Романофф пен Беннер, Альтронды жеңген соң бірге жітуді жоспарлайды. Ник Фьюри оралып, команданың рухын көтеріп, Альтронға қарсы жаңа жоспар құруға көмектеседі. Оңтүстік Корея, Сеулде, Альтрон өзіне кәміл дене жасау үшін Беннердің құрбысы Доктор Хелен Чо  синтетикалық ұлпа технологиясын, вибраниумды және асатаяқтың асылтасын қолдануға мәжбүрлейді. Альтрон өзін денеге қотарып жатқанда, Ванда оның ойын оқып қояды. Адамзатты қыру жоспарын біліп қойған Максимоффтар Альтроннан қашып кетеді. Роджерс, Романофф және Бартон Альтронды аулап, синтетикалық денеге қолжеткізеді. Бірақ Романофф Альтронның қолына түсіп қалады. Старк Дж.А.Р.В.И.С.-ті синтетикалық денеге құпиялы қотарып жатқанда, Кек алушылар арасында шайқас басталады. (Бұған дейін Дж.А.Р.В.И.С. Альтроннан тығылып, интернетте жасырынған болатын.) Оралған Тор денені найзағаймен белсенділендіріп, синтетикалық дененің шекесіндегі тас "аянында" болғанын түсіндіреді. Және ол тас тірішіліктегі ең күшті нәрселер – алты Шексіздік Тастарының бірі екенін айтады. Робот пен Максимоффтар Кек алушыларға қосылып, команда Соковияға аттанады. Ол жерде Альтрон қаланың жартысын аспанға көтеріп, оны жерге соқтығыстырып жаһандық қырылу жасау үшін қалған вибраниумнен үлкен мәшіне құрастырады. Қала көтеріліп жатқанда, Беннер Романоффты құтқарады, ал ол шайқас үшін Халкті оятады. Альтрон жоспарының дұрыс сәтін күтіп жатқанда, Кек алушылар оның әскрімен соғысуда болады. Фьюри Мария Хилл, Джеймс Роудс және Қ.А.Л.Қ.А.Н. агенттерімен тұрғындарды құтқару үшін Хелитасығышта ұшып келеді. Бірақ Пиетро Бартонды ажалдан аман алып қалып, көз жұмады. Ызаланған Ванда Альтроннан кек алу үшін постын тастап кетеді де, байқамастан бір дронға мәшінені белсенділендіруге жол беріп қояды. Жер бөлігі жерге құлайды, бірақ Старк пен Тор оны аспанда жарып жібереді. Соңында Халк, Романоффпен бірге болмауды шешіп, Куинджетте ұшып кетеді. Ал Аян (Vision) Альтронның соңғы денесін тауып, қиратып тастайды. Кейінірек Кек алушылар Жаңа Йорктің солтүстігінде жаңа база орнатады. Онда Фьюри, Хилл, Чо және Селвиг жұмыстай бастайды. Сана Тасының Аянда қауіпсіз болатынына көзжеткізген Тор, соңғы жағдайларды кім жасауы мүмкін екендігін анықтау үшін Азгардқа кетеді. Старк пен Бартон Кек алушылардан шығады, ал Роджерс пен Романофф жаңа Кек алушыларды жаттықтыруға дайындайды: Роудс (Темір патриот), Ванда (Алқызыл Мыстан), Аян (Vision) және Сэм Уилсон (Сұңқар). Соңында қосымша кадр бар. Онда қолжаулықтарына көңілі толмаған Танос, Шексіздік Қолғабын алып, Шексіздік Тастарын өзі табатынын ант етеді. 

