Дәнияр Кәрібайұлы (1875 - 1967), сәулетші. Ұлытаудың түлегі. Өмірінің соңғы кезеңінде Сарысу өзені бойындағы Аралтөбе (Жетіқоңыр құмы атырабында) ауылында ұста болып істеді. Күйдірілген қызыл кірпіштен бірнеше сәулетті күм-бездер, қызыл үйлер тұрғызды. Бұл құрылыстардың көпшілігі Сарысу мен Қаракеңгір өзендері бойында сақталған. Кәрібайұлы кірпіш күйдіру әдісін де жетік білген. Оның өз қолымен жасаған кірпіш күйдіретін пештерінін сілемі Сарысу өзені бойында осы күнге дейін сақталған.  

