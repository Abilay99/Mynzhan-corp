Қамбар Ерқожаұлы Медетов (1901, қазіргі Ақтөбе облысы Мартөк ауданы - 1938, Солтүстік Қиыр Шығыс) -күйші.  Домбырашылық өнерді әкесі Ерқожа Қаратаевтан (әнші-күйші болған) үйренді. 1929 ж. Орынбордағы заң курсын бітірді. 1924 - 34 ж. аралығында заң және сауда орындарында қызмет етті. 1835 - 36 ж. Қазақ филармониясында әкімшілік қызметкер, директордың орынбасары болды. Ел арасынан дарынды күйшілерді (Н.Бөкейханов, Л.Мұхитов, М.Жаппасбаев, Ж.Айпақов, т.б.) қазақтың халық аспаптар оркестрінің құрамына тартып, оны толықтырып, жақсартуға ат салысты. Медетовтің репертуарында "Жошы-хан", "Боғда", "Шалқыма", "Алтынай", "Арынғазы", "Ел айырылған", "Қарасай" т.б. күйлері бар. Оның орындауында "Ақсақ құлан", "Қара жорға" күйлері пластинкаға жазылып алынды. А.В. Затаевич күйінің орындаушылық шеберлігін жоғары бағалады.  

