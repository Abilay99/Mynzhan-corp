Үшарал халық театры Д.Рақышев атындағы мәдени мекеме. 1968 жылы Қазақстанның халық артисі, әнші Д.Ракышев негізін қалаған. Осы жылы "халық театры" атағын алды. Үшарал халық театры 1972 жылы драматург Ә.Әбішевтің "Белгісіз батыр" спектаклімен республика байқауға қатысып, 2-дәрежелі дипломмен марапатталды. 1981 жылы драматург Т.Ахтановтың шығармасын өнер сахнасына шығарып, республика байқаудың лауреаты атанды. 1994 жылы Шымкент қаласында өткен аймақтық-республикалық байқауға драматург С.Адамбековтың "Алтын табақтағы жылан" спектаклімен қатысып, бас жүлдені жеңіп алды. Үшарал халық театрының құрылғанына 25 жыл толуына байланысты оған Д.Рақышев есімі берілді.  

