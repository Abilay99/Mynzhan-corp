Тілеуов Талғат Халелұлы (7.2.1948 ж.т., Астана қ.) – тарих ғылымының докторы (1990), профессор ҚР Білім беру ісінің құрметті қызметкері (2005). Мәскеу энергетика институтын бітірген (1971). Қазақстан Компартиясы ОК жанындағы партия тарихы институтында кіші, аға ғылыми қызметкер (1971–73), Қазақ КСР-і Оқу министрлігінде инспектор (1980–82), Қазақ Бас сәулет-құрылыс академиясы нда доцент, профессор, кафедра меңгерушісі (1982–93); 1993 жылдан «Қайнар» университетінде кафедра меңгерушісі, профессор қызметін атқарады. «Основные тенденции развития энергетики Казахстана в 1971–1986 годах» тақырыбында докторлық диссертация қорғады.   

