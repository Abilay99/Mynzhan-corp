Червонное — Солтүстік Қазақстан облысы Ғабит Мүсірепов ауданына қарасты ауыл, Червонный ауылдық округі орталығы.  Аудан орталығы – Новоишим ауылынан солтүстік-батысқа қарай 8 км-дей жерде, Есіл өзенінің сол жағалауындағы кішкене көлдің жағасында орналасқан.  1999 жылы ауылдың тұрғын саны 1302 адам (636 ер адам және 666 әйел адам) болса, 2009 жылғы санақтың қорытындысы бойынша 1111 адамды (538 ер адам және 573 әйел адам) құрады. Іргесі 1914 жылы қаланған. 1930 жылдың бас кезінде - ұжымшар орталығы, 1946-97 жылдары - тұқымдық ірі қара мал өсіретін кеңшардың орталығы болды. 1997 жылы кеңшар негізінде "Червонное" ЖШС құрылды. 

