Магл - ешқандай сиқырлы қабілеттері жоқ қарапайым адамға қолданылатын термин. Сонымен қатар, оның ата-анасы да ерекше қабілетке ие болмайды. Бұл термин Джоан Роулингтің "Гарри Поттер" атты 7 томдық шығармасында қолданылады. Онда маглдармен қоса магтар, яғни сиқыршылар туралы да сөз қозғалады. Маглдардың ортақ ресми атауы - қарапайым халық. Оларға жер бетіндегі адамдардың көпшілік бөлігі жатады жəне де олар сиқырға мүлде сенбейді, сенгілері де келмейді. Сиқыршылардың басым бөлігі маглдарды ұнатпайды. Ал лорд Волдеморт мен оның жақтастары болса, əлемді олардан тазартып, сиқыршылардың билігін орнатуды көздейді. Көптеген маглдар сиқыршылар мен өзге де сиқырлы халық арасында соғыс болған уақытта қаза табады. Бірақ, ол істер Сиқыр Министрлігінің көмегімен реттеледі. http://ru.harrypotter.wikia.com/wiki/%D0%9C%D0%B0%D0%B3%D0%BB 

