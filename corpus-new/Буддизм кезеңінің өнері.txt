Александр Македонский бүкіл Алғы Азия, Иран мен Солтүстік-Батыс Үндістан арқылы яғни екіғасырдан астам уақыт бойына Ахеменидтер билігінде болып келген облыстарға шабуыл жасап, сол мемлекетті өзіне бағындырғаннан кейін,Александрдың осы орасан зор жорығы тойтарылғаннан соң ілешала, шамамен біздің дәуірімізге дейінгі 321 жылы, Үндістанның шығыс бөлігінде Маурьялар мемлекеті пайда болды. Александрдың жойқын істері Үндістан тарихында ешқандай із қалдырмаса да, оның жорықтары бағытында әр жерде шоғырланып орналасқан грек-македон солдаттарының қорғаныс мекендері ол өлген соң да көп уақыт бойына Азия жерінде қалды және кейіннен Солтүстік-Батыс Үндістандағы оқиғалар барысына сөзсіз ықпал жасады. Бұл әулеттің негізін салушы Чандрагупта Маурья өз астанасы Паталипутрадан (Патна) Магадхаға бет алып, ұрыс сала отырып, Үндістанның гректер жаулап алған облыстарын кері қайырды, осы қарқынымен Ауғанстанға дейін де жетті. Ол және оның мұрагері Биидусара орасан зор мемлекет құрды. Маурья әулетінен шыққан үшінші әмірші Ашоканың патшалығы тұсында Ориссаның оңтүстік-шығыс жағындағы ол кезде Калинга деп аталған облыс, сол сияқты одан да әріректегі Андхра жерінің бір бөлігі қосып алынып, осының нәтижесінде бұл мемлекет одан әрі ірілене түсті. Ашока (шамамен біздің дәуірімізге дейінгі 273—232 жылдар) бізге дейін келіп жеткен жазбаларды қалдырған алғашқы үнді әмірийсі болды. Бұл жазбалардан Ашоканың Калинганы қанға бөктіріп талқандағаннан кейін барлық соғыс жорықтарын мүлдем тоқтатуға ұйғарғанын және өмірін мемлекетті бейбіт жолмен басқаруға, өз бағыныштыларына әкелік қамқорлық жасауға, бұл ретте осы оқиғалардан екі ғасыр бұрын Үндістанның солтүстік-шығысында пайда болған Будда ілімін ұстануға салтанатты уәде бергенін білеміз. Бұдан кейінгі кезеңде ол буддизмнің Үндістаннан тыс жерлеріне де мәлім құдіретті қамқоршысы болады. Буддистер Ашоканы өздерінің мықты тірегіміз деп білді, ал Шри Ланка (Цейлон аралы) жылнамасында Үндістанның бұл билеушісіне мейлінше құрметті орын берілген. Цейлон жылнамаларынан, сол сияқты Ашоканың сақталып қалған жазбаларынан оның тапсырмасымен буддалық миссионерлер жер жүзінің түкпір-түкпірлеріне жіберілгенін, ал Цейлонға осы тапсырмамен Ашоканың өз ұлының, басбір жазбалар бойынша оның Махинда деген туысқанының келгенін білеміз. Осында — Цейлон жерінде үнді-будда мәдениеті гүлдеді, көне жазбаларға қарағанда мұның өзі біздің дәурімізге дейінгі III ғасырдың өзінде-ақ пайда болған және күні бүгінге дейін өз жемістерін беріп келеді. Бұл жемістер, ең алдымен, будда өнерінің елеулі ескерткіштері болып табылады, ал олар болашақ тараулардың бірінде толығырақ айтылатын болады. Маурьялар астанасы Паталипутра туралы бұл қалаға Селевок Никатордың (біздің дәуірімізге дейінгі 302 жыл шамасында) елшісі ретінде жіберілген грек Мегасфеннің мәліметтері бар. Бұл кейіннен «Индика» деген атпен жарияланған, сол кез туралы уақыты нақтылы көрсетілген алғашқы хабар болып табылады. Өкінішке орай, ол біздерге үзік-үзік үзінділер күйінде, кейінгі дәуірлердегі тарихшылар цитаталары ретінде ғана жетті. Бұл сипаттамаға қарағанда, екі шаршы шақырым алаңды алып жатқан Паталипутра қаласы бекіністері бар қалың ағаш дуалмен және су толтырылған жалпақ ормен қоршалыпты. Қаланы күзететін жетпіс күзет мұнарасы болған, ал қалаға алпыс төрт қақпаның біреуімен ғана кіре алады екен. Мегасфеннің жазуы бойынша, әмірші сарайы да ағаштан салынған. Оның пікірі бойынша, бұл сарай Ахеменидтердің Сузы мен Экбатанадағы сарайларынан әлдеқайда асып түседі. Өкінішке орай, археологиялық қазбалардың бергені өте мардымсыз. Әйтсе де, солардың өзі-ақ Паталипутрада құрылыс материалы ретінде ағаш пайдаланылғанын растай түседі. Әзірге тек бекініс қабырғасының қалдықтары ғана табылды. Алайда, мұнда Маурьялар билігінің кейінгі кездерінде, Үндістанда тұңғыш рет (Батыс Иран мен Алғы Азиядағы дәстүрлерге еліктеген болуы ықтимал) құрылыста да, ірі мүсіндер жасауда да тас қолданылгандығы өте маңызды. Мәселен, Кумахарада (қазіргі кезде деревня, ал бір кезде Паталипутра қаласының бір бөлігі) жүргізілген қазбалар кезінде сарай колоннадасының қалдықтары табылды. Колонналар жылтыратып өңделген граниттен жасалыпты. Залы жүз колоннадан тұратын бұл үлкен құрылыс Ахеменидтер әулетінен шыққан Дарий патшаның Персополдағы сарайы залына ұқсайды. Маурья әулетінің әміршілері өнерде де өз бейнесін тапқан патша билігі ұлығының белгілі бір символикасын Ахеменидтерден саналы түрде әдейі алған болар деген ой туады. Біздің дәуірімізге дейінгі V ғасырдың басында Паталипутраға келген қытайлық діндар жан Фа Сянь да бұл сарайдың келбетіне шектен тыс таң қалып, мұндай ғимарат адам қолымен салынды дегенге сенбеген.  Тас өңдеу техникасы, бүгінгі күнге дейін сақталып келген ғажайып жылтырату тәсілі Ашока жарлықтары ойып жазылған әйгілі тасколонналарға да тән. Дәл осындай жылтырату іздерін Гайя жартастарында қашалған жасанды үңгірлер қабырғаларынан да көруге болады,ал олардың ең көне куәлары Маурьялар билеген кездерге жатады. Биіктігі он метрден асатын тас колонналар мейлінше әдемі иықшалармен тұйықталып отырған, ал олардың үстіңгі бөлігіне әдетте жануарлардың — арыстан, бұқа, пілдің және жылқының бейнелері салынған. Сарнатхадағы осындай әйгілі Арыстанды иықша бейнесін тәуелсіз жас үнді мемлекетінің гербі ретінде үнді маркаларынан да көруге болады. Бұл иықша — төрт арыстаннан тұратын мүсіндік топ құрайды, бір-біріне арқаларын беріп отырған төрт арыстанның кеуделері ұқыпты әсемделіп, ал бөксе жақтары бір-бірімен тұтасып, бірігіп кеткен. Бұл мүсіндік топ йықшаның ұшар басы болып табылады, тасқа ойып салынған жайпақ шеңбердің үстінде тұр. Шеңбер шеттері төрт жануардан — бұқа, піл, арыстан мен жылқыдан тұратын бедерлі горельефпен әшекейленген, ал бұл бейнелердің араларына жіңішке шыбықшалы дөңгелектер — буддалық «ілім» дөңгелегінің («дхармачткраның») суреті салынған. Бұл тас шеңбердің астында одан кішірек және бір жайпақ тас шеңбер — абака орналасқан, осының бәрін қоңырау секілді тұрқы төмен қараған, табақшадағы әсем гүлді су өсімдігі — лотосқа ұқсас иықша ұстап тұр. Оның әр бөлшектерінің сұлулық жарасымы жағынан да, өңдеу техникасы тұрғысынан да мейлінше сапалы орындалғаны соншалықты — мұндай будда өнері Үндістанның өзінде ғана емес, одан тыс жерлерде де кеңінен дамуы үшін өте-мөте маңызды болғаны күмән туғызбайды. Жарлықтар ойып жазылған колонналар уақытын ондағы жазуларға қарап Маурьялар билеген кезеңментұспа-тұс келеді дейтін болсақ,басқаларының, яғни стилі жағынан ұқсас боп келетін өзге өнерескерткіштерінің дәл уақытын текдаму тарихы тұрғысынан, формаларын салыстырудан басқадай анықтауға көмектесетіндей жазба ескерткіштер жоқ. Бұл жайды, мәселен,Патна музейіндегі ер адамның (сірә, джайн әулиесі болса керек) жалаңаш бейнесінен көруге болады.Ол өз пластикасына орай бірденжоғарыда сипатталған жануарларбейнелерін еске түсіреді, ал денебітімі «өсірінді» сезімталдық мәнері бойынша мейлінше көне дәстүрлерге әкетеді. Хараппадағы қазбалар кезінде табылған кеудесі торсиған кішкентай ер адаммен таңғаларлықтай ұқсастығын көрсетеді.Якшаларды (кейініректе нагилар сияқты будда ілімін қорғаушы тәңірлерге айналған көне тайпаларқұдайлары) бейнелейтін қомақтытас мүсіндер тобы ертеректе Маурьялар билеген кезге телінсе, бертін келе салыстырмалы стильдікталдаулардан соң олар үнді өнерідамуының өте көп кейінгі сатысынажатқызыла бастады. Көп ретте Матхура мен Магадха (Бихар) ауданынан табылған, уақыт табымен көпбүлінген бұл мүсіндер өздерініңмонументалдылығымен, мейліншежинақы тұтастығымен және денелерінің аса мығымдылығымен ерекшеленеді. Сірә, бұлар үнділік тасмүсіні өнері дамуының бірінші үлкенкезеңіне, яғни Маурьялар билегендәуірге жататын болса керек. Қалай болған күнде де оларды қосымша хронологиялық деректерсізбұл дәуірден бөле-жара қарауғаболмайды. Мұндай мүсіндердің халықтың ескі табынушылық ғадетімен байланысы, сонымен қоса,сол мүсіндерде жаңа материалдыжеткілікті игере алмағандықтарынаңғартатын кесек пішінді кейіптерінің өзі-ақ осы ойды нықтай түседі. Осынау мүсіндер тобынан Паркхамнан шыққан Якша деп аталатынжәне бұл бағыттың кейінгі көркемдік-даму дәрежесін көрсететін,стильдік жағынан аса шебер ұшталған сәнді әйел бейнесі (сірә,әйел Якша) ерекше атап өтуге тұрарлықтай. Бұл екі мүсін де ежелгіүнді монументалды өнеріне тән көркемдік шеберліктің хас үлгілерібола алады. Осыдан біраз жыл бұрын Матхура ауданындағы Сонкхада қазба жұмыстарын жүргізгенкезде профессор Хертель кушанкезеңіне жататын апсидалы тік бұрышты нагилар храмын біріншіболып тапты. Сарапқа салып қарағанда, қай жағынан алсақ та,мұндай храмдар будда чайтьяларына мейлінше ұқсас салынғаны көзге ұрады. Үнді өнерін зерттеутарихында тұтас бір дәуірді құрайтын бұл қазбалар кезінде храмдықоршай қаланған тас қоршаулар қалдықтары мен сол қабырғалардағығажайып мүсіндер жұрнағы табылды. Бұл бейнелер сюжеттеріне басты роль атқарушы патшасы менжұбайы болып келеді. Маурьялар билеген кезеңнен кейінгі ғасырларда әулеттер алмасуыжеделдей түседі, олар Маурьялармемлекеті құлаған соң байырғықұдіреттерінен айрылып шағын ғанааймақтарды иеленуге мәжбүр болады. Бұлар — Шунгтар, Канвтар,Кштраптар мен Сатавахандар (немесе Андхрлар) әулеттері. Алайда,Оңтүстік Үндістанның алыс аудандарындағы олармен тұстас билеушілер есімдері кұні бұгінге дейін белгісіз болып келеді, оның үстіне Үндістанның осы бөлігіндегі сол кездердегі мемлекеттік өзгерістер туралыбізге мәлім жай жоққа тән. Жоғарыда аталған әулеттер Үндістанның солтүстік аудандарында, құлаған Маурьялар мемлекетінің әртүрлі бөлшектерінде, сол сияқты.Деканда және одан әрі қазіргіАндхр — Прадеш пен Майсурғадейінгі аймақтарда билік жүргізді.Шамамен біздің дәуірімізге дейінгі 200 жылдан біздің дәуіріміздің300 жылына дейінгі ұзақ кезеңді қамтитын көркемдік мұра көпретте ежелгі буддизмнің гүлденуімен және буддизмнің махаянистікмектебінің тууымен ғана емес, солсияқты жекелеген жерлерде джайнизмнің таралуымен ерекшеленеді.Брахмандық-үнділік дінмен байланысты өнер ескерткіштері өте сирек кездеседі, бірақ соған қарамастан, басқа бір деректер бойынша бұл діннің бүкіл Үндістанға тарағаны мәлім және ол сірә ең шеткі оңтүстік аудандарына дажетсе керек. Мұны, мәселен, Цейлондағы буддалық жылнамалар дәлелдейді. Осынау жазбалар бойынша, Маурьялар билеген кезеңніңөзінде-ақ және одан да ертерекЦейлон мен Оңтүстік Үндістанныңарасында байланыстар болып қана қоймағанын, тіпті, Цейлонныңөзінде брахмандар да, джайнизмдіжақтаушылар да болғанын білеміз.Дәл осындай көріністі, бізге келіпжеткен деректердің тым аздығынақарамастан, Оңтустік Үндістанға даәбден тән деп есептеуімізге болады.Біздің дәуірімізге дейінгі алғашқыүш ғасыр мен одан кейінгі үш ғасыр бойындағы сәулет өнерінің аса үздік ескерткіштері — үлкен будда монастырьлары, сол сияқты джайни монахтары мен одангөрі ұсағырақ секталар жолын ұстанушылардың тұрғын үйлері, діниорындары. Буддалық діни ескерткіштердің негізгі түрі — буддизмніңкірпіштен қаланған символикалықкүмбезі (ступа). Ертедегі буддалық шығарма «Диггханикаяда»ол туралы былай делінген: «Төртжолдың тоғысар торабында Буддаүшін символикалық күмбезін тұрғызу керек, ал кімде-кім бұл күмбездің түбіне гүл шірін немесе хошиісті, түрлі түсті бірдеңе қоятынболса, әйтпесе тек құрметпен басиіп өтетін болса, бұл оның ұзақуақыт бойына денінің сау және бақытты өмір сүруіне қызмет етеді».Бхархуттағы буддизмнің символикалық күмбезі — бұлардың ең конесі (буддалық шығармалар бойынша Ашоканың табынушылығы кезінде салынған «ступа» күмбездерді есептемегенде. Ал бұларды қалпына келтіру, бір ізге түсіру мүмкін болмай қалған), ол қазірде бейнелі әшекейлі тас қоршау жұрнағы ретінде Калькутта музейінде тұр.Ал ғимараттың өзі сақталмаған,сол себепті де күмбездің сәулет түрімен біраз кейініректе Санчида салынған күмбез арқылы танысыпбілуге болады. Бхархуттағы символикалық күмбезқоршауындағы көп пішінді бейнелержазық бедерлі болып келеді. Бұлқоршаудың бұрыш-бұрыштары менқақпасы діңгектеріндегі якшалар,деваталар бейнелері олардан гөрібиіктеу бедерленген, халық арасында ерекше құрметке бөленген бұлқұдайлар аттары да осы жерлерге жазылған. Бедерлі көріністердіңкөпшілігінің осындай жазулары бар,олар джатакалар мен Будда өмірікезеңдерінен алынған көріністер болып табылады. Қоршауда бұдан басқа символдық-сәндік пішіндер менөсімдіктер бейнелері салынғанмедальондар, сол сияқты осыбуддалық ғимаратты тұрғызушылар мен қамқоршыларының жекелеген бедерлі «суреттері» бар.Будданың бұрынғы өмірі жайлыәңгімелер дерегі ретіндегі джатакалар қолда бар жазба текстердің(сірә, бұлар ең алғаш Цейлондажазылған болса керек) ең көнесіболып табылады, сол себепті деолар көркем ескерткіштер ғана емес,сонымен қатар ежелгі ертегілержелісінің будда ілімін тарату үшінқалай пайдаланылғанын, ертегі мазмұнының діни мақсатқа орай қалай өзгертіліп, мораль айтушылыққасиеттерге бөленгенін көрсететінбуддалық әдеби текстердің ең ер-тедегі үлгілері болып саналады.Осылайша бейнелеу стилі Маурьялар кезеңі өнерімен салыстырғанда әлдеқайда көне стиль болыпкеледі. Алайда, бұлай бағалаған күнде де, мұндай үлгілерді жасаушысуретшілер Үндістанның басқа жерлерінде жұмыс істегенін, ең бастысы, олар әмір жүргізуші әулеттертапсырмасы бойынша емес, монахтар қоғамы немесе солардың қалалық көпестер мен қолөнершілер топтарынан шыққан қолдаушыларыүшін қызмет еткенін ұмытпағанжөн. Бұл жайды жазбалардан да байқауға болады. Осыдан барып, көркемөнер кәсіпшіліктерінде істейтінқолөнершілерге де сұраныс өсетүскен; енді олар осы тәрізді құрылыстарды салу үшін, әшекейлеуүшін көптеп керек бола бастаған.Сол себепті де мұндай «көне» стильстильдік дамудағы белгілі бір кезеңді сипаттап қана қоймайды, олсонымен бірге Шунгтар кезеңіндекөркемөнер қызметінің кең насихатталғанын да көрсетеді. Сондықтанда жекелеген ескерткіштерді стильдік даму тұрғысынан тікелейсалыстыру олардың жасалу мерзімін дәл анықтау үшін жеткілікті негіз бола алмайды. Мәселен,якша бейнеленген халықтық стильдегі мүсіндерді билеуші әулет тапсырмасымен жасалған және жарықтар ойылып бедерленген колонналармен салыстырғанда да осы жайды байқауға болады. Сол себептіде буддалық өнердің бұл ежелгіүлгілерін стильдік даму тұрғысынан алып қарағаннан гөрі олардынішкі мазмұны мен иконографиялықбайланыстарына назар аударғанжөн. Ежелгі бедердің осынау көркемдікбелгілерінің бірі — детальдар дәлдігіне деген әуестілік екені көзге ұрады; бейнені анығырақ жәнекөрерменге түсініктірек ете түсуүшін суретші далиған кеңістіктіелемеуге тырысады, яғни фигуралармен заттарды көрерменнен алыстығына орай кішірейтуден бас тартады. Сол себептен де көп ретте мазмұнының белгілі бір сәттеріғана емес, жекелеген фигуралардың,заттар мен өсімдік пішіндерініңбір-бірімен аралық қатынастары даескерусіз қала береді. Соның өзінде кей реттерде бір кейіпкердіңөзі бір ғана көріністің өн бойындаекі рет, алайда, сюжет дамуына сайбасқаша жағдайда, басқаша кейіптебейнеленіп отырады, соған орай толассыз байытыла баяндау формасытуралы да айтуға болады. Салынғансуреттер ішінде өсімдік бейнелерінен лотос пен Бодха ағашы басқалардан жиірек кездеседі. Бұлөсімдіктердің екеуі де буддалықілімнің үнділік қана емес, оңтүстіказиялық өнерінде де символикалықсипатқа ие болған. Бір қызық жері, Хараппа дәуіріндегі мөрлерде Үндістанға тәнжыртқыш аң жолбарыс бейнеленгенболса, буддалық өнерден тек қанаарыстан бейнелерін кездестіреміз.Мұны Сарнатхадағы әйгілі Арыстан иықшасынан да байқауға болады. Үндістанда да кездескенімен,бұл жануардың бейнесі халықтықдәстүрлерде жолбарыс бейнесіндейроль атқарған емес. Үнді өнеріндеарыстан бейнесіне жүгінудің түптөркіні Алғы Шығыс мәдениеті ықпалында жатса керек, өйткені олмұнда патшалық өкімет нышаны болып есептелетін, ал Үндістандаауыспалы мағынасында бәрібір діниілімнің, оның ішінде Будда ілімінің,әредікте басқа да діни мектептердің,ал кейініректе сол сияқты үнді тәңірінің (мәселен, Дурганың) құдіретті артықшылықтары әйгілейтінболған. Арыстан бейнесін бейнелеуөнерінде де, сол сияқты әдебиеттуындыларында да кездестіруге болады. Шындығында көп кейініректегі өнер туындыларынан халықтық ежелгі есімдер де көрініпжатады және Дурганың орнына олмініп отырған жолбарыспен де кездесіп қаламыз. Бірақ бұл Дурганың жұбайы Шива құдай киімретінде жолбарыс терісін жамылатыны сияқты көне ұғымдардыңтұрақтылығын ғана көрсетеді. Будда дәуірінен бастап жолбарыс бейнесі үнділік ресми өнерде ешқандай да мәнді роль атқарған емес.Алайда, жай халық үшін ол қашан да үрей тудыратын тоғайтажалы, құдіретті куш иесі болыпқала бермек. Дегенмен, үнді ертектерінде ол көмекке келуге әзіртұратын, көп ретте қауіпсіз, қайтаикемсіз ақымақ жануар бейнесінде көрсетіледі. Қалай болған күнде де, ол үнді өнерінде біртіндепбасты орын ала түскен арыстанның символдық бейнесіндей емес,тек қана жыртқыш аң ретінде беріледі. Арыстанның символдықбейнесі мүлде ол кездеспейтін Цейлон мен Оңтүстік-Шығыс Азия елдері өнерінде де қабыл алынды.Соның нәтижесінде осы елдердеүнділік үлгілер пайда болды. Бұлретте шығыс азиялық өнердегі, атапайтқанда, Қытай мен Жапония өнеріндегі үнді өнері ықпалымен жасалған немесе буддалық текстер арқылы қабылданылған туындыларданбасқа туындылардың бәрінен текжолбарыс бейнесін ғана кездестіреміз. Сақталып қалған сәулет құрылыстарының ең көнелері қатарына Санчадағы ең ежелгі және шағын күмбезден қайыра жасалған, № 1деп аталатын буддизмнің символикалық күмбезі жатады. Ол ірікірпіштен қаланған жартылай күмбез болып келеді. Диаметрі 31метрлік дөңгелек іргетас үстінеорналасқан күмбездің діни қызметке арналған бастырмасы (террассасы) бар. Оңтүстік жақтан бастырмаға сатылар көтеріледі. Символикалық күмбезді айналдыра тікелейжер бетіне қалың тас қорған қаланған, оларда ешқандай да әшекейлер кездеспейді. (Бхархуттағыкүмбездің тас қорғанынан бір айырмасы осы); әлемнің төрт тұсынақараған төрт қақпасы мүсіндерменәсем безендірілген. Жартылай күмбез үстінде қазіргі кезде кейіннен табылған жұрнақтармен толықтырылған хармика-шаршытабанды балконға ұқсас қондырма бар, алоның төбесінде ұшар басы үш тасшатыр тәрізденген, күмбезді іргетасына дейін тесіп өтетін мықтыбілік көрінеді. Бұл білік әлем өзегіне, ал хармика — Меру тауына, үшшатыр — үш аспанға ұқсатылыпжасалған. Балюстрадасы мен қақпалары алғашында қызыл бояумен, алсимволикалық күмбезінің қаптамалары ақ түспен боялған. Балюстраданың төрт қакпасындағыайшықты түрлі көріністер бейнелері Бхархут күмбезі тас қорғанындағы бедерлерден теренірек болыпкеледі. Тас қашау техникасы Санча мен Бхархут күмбездері араларын бөліп тұрған жүз жылдықұзақ мерзімде оза өрлеп, қаншалықты дами түскені байқалады.Мұнда метериалды игерудегі еркіндік мейлінше айқын сезіледі, әйтседе, әрине, сәндік-өрнектік элементтер басымдау жататыны рас-ақ, онықақпалар діңгектерін өзара жалғастыратын көлденең мәткелерінде немесе олардың әшекейлене аяқталатын кернеулерінде симметриялы орналасқан жануарлар мүсіндерікөріністерінің композициялықшешімдерінен-ақ аңғаруға болады. Тіреулік діңгектердегіжекелеген бейнелер өз алдына қоршалып отырады; олардың әрқайсысы өзіндік дербес мән-мазмұнға ие.Көне шығыс өнерінде кең тараған қияли бейнелер тоғысы (мәселен, үнді өнерінде осы күнгедейін мәлімсіз бблып келе жатқанұшатын аңдар, әсіресе ұшатын арыстандар, т. б.) біртіндеп жиіреккездесе береді. Сәулет өнерінде бейнеленген, Дидаргандждағы әйел якша бейнесінетән дене бітімінің үнділік кемелмұраты Санчада енді бұрынғыданда айқынырақ көрініс табады. Әйелдің жетілген, сезімтал, сымбаттыденесі үнділік мүсін өнерінің еңбиік олшеміне айналады. «Қыпша белді көмкерген, тығыншықтай,тәңкерілген тоқ бөксе, шұңғыл кіндік, мінсіз мықын, дөңгелене үйірілген шымыр да тығыз қос аңар,желектi мойын,—міне, рақатқа кенеліп, қуанышқа бөлейтін қасиеттер». «Брихатсамхитада» әйел көркі мен сүлулығы жайлы осылайжазылған. Бұл идеал-мұрат отаршылдық келуіне байланысты ескідәстүрлердің құлдырай бастаған кезеңіне дейін, яғни екінші мыңжылдықтың екінші жартысына дейінсақталып, ірілі-ұсақты мүсіндер менкескіндемеде ұдайы көрініс тауыпкелді. Бұл идеал-мұрат, ер адамдарденесі бітіміне де бағышталып,ерлер бейнесі бұлшық еттері бұлтиып, күш-қайраты тасыған қайратты тұлғадан гөрі нәзік, жұмсақ салынғандықтан көбіне әйелдерденесіне ұқсап кетіп жатады. Үндістанның ерте буддалық өнерінде айрықша ашық аспан астында зәулім күмбездермен бірге жартастытаулар жоталарында ойып жасалған, көбіне бір-бірімен іргелес үңгірлер тобынан тұратын, тұтас монастырьлар сияқты діни орындармен тұрғын жайлық үңгірлер шешуші роль атқарады. Сәулет өнерініңбұл тәрізді ескерткіштері осы кезден бастап тек үнді өнеріне тәнүлгілер боп қалмай, олармен ендібуддалықтан басқа да діни мектептер (индуистік, джайндік жәнебасқа әр түрлі ұсақ секталар) пайдаланатын болғандықтан, олар бірмезгілде-ақ әрі сәулет өнері, әрікескіндеме (көне үнділік үлгілерітек осы жерде ғана сақталған)саласында көркемөнер насихатшылары мен сарапшыларына айналып кеткен. Жартастан ойып жасалған ең ежелгі храмдар чайтьялар көлемі мейлінше шағын, оның үстіне ешқандай да әшекейлері болмайды, бұларБарабарада (Бихарда) орналасқанжәне, түрлі болжамдарға қарағанда, Маурьялар билеген кезеңге жатады. Бұған мысал ретінде өзінің кіре берістегі әшекейлерімен әйгілі Ломас Риши үңгірін алуғаболады. Ол аджвиктер сектасы тұратын және діни ғұрыптармен айналысатын жер болған. Ориссадағы Бхуванешварға жақын орналасқан, джайни монахтары тұрғанүңгір-монастырьлар да ең көнелердің қатарына жатады. Жартастағы храмдар, дәлірек айтқанда, чайтьялар мен вихарларнегізінен Батыс Үндістанда орналасқан, олар мұнда будда монахтары ұшін Батыс Гаты жоталарында ойып жасалған. Мәселен,тіпті біздің дәуірімізге дейінгі IIғасырда салынған Бхаджадағы үңгір-монастырь да осында, мұндағычайтьяның жартастан ойып жасалып, әбден жылтырата өңделгенсимволикалық күмбезі де бар. Храмның шағын вестибюлі қабырғалыкірі бедерлермен әшекейленген, алжартастың сыртқы жағына көп қабатты ғимаратты бейнелейтін өрнек ойылған; сыртқы сәулеттіңмұндай алдамшы көріністері жартастағы осы алуандас храмдардыңбәріпе тән және әредік өзгерістергетүскеніне қарамастан, Гупттар дәуіріне дейін дерлік сақталған. Үңгір-храмға жарық түсіретін бірден-бір орын таға тәрізді будда терезесі деп аталатын үлкен терезежайлы да осыны айтуға болады.Тұрқы бөшқе тәрізді бейнелі күмбезді ұстап тұрған, әбден жылтырата тегістелген колонналар өзінше айналмалар жасап тұр, оларсимволикалық күмбезді төңіректейжүретін діни дәстүрлі шерулер«соқпағы» ретінде пайдаланылыпотырған. Бұлардың колонналарымен төбесі шын мәнісінде, сұлбасына қарағанда, ағаштан жасалған, сол себепті де бізге дейінжете алмай қалған жер бетіндегі құрылыстардың нобай бейнелеріболып табылады, ал үңгірлердеолар ешқандай да конструкциялықміндет атқарып тұрған жоқ. Жобасы бойынша ұзынша келген,символикалық күмбезі бар мұндайчайтьялар көп кейініректегі, көркемдік жағынан әбден жетілдірілген, Бхаджаға жақын жердегі Карлиде орналасқан жартастағы монастырьларда да кездеседі. Мұндағықұрылыстың ішкі пропорциялыққұрылымы ғажайып дәлдікпен қабырғаларды әшекейлеп тұрған бедерлер безендірулері мен колонналардың иықша түріндегі мүсіндік топтары да мейлінше әсемжасалған. Чайтьяның ішкі жағындағы және вестибюльдің бүйір қабырғаларындағы биік бедерлер әдетте «митхуна» кейпіндегіжұп-жұп жұбайларды бейнелейді,және осы чайтьяны салушылар(донаторлар) есімдеріне сай келеді.Алайда, бірінші залдың орталыққабырғасындағы Будда көрінісі сияқты бейнелік топтар да Карлидегі жоғарыда аталған, сірә, біздің дәуіріміздің I ғасырының алғашқы онжылдықтарына жатуға тиісті бейнелерге қарағанда уақытыжағынан көп кейініректегі мерзіммен белгіленген. Көп ретте айтыс-талас тудырыпжүрген, ертедегі Будда өнеріндеБудданның өз бейнесі кездеспейді деген таңғаларлық дерек сол қалпындақала береді. Ежелгі бедерлердебұл бейне көрініс мазмұнына орайбірде лотос гүлімен, бірде қорғанмен коршалған қасиетті Бодхи ағашымен, бірде сым шабақты дөңгелекпен («ілім доңғалағымен»),бірде жай күмбезбен алмастырылып отырған. Бұл белгілер Будданың қасиетті жолдарын, яғнионың тууын, өз ілімін тарату жолындағы алғашқы қадамдарын, Сарнатхада діни уағыз айтқандарын,оның әрі нирванаға енгенін көрсетеді. Көп ретте Будда бейнесінбар тәнімен көрсетуге хинаяна тобындағы буддизмде тыйым салынған, кейініректе ғана махаяна буддизмде еркін көзқарастар арқасында Будданы түрегеп тұрған, отырған және жатқан адам кейпінде бейнелеуге рұқсат етілгенделініп жүр. Алайда, бұдан басқа түсініктің де өз қисыны бар.Будданы жоғарыда аталған белгілермен (символдармен) бейнелеуоны дәл осы көріністе өзініңқасиетті жолының қай кезеңіндетұрғанын білдіре алмайтын жайғана адам кейпіндегі кескінінен гөpiкөрнектірік және түсініктірекболып көрінген жоқ па екен дегеной да туады. Егерде, мәселен, Бхархутадағы джаткаларға (әңгімелерге) түсінік ретінде салынған бедерлі бейнелер қандай аңғал ашықтықпен, дәлдікпен ерекшеленетінін ескерер болсақ, Будданықасиетті жолының жекелеген кезеңдеріне байланысты осылайшашартты түрде бейнелеу одан дадәлірек және әрбір көрермен үшінұғымдырақ болуы өзінен-өзі түсінікті жай. Ерте буддизм дәуіріндегі Буддаөмірі жайлы бұл көрнекі әңгімелердің қарапайым халыққа арналғанына күмәндануға болмайды,өйткені монахтар бұл ілімді қолдау ісіне көпшілікті тартуға мүдделі болған. Ал ұлы ұстазды адамкейпінде бейнелеу шын мәнісіндегіабстракция болып табылады, алмұның өзі көрушінің молырақ мағлұмат алуына жағдай жасап, бейнеленген көріністерді өзінше түсінуіне мумкіндік береді. Бұдан,мәселен, иудаизмде немесе исламда орын алғанындай, икондықбейнелеуге тыйым салғандықтаемес деген ұғым туады, өйткеніҮндістанда адамдар, құдайлар менқасиетті жануарлар әрқашан даерекше сүйіспеншілікпен бейнеленіп отырған. Егер де Будданыбуддалық өнердің әуел басынан-ақадам кейпінде бейнелеген болса, олмүлде ерекше адам ретінде қабылданбаса керек. Тіпті оны ерекшебелгілермен суреттемеген болса,қарапайым монах ретінде ғана қабылданар еді ғой. Будда іліміхалық арасына кеңінен тарап, Будданың қасиетті жолы әркімге-ақаян болғаннан кейін ғана онытұтқын адам кейпінде бейнелеумүмкін болды, соның өзінде оныңқасиетті жолының белгілі бір кезеңдері мудралар арқылы — яғниқолдарының, алақандарының, саусақтарының орналасу жағдайыменбейнеленіп отырды. Мәселен үйретуші Будда «ілім доңғалағын»қозғалысқа келтіретіндей қолдарын кеудесіне қойып отырғанқалпында бейнеленетін болған. Будданы адам кейпінде бейнелеу біздіңдәуіріміздің I ғасырынан бастапҮндістандағы көптеген ірі көркем-өнер мектептерінде пайда болды.Ол тұңғыш қай жерде пайда болды деген сұраққа біртектес жауапжоқ. Алғашқы кезде ол гректік —эллипдік ықпал байқалатын жерде,Үндістанның солтүстік-батысауданы Гнадхарада және де, еңалдымен, түрегеп тұрған Будда бейнесі ретінде қалыптасты, ал мұныңөзі грек құдайы Аполлон бейнесінің ықпалынсыз болған жоқ деген тоқтам айтуға әкеп саятын.Үнділік ғалымдар — өнер зерттеушілер үнді өнерінің өзіндік ұлттық қасиетін қорғай отырып, бұлқозқарасқа мына тәрізді пікірдіқарсы қояды: Матхурадағы үнділіккөркемөнер мектебінде тым ертеректе мүсінделген якшалардың жәнебасқа халықтық құдайлардың өтеаумақты бейнелері дәл осы жерде — елдің орталығы Солтүстік Үндістанда — түрегеп тұрған жәнеотырған Будданың (ал нирванадажатқан Будданың бейнесі оларданкөп кейін пайда болған) образықалыптасуына, санаға сіңуіне басқалардан бұрынырак, ықпал жасауыықтимал. Олар Будданың адам кейпінде бейнеленуі Оңтүстік Үндістандағы Амараватй өнерінде рельеф (бедерлерде), мүсіндерде деосымен бір мезгілде пайда болғанынайтады. Осы тәрізді ой-пікірлерге тағы біртолғамды ең алдымен олардың Үндістаннан тыс жерде, дәлірек айтсақ, Цейлон өнерінде орын алған.Будданы адам кейпінде бейнелеужөніндегі және бір өте ертедегімектептің болғаны есепке алынбайжүр делінетін пайымды қосуға болады. Мұнда мейлінше қатал, бірбеткей тхеравада буддизмі жағдайында Будданы адам кейпінде бейнелеу буддизмнің алғаш кең тарайбастаған кезінде-ақ пайда болған(буддалық жылнамалар, мәселен,«Махавамсе» бойынша) деген қорытындыға келуге болады. Бұлжылнамалар кейініректе жазылғандықтан және Цейлонда сақталыпқалған Будда бейнелерін стилистикалық талдаулар нәтижесінде Амаравати мектебіндегі Будда бейнелерікезеңінен әріге апаруға болмайтынына көз жеткізгеннен кейін бұләдеби мұралардың маңызын жоққашығарушылар да табылды. Кейбірзерттеушілер, тіпті, соңғы бейнелерЦейлондағы Будда мүсіндерінің алғашқы негізі болып табылады дегенге дейін барып жүр. Алайда,мұндай пікірлерді, сол сияқты кейбір цейлондық зерттеушілердің бұған мүлдем керісінше, Будданыңжылнамада айтылатын және біздіңдәуірімізге дейінгі III ғасырдажасалды делініп жүрген Анурадхапурадағы (Цейлон) мүсіншесі оныңадам кейпіндегі ең көне бейнесі дейтін пікірлерін де дәлелдеу қиын. Бұлретте Цейлондағы өнердің Ашокабилеген дәуірде яғни біздің дәуірімізге дейінгі III ғасырда басталғанертедегі дамуы Маурьялар кезеңіндегі үнді өнерінен қозғаушы күшалғанын көрсете кеткіміз келеді. Солсияқты цейлондық өнердің өзіндікзор жетістіктерге жеткені, соныңнәтижесінде жоғарыда аталған үнділік көркемөнер мектептерінсіз-ақ Будда бейнесінің өзіндік негіз —нұсқаларын жасауға үлес қосқаныдаусыз. Бұл сұрақтардың бәріне бірдей дәлқазір нақты жауап беру мүмкін емес.Әзірге бұл сұрақты ашық қалдыратұрып, ең алдымен, Матхура мектебінде жасалған Будда бейнесіналып көрейік. Бұл іномбал, мықтыдене Будданың кейініректе, асқаншабытпен жасалған бейнелеріндейкөп мағлұмат бере алмайды. Матхура — Кушан патшалығындағы көркемөнер орталықтарының бірі болып табылады. Ал енді бірорталық Гандхарада, оның қазіргі шекарасынан сырт жерде, солтүстік батысында болған. Кушанмемлекеті қазіргі Ауғанстанды алып,Совет Одағының оңтүстік аудандарына дейін созылып жатқан. Бұлелдің халқы — сол кезге дейінҚытаймен шекараға жақын жердетұрган, қытайша юз-джиб деп аталған тайпалардың ұрпақтары. Юзджилер Үндістанда буддизмнің қоргаушылары және таратушылары болып алған. Кушан әміршілерініңішіндегі ең әйгілісі Канишка, алоның ел билеген мерзімі Буддабейнесінің пайда болуы жайлымәселеден де даулы болып келеді.Оның билік жүргізген мерзімінметалл ақшаларды салыстыру, палеографиялық мағлұматтарға, мүсіндердегі шағын жазбаларға сүйену арқылы және, әрине, олардыңөздерін стилистикалық зерттеу арқылы біздің дәуіріміздің II, тіпті, III ғасырына жатқызып жүр.Алайда, мүсіндерде кездесетін даталар сол «Канишка дәуіріне» орайжазылғандықтан, бұл әкімнің өмірсүрген мерзімі сияқты құбылмалыкеледі. Матхура мектебінің Будда мүсіншелерімен салыстырғанда Гандхарамектебінің Буддалары өңдеу техникасы жағынан жоғары, нәзік те сәнді келеді, бірақ соның өзінде салқындау көрінеді және формаларыныңенді келетіні кей реттерде провинциялық грек, дәлірек айтқанда, эллиндік өнердің әсер еткенін дебайқатады. Бұл мүсіндерді бір кезде«Үндістандағы» грек өнерінің туындылары» деп те атады және олардыкейде «үнділіктен тыс» деп есептеп,үнді өнері тарихынан шығарыптастап та жүрді. Қазіргі кезде Гандхара өнеріне бұлай қарау әлдеқашанжайына қалды, ал оның үнді-будда көркемөнерінің бір тармағыжәне үнді өнері үлгілерін ОрталықАзияға, одан әрі Оңтүстік-ШығысАзияға таратудағы басты сабақтастық-сарапшылық маңызына шеккелтіруге болмайды. Гандхараөнерінің сипатын мазмұны мен көзқарастар жүйесі бойынша үнділік,ал формасы бойынша эллиндік жәнеүнділік деп анықтай түсуге болады.Будда мүсіншелерінің басқаша түрін Амаравати өнері жасады. Біздер мұнда оң қол алақанын көрушігеқарата көтеріп («абхаямудра»,қорғайтынын, жақтайтынын көрсететін белгі) түрегеп тұрғанБудданы көреміз. Мол қатпарлықұнды киім бұл мүсіншені Матхура,Гандхара мектептерінің Буддаларына жақындата түседі. Алайда, бұлкиім Матхура мектебі мүсіншелеріндей бейнені ықшам, оңтайлы етіптұрған жоқ, ал киімдегі молқатпарлар Гандхара мектебініңқыруар мүсіншелеріндегідей сыпайыда сәнді емес. Бет-жүзі сопақшакелген деуге болады және уақытжағынан өзінен бүрын жасалған,Матхура мен Гандхара мектептерінің мүсіншелеріне қарағандаәлдеқайда шабытты кейіп байқатады. Мәнерлеп өрген бұрымдары бар толқынды шаштары алғашында Гандхара мектебінің Буддаларына ғана тан болса, кейінненол матхуралық Будданың басындада пайда болды. Матхура және Амаравати мектептерінің мүсіншелеріндегі киім Будданың сол жақиығында ғана болса, гандхаралықмектеп мүсіншелерінде екі иығынабірдей жамылған. Солтүстіктегі Кушан кезеңіндегіжәне оған сәйкес Декандағы Сатавахандар (немесе Андхрлар) кезеңіндегі жоғарыда аталған мектептердің бәрі де өздерінен кейінБуддалар мүсіншелерімен біргебасқа да көптеген мүсіндер, бедерлер қалдырды. Әсіресе, Гандхаражәне Амаравати мектептері қалдырған, Будда өмірінің белестерін баяндайтын бейнелер көп. Амараватиде қазірде сақталмағанүлкен символикалық күмбез болған. Табанының диаметрі 45 метрге жететін тұтас тұрқы күмбездіқоршаған тас қоршаудан төртқақпамен бөлініп тұратын платформаның үстіне орналасқан көрінеді. Амараватидегі кірпіштен қалаған күмбездің одан ертедегі символикалық күмбездерден өзгешелігі — оның бедерлі бейнелі екі қатар көлденең тас тақталармен белдеуленгенінде және тас қоршауда ешқандай әшекейлердің жоқтығында болса керек. Әлемнің төртбұрышына орай орналасқан қақпалар кейпі де басқаша; әр қақпаның жанында бес-бестен тас бағантұрған. Бұл құлап біткен құрылысты қалпына келтіру осы символикалық күмбездің кейбір бедерлерде салынған бейнелері арқылымүмкін болды. Кейініректе, біздіңдәуіріміздің III ғасырында Нагарджунакондада дәл осы типтес, көлемі жөнінен Оңтүстік Үндістандаекінші орын алатын символикалықкүмбез тұрғызылды. Андхрдағымұндай күмбездің тақталары менбағандарындағы бедерлердің Санчимен Бхархута күмбездері бедерлерінен айырмасы сарай маңындағыөмір көріністерін бейнелейтінжетілген және күрделі пішіндіккомпозициялар болып табылады.Әйелдері мен күтушілері қоршағанпатшалардың, ханзадалардың ірімүсіндік топтарын Амараватида да,Нагарджунакондада да кездестіруге болады. Гүлдерден, сабақтармен шырмауықтардан, гүл тізбектерінен тұратын ою-өрнектер сәндікэлементтер Ставахандар пластикасысияқты Бхархутадағы ертеректегібедерлерге де тән. Матхурада буддалық өнер туындыларымен бірге көптеген джайндықмүсіндер мен бедерлер де табылды.Тіпті, джайндық символикалық күмбездер де болыпты, алайда, олардыңбірде-бірі тұтас сақталмаған. Пластика туындыларының көпшілігі,мәселен, Матхурада табылған тасбағандардағы әйелдердің өте әдеміжартылай жалаңаш денелері, тіпті де діни мазмұнда жасалмаған.Буддизм мен джайнизмің тақуаілімдері мұндай бейнелерге шыдамдылықпен қарайтыны былай тұрсын,тіпті, оларды әдетте құрылыстардыәшекейлеудің қажетті құрамды бөлігі деп есептейтіні таң қалдырады.Мәселен, Санчидағы қақпаларғаойып салынған якша әйелдерінің,Бхархутадағы тас қорғандар сюжеттерінің Карлидағы «митхуна» жұптарының бейнелерін көріп, осындайқорытындыға келуге әбден болады. Мұны жаңа дәуірдегі (құбылыс деп) түсіндіруге тырысушылық кереғар пікірлер туғызады.Бәлкім, бұл жерде көне заманнанбері үстемдік алып келе жатқан құнарлылыққа табыну дегеннің көрініс беруі айқын байқалдыма екен? Қарапайым халық санасында ол әрқашан да бай өнімге, материалдық игілікке және бәрінен бұрын тұқымның берекелі болып, үздіксіз жалғаса, көбейе беруіне деген үміттің негізі сол жыныстабиғатына байланысты деген ұғыморын алған. Әңгіме монахтар туралы емес, әсіресе, олардың халықтаншыққан қыруар жолын қуушыларытуралы болғанда жаңа діни ілімдер — буддизм мен джайнизм —бұл үміттерді ескеруге тиісті болмағаны ма сонда? Құнарлылыққа табыну әлі де берік орын алыпкеле жатқан село халықтары үшінғана емес, гүлденіп тұрған қалалардың халықтары үшін де дәл осылай болды. Бізге жеткен жазбалармен текстер бойынша дәл сол бай көпестер мен қолөнершілер одақтарыосы жаңа діндердің негізгі қолдаушылары болғаны мәлім. Оларғабрахманизмнің бірбеткейлік табиғатын бастан өткеруге тура келдіғой, сол себепті де Будда менМахавира (джайнизмнің негізінсалушы) өздерінің жаңа ілімдеріменолардың ойынан шықты. Буддатекстері баяндауларына қарағанда,бай куртизанкалардың өздері деБудда мен оның монах шәкірттерінешақырушылар жіберіп, монастырьлар салу үшін қымбат бағалытартулар жіберіп отырған. Көне будда өнері біздің дәуірімізге дейінгі IV ғасыр мен біздің дәуіріміздің IV ғасыры аралығында Үндістанның бүкіл территориясына тарады. Бұл кезең ең әуелі Маурьялар мемлекетінің нығаю және бірігу дәуірі болды. Кейінірек жаңа дәуір — Үндістанның түрліаудандарында мәдениет пен жаңа жергілікті өнердің дамуы және қажымас миссионерлер — кезбе монахтар көмегімен будда өнерініңелдің оңтүстік бөлігіне таралу дәуірі басталды. Олармен бір мезгілде,— кей жерлерде бөлшектеніп бөлінушіліктің де күшейе түскенінеқарамастан,— бүкіл Үндістан субконтинентінің әл-ауқатын арттыруға және біршама бірігуіне жағдай жасаған, сауда-саттық ісінің дамуыбасталды. Осы кезде үнді мәдениеті мен өнерін сырт елдерге тарату ісі бастау алды: Кушан мемлекеті мен Ганг жазықтығы Джамнадан — батыспен солтүстікке, оңтүстік Сатавахандар мемлекеті мен Маурьялар дәуірінде миссионерлер арқылы буддизмді қабылдаған Цейлон аралынан шығысырақта жатқан Индонезия жеріне тарай берді. Сөйтіп әр түрлі елдерге буддалық іліммен бірге көне индуистік-брахмандық мәдениет элементтері де, буддалық текстер тілі палимен бірге санскрит те сіңісе берді. Ең өжет деген брахмандар Вьетнамның шығыс жағалауы Тьямпа және Индонезия аралдары сияқты тым алыс жерлерге де жетіп жүрді. Тіпті, қытайлық деректерге қарағанда, біздің дәуіріміздің I ғасыры бас кезінде Қытайға Үндістаннан буддалық монахтар келіп, өз ілімдерінің алғашқы ұрықтарын еккен. Кейіннен осының нәтижесінде Шығыс Азиядағы, ең алдымен, Қытай мен Жапониядағы буддизм дамыды. 

