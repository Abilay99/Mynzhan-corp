Көкелдаш, Көкелташ медресесі – Өзбекстанның Бұхара қаласындағы діни оқу орны, архитектуралық ескерткіш (17 ғасыыр). Қазақ батыры, қолбасы, Самарқанның әмірі Жалаңтөс Сейітқұлұлы талай соғыста қарсыластарын күйрете жеңіп, көп олжаға кенелген. Оған Үндістаннан, Хорезмнен, Тибеттен, т.б. елдерден қымбат тауарлар, сыйлықтар келіп тұрған. Академик М.Е. Масонның айтуынша, Жалаңтөс баhадүрге сырттан келген мол сый-сыяпаттың мөлшері мемлекет қазынасынан асып түскен. Жалаңтөс осы байлыққа дербес әскер ұстаумен қатар, Самарқан қаласында Шир-Дор медресесін, Бұхара қаласында Тіллә Қари және К. медреселерін салдырған. Көкелдаш медресесінде шәкірттер араб, парсы, тілдерін игеріп, шығыс классиктерінің тарихи, әдеби еңбектерін оқып үйренген. Осы медресені оқып бітіргендер қатарында тәжік жазушысы, ғалым С.Айни, қазақ ақыны Тұрмағамбет Қзтілеуов, т.б. болған. Қазақ Энциклопедиясы, 11 - том  

