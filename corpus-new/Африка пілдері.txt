Африка пілдері (лат. Loxodonta) - еттұмсықтылар отрядының Африканы мекендейтін сүтқоректілер туысы.  Екі түрден тұрады: саванна пілі ( Loxodonta africana (L. Blumenbach, 1797)) және тіказулы орман пілі (Loxodonta cyclotis (Paul Matschie, 1900)). Африка пілдеріне жасалған ақырғы ДНҚ зерттеулеріне сүйенсек, Loxodonta 1,9 және 7,1 миллион жыл бұрын пайда болған. Зерттеулерге шейін бұлар тіркім болып саналған (L. africana africana және L. africana cyclotis). Ақырғы зерттеулерге қарағанда жабайы далада, болжаумен 500—600 мың африка пілдері қалған. Барлық түрлер Халықаралық Қызыл кітапқа енгізілген.  

