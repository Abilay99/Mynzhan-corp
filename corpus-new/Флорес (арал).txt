   Флорес (Flores) — Индонезияға қарайтын Кіші Зонд топаралындағы арал.  Жерінің аумағы 15,6 мың км². Аралдың көпшілік бөлігін сөнген және әрекетті жанартаулары (12 — 14) бар, биіктігі 2400 м-дей конус пішінді таулар, солтүстік жағалауын төбелі жазықтар алып жатыр. Климаты субэкваторлық, муссондық. Жылдық жауын-шашын мөлшесі 1000 — 1400 мм.  Муссондық орман және саванна өседі. Жүгері, күріш, кокос пальмасы, кофе өсіріледі. Негізгі қалалары: Рутенг, Энде. Португал теңізшілерінің қойған “Флорес” атауы аралдағы өсімдік дүниесінің (жапырағын тастайтын муссондық ормандар, саванналар) байлығын білдіреді.  

