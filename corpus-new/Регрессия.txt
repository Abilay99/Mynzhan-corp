Регрессия (лат. regresso — кері қозғалыс) — теңіздің тартылып, жағасының кері шегінуі. Әдетте, тектоникалық қозғалыстардың әсерінен құрлықтың көтерілуінен, мұхит түбінің ойысуына немесе материкті мұз басу кезінде мұхит суы көлемінің азаюына байланысты болады. Ішкі тұйық алаптарда Регрессия климаттың құрғауына байланысты орын алуы мүмкін. Жер тарихында теңіз регрессиялары трансгрессияларымен алмасып отырды.   

