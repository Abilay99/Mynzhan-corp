Ащытайпақ – Маңсуалмас (Мыңсуалмас) қонысы мен Бағытбай – Беніке ойысының оңтүстігінде жатқан сор. Бейнеу ауданында орналасқан. Доғаша созылған сордың ұзындығы 45 км, енді жері 6 км. Сордың шығысы мен оңтүстік кемерлі жарқабақты келген. Салыстырмалы  биіктігі 43 м, абсолютті  биіктігі 126 м. Бағытай – Бенікемен ұласып жатқан батысы сайлы-жыралы, жайпауытты келген қиыр оңтүстігінде Қарабұлақ құдығы орналасқан.  

