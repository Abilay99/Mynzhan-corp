Шопан Қонысбаев (1906, бұрынғы Қарағанды облысы Қарсақпай ауданы – 1942, Ржев қаласы) – қайраткер. 1931 жылыМәскеудегі кәсіподақ мектебін бітірген. 1922 – 29 жылдары Қарсақпай мыс қорыту комбинатында, Байқоңыр тас көмір кенінде жұмысшы, жұмысшылар одағы шахта комитетінің төрағасы болды. 1931 – 32 жылдары Қазақстан түсті металлургия жұмысшылар одағының Орталық басқармасы төрағасының орынбасары, 1932 – 33 жылдары Оңтүстік Қазақстан облысы кәсіпшілер одағы кеңесі төрағасының орынбасары, 1933 – 34 жылдары “Балқашқұрылыс” жанындағы түсті металл өнеркәсібі жұмысшылары одағының төрағасы, 1934 – 38 жылдары Алматы қалалық кеңесі төрағасының орынбасары, төрағасы болды. 1938 жылдың шілдесінен 1939 жылдың сәуіріне дейін Қазақ КСР-і сауда халық комиссары, 1939 – 41 жылдары Ресейдегі “Алтайполиметалл” тресті “Тұрғынүйқұрылыс” басқармасының бастығы қызметтерін атқарды. 2-дүниежүзілік соғысқа қатысып, ұрыста қаза тапты.   

