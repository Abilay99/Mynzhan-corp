Көкжар Жәрмеңкесі– Ойыл бекінісінде (қазіргі Ақтөбе облысы) 19 ғ-да жұмыс істеген маусымдық сауда-саттық орны. Ол жылына екі рет: көктемде (15 мамырдан 15 маусымға дейін) және күзде (15 қыркүйектен 15 қазанға дейін) ашылған. Сақталған статистикалық деректерге қарағанда, 1900 ж. Көкжар Жәрмеңкесінің көктемгі ашылуында тауар айналымы 1 млн. 491 мың сом, ал күзгі мерзімде 509 мың сомға жеткен. Көкжар Жәрмеңкесінде қазақтар орыс тауарларына (мата, ыдыс-аяқ, қант-шай, т.б.) қой, жылқы, т.б. мал шаруашылығының өнімдерін (түйе жүнін, қой жүні мен терісін, ешкі түбітін, елтіріні, т.б.) киіз, жүннен тоқылған кілемді, ішік тонды, аң терілерін (түлкі, қарсақ, қасқыр, т.б.) айырбастаған. Мұндағы сауда айырбас жасау сипатында болды. Қазақ Энциклопедиясы, 11 - том  

