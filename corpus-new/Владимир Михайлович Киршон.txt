Владимир Михайлович Киршон (1902-1938), орыс драматургі, сыншы. Мәскеудегі Коммунистік университетті бітірген (1923). 1930 ж. БК (б) П-ның 16-съезінде жалынды сөз сейлеп, театр жөніндегі солақай саясатын түйреді. 1937 ж. сәуірден бастап қудалауға ұшырап, тұтқындалды, соңынан атылды. 1955 жылы ақталды. Әуезов өзінің «Жақсы пьеса - саналы әдебиет белгісі» деген мақаласында Бүкілодақтық бәйгеде 1200 пьесаның ішінен 2-бәйге алған. Киршонның «Ғажайып қоспа» драмасы жоғары бағаланған. Ал «Қазақ сахнасындағы аударма пьесалар» атты мақаласында Киршонның «Астық» пьесасы қазақ сахнасында қойылып, «біздің бүгінгі бірнеше ірі актеріміз үлкен сыннан өткендей боп, тәжірибе көріп, ірі табысқа» жеткенін жазған.   

