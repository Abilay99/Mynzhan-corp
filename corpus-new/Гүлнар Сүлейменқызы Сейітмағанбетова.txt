Гүлнар Сүлейменқызы Сейтмағанбетова 1955 жылы 2  қаңтарда Гурьев облысы Маңғыстау ауданының Тұщықұдық ауылында туған. Қазақ. Әкесі - Сейтмағамбетов Сулеймен, марқұм, ферма басқарушысы, «Тұщықұдық» кеңшарының бухгалтері болып жұмыс істеген. Анасы - Сейтмағамбетова Бәтер, марқұм, үй шаруасымен айналысқан. Қазақ химия-технология институтын (1976) инженер-құрылысшы мамандығы бойынша; КОКП ОК жанындағы Жоғары партия мектебін (1988); Мәскеу Жоғары партия мектебін (2003) саясаттанушы мамандығы бойынша; Орталық Азия университетін (2003) заңгер мамандығы бойынша бітірген. «Нұр Отан» ХДП мүшесі (2003 жылдан). 1976 жылдан - Гурьев облысының Маңғыстау ауданындағы «Тұщықұдық» кеңшарының шебері. 1981 жылдан -  Қазақстан ЛКЖО Маңғыстау аудандық комитетінің екінші, бірінші хатшысы. 1983 жылдан -  Қазақстан ЛКЖО Манғышлақ облыстық комитетінің екінші хатшысы. 1985 жылдан -Маңғыстау облысы Бейнеу аудандық партия комитетінің хатшысы. 1988 жылдан - КОКП ОК жанындағы Жоғары партия мектебінің тыңдаушысы. 1990 жылдан - Маңғыстау облыстық партия комитетінің жауапты  ұйымдастырушысы.1991 жылдан - Маңғыстау аумақтық мемлекеттік мүлік жөніндегі комитетінің жекешелендіру жөніндегі бюро директорының орынбасары, бас инженер. ЕурАзЭҚ Парламентаралық ассамблеясының әлеуметтік саясат бойынша тұрақты комиссиясының мүшесі; аймақтық ынтымақтастық аясындағы АИТВ және ЖИТС-тың таралуына  қарсы шараларды заңнамалық  қамтамасыз ету саласында АИТВ мәселесі жөніндегі Орталық-Азиаттық парламентаралық Жұмысшы тобының мүшесі;  ҚР Үкіметі жанындағы Ұлттық денсаулық сақтау жөніндегі үйлестіру кеңесінің мүшесі;  ҚР Денсаулық сақтау министрлігі коллегиясының мүшесі. «Құрмет» орденімен (2008); «Қазақстан Республикасының тәуелсіздігіне 10 жыл» (2001), «Қазақстан Конституциясына10 жыл» (2005), «Астананың 10 жылдығы» (2008) медальдарымен марапатталған. Ұлы - Нұржан (1996 жылы туған).  

