Бәкен Жұбаназарұлы Байназаров (1954 жылы туған, Маңғыстау ауданы Оңды ауылы) – дәрігер. ҚР «Денсаулық сақтау ісінің үздігі» (2002). Ақтөбе мемлекеттік медицина институтын (қазіргі Батыс Қазақстан медицина академиясы) бітірген (1979). 1979 – 93 ж. ауданы орталық ауруханада дәрігер, бас дәрігердің орынбасары, 1993 жылдан Маңғыстау ауданы аурухананың бас дәрігері. ҚР дәрігерлер мен провизорларының 1,2,3 съездерінің делегаты.1999-2004 ж. аралығында 2-ші сайланған Маңғыстау облыстық мәслихатының депутаты болды.2009-2012 ж. аралығында Маңғыстау облыстық онкологиялық диспансерінің бас дәрігері, 2012-2014 ж. аралығында Маңғыстау облыстық ЖИТС-ке қарсы күрес орталығы директорының орынбасары, 2014-2017 ж. аралығында Қарақия аудандық орталық ауруханасының бас дәрігері, 2017 жылдан Ақтау қалалық №2 емхананың бөлім меңгерушісі. Қазақстан Республикасының тәуелсіздігінің 10 жылдық мерекесіне арналған медальмен, Маңғыстау облысының құрылғанына 35, 40 жылдығына арналған мерекелік төсбелгімен, Қазақ Онкология және Радиология институтының 50 жылдық мерекесінің төсбелгісімен, Қазақстан Республикасы экономика және бизнес орталығының 2014 жылғы шешімімен "Мемлекетке еңбегі сіңген қызметкер" орденімен марапатталған. Жоғарғы категориялы дәрігер-ұйымдастырушы. "Маңғыстау ауданының құрметті азаматы" атағы берілген. "Өмір ағымында", "Туысы бір тұлғалар" атты деректі кітаптардың авторы.  

