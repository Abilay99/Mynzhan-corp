Чистовское — Солтүстік Қазақстан облысы Мағжан Жұмабаев ауданына қарасты ауыл, Чистов ауылдық округі орталығы.  Аудан орталығы Булаев қаласынан оңтүстік-шығысқа қарай 13 км-дей жерде, Медвежье көлінің шығыс жағасындағы орманды дала белдемінде орналасқан.  Тұрғыны 1109 адам (2009).  Іргесі 1929 жылы сүтті ірі қара мал тұқымын өсіру бағытындағы ұжымшар ұйымдастыруға байланысты қаланған. 1996 жылға дейін кеңшар орталық болып келеді. Мұнда машина-трактор жөндеу шеберханасы, май зауыты, байланыс бөлімшесі, орта мектеп, клуб, кітапхана, отбасылық-дәрігерлік емхана бар. Ауыл арқылы мемлекет маңызы бар Петропавловск - Омбы автомобиль жолы өтеді.  

