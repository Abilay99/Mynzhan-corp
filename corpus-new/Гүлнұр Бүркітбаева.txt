Гүлнұр Бүркітбаева (6. 6.1981 жылы, Қызылорда облысы, Жалағаш ауданы) - тележурналист. . Қорқыт Ата атындағы Қызылорда мемлекеттік университетін (2002), Қызылорда Гуманитарлық университетін бітірген (2004).  Еңбек жолын 2003 жылы "Құқықтық Қазақстан" газетінің Қызылорда облысы бойынша меншікті тілшілігінен бастап, 2004-2005 жылдары облыстық "Кімге Не?" газетінің тілшісі, бас редакторы, 2006-2007 жылдары "Қызылорда" қоғамдық телерадиокомпаниясының редакторы. Облыс және қала көрермендеріне танымал "Жедел жәрдем" проблемалық хабарының авторы және "Аптаның алты ауызы" ақпараттық-сараптамалық бағдарламасының авторы әрі жүргізушісі.  2008 жылы республикалық "Рахат" телеарнасының Қызылорда облысы бойынша тілшісі. Халықаралық "Шабыт" VI шығармашылық жастар фестивалінің лауреаты (2003), облыстық имандылық бәйгесінің (2005), республикалық "Қызыл Ай" қоғамының бәйгесінің жеңімпазы (2005), Қызылорда облысының "Ең жас журналисі" номинациясының (2009), "Қызылорда қаласына-190 жыл" мерекелік төсбелгісінің иегері (2009).  

