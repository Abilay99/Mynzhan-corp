Тежеусіз күш, еңсерілмейтін күш – нақты жағдайдағы төтенше және еңсерілмейтін оқиға (дүлей апат: мысалы, су тасқыны, жер сілкінісі; қоғамдық құбылыстар: мысалы, соғыс қимылдары). Тежеусіз күш жауапкершіліктен босататын жағдай болып табылады, өйткені осы жағдайдың салдарынан шарт талаптары орындалмай қалады. Бұл жағдайды адамзат білімінің қазіргі өресі мен мүмкіндіктерінде алдын ала көріп-білу немесе алдын ала болдырмау мүмкін емес (не алдын ала көріп-білуге болады, бірақ болдырмау мүмкін емес). 

