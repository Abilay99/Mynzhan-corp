Жүнейт Чакыр (түр. Cüneyt Çakır; 23 қараша 1976 жыл, Ыстанбұл, Түркия) — халықаралық дәрежедегі түркиялық футбол төрешісі. Карьерасын 1997 жылы Түркияның үшінші дивизионындағы кездесулерге төрелік жасаудан бастады. 2001 жылы 29 қыркүйекте жоғары дивизионның матчтарына қазылық жасауды бастады. Алғаш басқарған матчы "Малатьяспор"—"Ризеспор". 2003 жылы УЕФА төрешілерінің қатарын, 2006 жылы ФИФА төрешілерінің қатарын толықтырды. 2012 жылғы Еуропа чемпионатына, 2014 жылғы әлем чемпионатына барды. 2015 жылғы УЕФА Чемпиондар Лигасының финалына ("Барселона" — "Ювентус") төрелік етті. 

