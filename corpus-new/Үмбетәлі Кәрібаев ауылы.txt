Үмбетәлі Кәрібаев ауылы  — Алматы облысы Жамбыл ауданындағы ауыл, Шолаққарғалы ауылдық округі орталығы. Аудан орталығы - Ұзынағаш ауылынан солтүстік-шығысқа қарай 5 км-дей жерде, тауалды жазығының бетеге, баялыш, көде, т.б. астық тұқымдас шөптесін өскен қоңыр, бозғылт қоңыр топырақты құрғақ далада орналасқан. Тұрғыны 2687 адам (2009). Бұрынғы сүт-көкөніс өндіретін “Прогресс” кеңшары негізінде Үмбетәліде ЖШС және 190 шаруа қожалығы құрылды. Ауыл белгілі ақын Үмбетәлі Кәрібаев есімімен аталған." 

