Тектоникалық циклдер, геотектоникалық циклдер – тектоносфераның дамуындағы геологиялық құбылыстар жиынтығы. “Тектоникалық циклдер” термині геотектоникалық циклдер, қатпарлық циклдер, қатпарлық дәуірлер немесе жай ғана қатпарлық түсініктерінің синонимі болып саналады. Тектоникалық циклдер туралы тұжырымдар жоғарғы протерозой-фанерозой үшін жақсы дамыған. Олар байқал, каледон, герцин, мезозой, альпі қатпарлықтарына бөлінеді. Тектоникалық циклдер термині өте үлкен аймақтардың тектоникалық және металлогендік карталарын жасау кезінде кеңінен пайдаланылады.   

