 Басқа мағыналар үшін Көкбастау деген бетті қараңыз. Көкбастау – Тарбағатай жотасының солтүстігіндегі Қазаншат және Сарытолағай тауларының оңтүстігіндегі оқшауланған тау.  Шығыс Қазақстан облысы Тарбағатай ауданында орналасқан. Абсолюттік биіктігі 1630 м. Тебескі және Ақжал өзендерінің аралығында ендік бағытта жатқан таудың ұзындығы 4 км, енді жері 2,5 км. Беткейлері көлбеу, сай-жыралармен тілімденген. Тау етегінің топырағы бозғылт қоңыр. Онда бұта аралас, бетеге, қоңырбас, селеу, т.б. өсімдіктер өседі. Таудың төңірегінде Тақиякеткен, Еспе қыстаулары, Ақжал фермасы орналасқан.  

