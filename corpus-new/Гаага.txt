Гаага (нидер. Den Haag) — Нидерландының батысында Солтүстік теңіз жағалауында орналасқан қала және қауымдастық.  Ол – Оңтүстік Голландияның  астанасы, Нидерланд  Үкіметі мен парламентінің резиденциясы. Гаагада  БҰҰ халықаралық соты, Халықаралық қылмыстық сот, Халықаралық арбитражды соты секілді ірі халықаралық құқықтық органдар орналасқан. Гаага Амстердам мен Роттердамнан кейін Нидерланд қалалары арасында  көлемі жөнінен үшінші орында тұр. Халқының саны –482 742. Аумағы –98,20 шаршы км. Гаага Рандстад агломерациясының бір бөлігі. Қаланың негізі 1230 жылы қаланған.    

