Итарқа – Баянауыл тауларының оңтүстік-шығысындағы тау. Павлодар облысы Баянауыл ауданы Лекер ауылының оңтүстігінде 3 км жерде орналасқан. Абсалюттік биіктігі 471 метр. Солтүстік-батыстан оңтүстік-шығысқа қарай 17 км-ге, енді жері 7 км-ге созылып жатыр.  Беткейі көлбеу келген. Тау силур мен девон кезеңдерінен, кристалды гранит, тақтатас жыныстарынан түзілген. Аймақ магнитті аномалиялық ауданға жатады. Батысында бірнеше ұсақ көлдер бар. Таудан Еспе және Қарасу өзендерінің салалары бастау алады. Тауалды қоңыр топырағында жусан, сұлыбас, боз, селеу, бетеге өседі.  

