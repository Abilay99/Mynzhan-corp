Пигам Азимов (1. 1. 1915 жылы туған) – түркменнің көрнекті тіл маманы. Филология ғылымының докторы (1948), профессоры (1949), Түркіменстан КСР ғылым академиясының академигі  (1951), Түркіменстан КСР ғылымына еңбек  сіңірген қайраткер 1939 жылдан КОКП мүшесі. Түркімен тілінің грамматикасы мен лексикасы, орфографиясы мен тыныс белгілері және түркімен әдеби тілі туралы зерттеудің, жоғары оқу орындары мен мектептерге арналған оқулықтардың авторы. «Аффиксация – түркімен әдеби тілінде сөз жасаудың бір тәсілі» деген тақрыпта докторлық диссертация қорғаған. КСРО ҒА Түркімен филиалының ғылми секретары (1940–44), Ашхабад педагогикалық институтының директоры (1948–1950), Түркімен мемлекеттік университетінің ректоры (1950–63), 1966 жылдан Түркіменістан КСР ғылым академиясының президенті. Түркімен Совет Энциклопедиясының Бас редакторы. Түрікменстан Компартиясының ОК мүшесі, Түркіменістан КСР Жоғарғы Советінің Председателі (7-шақырылуы), Ленин орденмен және басқа да орденмен марапатталған. 

