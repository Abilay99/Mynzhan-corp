 Дройзен Иоганн Густав - нем. Johann Gustav Bernhard Droysen - (06.07.1808,Тшебятув,Польша - 19.06.1884,Берлин) - неміс тарихшысы.Киль (1840), Иен (1851), Берлин(1859) университеттерінің профессоры. Германиядағы революцияға (1848-49) белсене қатысты. Германияны "жоғарыдан", "Пруссияның төңірегінде" біріктіруді және конституциялық-монархиялық мемлекеттік құруды жақтады. Дройзен - Пруссия тарихы жөніндегі бірнеше еңбектің авторы ("Прусс саясатының тарихы" т.б.).  Дройзен"эллинизм" деген терминді ғылымға енгізіп, эллинистік дәуірді тарих ғылымында тұңғыш зерттеп, б.з.б. 222 жылға дейін баяндап берді ("Эллинизм тарихы"). Бірақ ол эллинизмнің әлеуметтік-экономикалық мәні ескермей, оны Шығыс халықтарының арасына "грек мемлекеттік жүйесі мен білімін таралу" процесі деп түсінді. 

