Совет Мешітбайұлы Біттібаев (Биттібаев) -  (30 қыркүйек 1933 жылы, Қызылорда облысы, Сырдария ауданы, Тереңөзек кентінде туған) – техника ғылымының докторы (1991 жылы), профессор Мәскеу жоғары техника училищені инженер-механик мамандығы бойынша бітірді (1957 жылы). 1957–61 жылдары Ресей қорғаныс зауытында, 1961–62 жылдары Новосибирск қаласындағы Заельцовский ауданы комсомол комитетінің хатшысы қызметін атқарды. 1962 жылы Қазақстан Ғылым Академиясының Ядролық физика институтында бас инженер, директордың орынбасары, Жоғары қуатты физика институтының бас инженер қызметтерін атқарды. 1975–77 жылдары «Гидромаш» қорғаныс кәсіпорнының құрылуына белсене араласты. 1977 жылдан Алматы темір жолы көлік инженерлері институтында (қазіргі Қазақ көлік және коммуникация академиясы) кафедра меңгерушісі. 400-ден астам ғылыми еңбегі, бірнеше патенті бар.   

