ФЛОГОПИТ (грек. phlogopos — от түсті, оттай) — силикаттар класы, слюдалар тобына жататын минерал. Химbz формуласы: KMg3[Sі3AlO10](OH,F)2, қоспалары: Na, Mn, Tі. Моноклиндік сингонияда кристалданады, агрегаттары жапырақ тәрізді әрі тығыз қабыршақты болып келеді. Түсі сарғылт, кірпіштей қызыл, қоңыр, шыныдай жылтыр, жымдастығы жақсы жетілген, электр тогын өткізбейді, қатт. Моос шкаласы бойынша 2 — 3, тығыздs 2,7 — 2,85 г/см3. Ф. жапсарлай метаморфтанған немесе метасоматтануға ұшыраған мәрмәр тастарда жиі кездеседі. Ол жоғары температура мен қысым әсерінен өте негізді сілтілі тау жыныстары мен карбонатиттерде, магнезиалды кристалдық тақтатастардың, доломиттердің, мергелдердің граниттік интрузия әсеріне ұшыраған белдемдерінде кен орындарын түзеді. Экзогендік жағдайда Флогопит гидратацияға ұшырап, вермикулитке айналады. Флогопиттің жоғары сапалы кристалдары радиотехника, электротехника, электрондық аспаптардың бөлшектерін, слюдитті қағаз, конденсаторлар, т.б. жасауда қолданылады. Флогопит калий-аргондық, рубидий-стронцийлік әдістермен тау жыныстарының абс. жасын анықтауда пайдаланады.  "Қазақ Энциклопедиясы" 9 том  

