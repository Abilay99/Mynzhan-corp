Әуесхан Нұрғожақызы (1943-2006) - 15 наурызда ҚХР Шыңжаң өлкесінде туған. Шыңжаң Жазушылар одағының органы «Шұғыла» журналында редакторлық қызмет атқарған. 1970 жылдардың басында әдебиетке өлеңдерімен жарқырай көрінген. Елуден артық өлең-толғаулары, қырықтай әңгімелері, оншақты повесть, бір романы жарыққа шықты. Шығармалары қытай, ұйғыр, қырғыз, моңғол тілдеріне аударылып басылды. «Ана арманы» (1985), «Қосылғандар» әңгімелер жинағы (1987), «Соңғы қар» романы (1992), «Сурет алдында» повестер жинағы (1996), «Махаббат па әлде қарғыс» әңгімелер жинағы (2001), «Көкжиек» (қытай тілінде), (2003) повесть, әңгімелер жинағы жарық көрген. 

