Ағынды модулі (Модуль стока; лат. modulus — өлшем) — өзен алабынан белгілі бір уақыт аралығында ағып түсетін ағынды көлемі. Су шығынын су жинау алабының ауданына бөлу жолымен есептелінеді, әдетте, л/с.км² немесе л/с.га түрінде өрнектеледі. Ағынды модулі — су көзінің сулылығын көрсететін гидрологиялық сипаттама. Ағынды модулінің шамасы жер шарында 0-ден 15—20 л/с.км² дейін құбылады.   

