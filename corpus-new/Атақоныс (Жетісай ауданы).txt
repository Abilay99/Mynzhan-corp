 Басқа мағыналар үшін Атақоныс деген бетті қараңыз. Атақоныс — Түркістан облысы Жетісай ауданындағы ауыл, Жаңаауыл ауылдық округі орталығы, темір жол бекеті. Аудан орталығы  – Жетісай қаласынан оңтүстік-батысқа қарай 18 км жерде, Өзбекстанмен шекаралас. 1999 жылы жергілікті тұрғындар саны 1954 адам (993 ер адам және 961 әйел адам) болса, 2009 жылы 2513 адамды (1265 ер адам және 1248 әйел адам) құрады. 1951 жылы ұйымдастырылған 22-Партсъезд атындағы мақта ұжымшарының орталығы болып келді. Ұжымшар негізінде бірнеше шаруа қожалықтары құрылды. Орта мектеп, кітапхана, клуб, фельдшірлік-акушерлік пункт бар. Ол арқылы Ташкент – Жызақ темір жолы өтеді. 

