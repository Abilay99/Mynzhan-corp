Израиль мемлекетінде 7 әкімшілік округтарға біріккен 75 қала бар. Израильде қаланың халық тығыздығы өте жоғары, қалаларда халықтың 90% өмір сүреді. Қаланың статусының халық санын айғақтауы міндетті емес, әйтсе де, статус халық саны 20 000 адамнан жоғары елді мекендерге беріледі. Израильде нақты екі қалалық агломерацияларды ажыратуға болады: Мәліметтер 2010 жылдың маусым айы жағдайы бойынша түзілген, ақпараттар Израильдің Орталық статистикалық бюросының есептемесінен алынған. Жалпы алғанда 75 муниципалитетке Израиль ішкі істер министрлігі «Қала» статусын берген, ең жаңа қала болып 2008 жылы Кафр-Касем араб кенті танылды. Израильде халық саны 100 000 адамнан жоғары 14 қала бар, оның ішінде халық саны 700 000 адамнан асатын Израильдің елордасы Иерусалим. Тізім Иудея және Самария округтарында, Иордан өзенінің батыс жағалауының аймағында орналасқан төрт өаланы қамтиды. Иерусалимнің ауданы мен халқы 1967 ж. соғыс нәтижесінде Иерусалиммен аннексияланған және 1980 жылғы «Иерусалим жайлы заң» бойынша Иерусалимнің муниципалдық шекараларына енген Шығыс Иерусалимді қамтиды.  

