    Оңтүстік Қазақстан облысы балансында жалпы қолданыстағы 5000 километрден астам автокөлік жолдары болса, оның 800 километрі республикалық, 4470 километрі жергілікті маңызы бар жолдар.  Әуе қатынасы жүйесіндегі “Шымкент” әуежайы” ААҚ Еуропадан Оңтүстік-Шығыс Азияға, Таяу және Қиыр Шығыс елдеріне қатынайтын көлік ағындарының тоғысында орналасқан. Ташкентте 100 км, Бішкектен 500км қашықтықта халықаралық әуе желілердің қиылысқан жеріне орналасуы тікелей және транзиттік әуерейстеріне де қолайлы.  Облыстың темір желісі – Ұлы Жібек жолы арқылы өтетін Трансазиялық теміржол магистралінің негізгі бөлігі. “Қазақстан темір жолының” Шымкент бөлімшесіне 30 станция қарайды, оның біреуі – сорттау станциясы, екеуі – жүк тасымалы, үшеуі – бөлімшелік, 24-і – аралық станциялар. Байланыс және телекоммуникация жүйесінің дамуы ұқсас құрал-жабдықтарды сандық құрал-жабдықтарға алмастыру, байланыстың ұялы және басқа түрлеріне жаңа стандарттарды енгізу нәтижесіне тікелей байланысты болды.  Телекоммуникациялардың Оңтүстік Қазақстан облыстық дерекциясы (ТОҚОД) – “Қазақтелеком” ААҚ филиалы. ТОҚОД жергілікті, қалааралық, халықаралық телефон байланысы, телеграф арқылы байланыс және ақпараттарды беру, телевизиялық және дыбыс бағдарламаларын көрсету жөніндегі қызметтерді орындайды. Телекоммуникация желілерін дамыту және жаңарту мақсатында магистральдық және жергілікті жүйелерді байланыстыру талшықты – оптикалық жүйелерінің, коммуникациялаудың электрондық желілері және тасымалдаудың сандық жүйелерінің негізінде цифрлауға көшіру шаралары іске асырылуда. 1998 жылдан бастап облыстың аумағы арқылы өтетін ұлтаралық Азия-Еуропалық талшықты-оптикалық байланыс желісі (ТАЕ Волс) жұмыс істейді.  Облыстық, аудандық маңызы бар және елді мекен көшелерін дамытуға 2014 жылы 19,0 млрд. теңге бөлінді. Нәтижесінде, құрылыс-жөндеу жұмыстары 305,8 шақырым жолды қамтып, 16 көпір қалпына келтірілді. Жалпы құрылыс-жөндеу жұмыстары 186 нысанды қамтыды. 5 жылда 6,2 мың шақырым жолдар мен 93 көпірдің құрылысына жөндеу жұмыстары жүргізілді. Жақсы және қанағатты жағдайдағы жолдардың үлесі 82,4 пайызды құрап, бұл көрсеткіш өткен жылмен салыстырғанда 15 пайызға артатын болады (оның ішінде облыстық маңызы бар жолдар – 86,3 пайыз аудандық маңызы бар жолдар – 74,3 пайыз). Есепті жартыжылдықта атқарылған оңтайлы шаралардың нәтижесінде облыстағы тасымалдаушылар тарапынан 66 жаңа автобустар сатылып алынды. 2014 жылдың аяғына дейін қосымша 120автобус сатып алынбақ. (оюлыстағы орташа жылдық көрсеткіш 90-100 автобус). 2014 жылы 687 (89,7 пайыз) елді мекенге тасымал ұйымдастыру жоспарланған. (Республикада орташа көрсеткіш 76 пайыз).Облыс бойынша автомобиль көлігімен тасымалданған жолаушылар саны жылдан-жылға көбейіп, 2014 жылдың 6 айында 1,1млрд адам тасымалданып, 2013 жылдың 6 айымен салыстырғанда 3,9 пайызға артты. Өркендеген, көркемдеген Оңтүстік кітабы. “АСА” баспа үйі” ЖШС, 2014. 

