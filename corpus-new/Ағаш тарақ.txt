Ағаш тарақ - сабаға пісіп алынған майды қыл-қыбырдан тазарту үшін қолданылатын ағаштан жасалған тарақ тәрізді жіңішке дүзді арнаулы бұйым. Ағаш тарақпен май «қылшықтайды», яғни дәстүрлі сарымай дайындау тәсілінде сабадан (күбіден) астауға немесе тегенеге қолмен алып жинаған майдан іркітті қолмен сығып, «шынықтырмай» тұрып, оның арасында кеткен қыл қыбырдан тазартады.  Ағаш тарақты алдымен бір бағытта тарап, дүзіне ілінген қыл-қыбырды алып тастайды да, онан кейін оған көлденең бағытта тарайды. Ағаш тарақ болмаған жағдайда майды кішілеу пышақтың сыртымен, жетесімен (дүзімен емес) атқарады.  

