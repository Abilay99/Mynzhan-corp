Фемистокл (б.з.б. 525 – 460 ж. ш.) – Афина мемлекет қайраткері және грек-парсы соғыстары (б.з.б. 500 – 499) кезіндегі қолбасшы. Фемистокл сауда-қолөнершілер тобы мен қала кедейлерінің мүддесін қорғайтын “теңіз партиясы” деп аталатын топтың көсемі болып тұрып, Афинаны теңіз державасына айналдыруға тырысты. Парсыларға қарсы жалпы гректік Қарсыласу қозғалысын ұйымдастырды, Афина флотына басшылық етті. Фемистокл Кіші Азиядағы грек қалалары мен бірлесіп 1-Афина теңіз одағын (478) құруға бастама көтерді. "Қазақ Энциклопедиясы", 9 том 

