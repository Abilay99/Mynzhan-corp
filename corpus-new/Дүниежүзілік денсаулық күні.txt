Дүниежүзілік денсаулық күні - Дүниежүзілік денсаулық ұйымының (бұдан әрі - ДДҰ) құрылған күнінен бастап аталып келеді. Оның жарғысы 1948 жылы 7 сәуірде қабылданған. 1948 жылдан бері әлемнің екі жүзге жуық мемлекеті ДДҰ-ға мүше. Бұл күнді атап өту 1950 жылдан бастап дәстүрге айналған. ДДҰ әр жылды медицинадағы көкейкесті мәселелердің біріне арнап отырады. Бұл шара адам өз өмірінде денсаулықтың мәні қаншалықты зор екенін түсініп, оны жақсарта түсу мақсатында тиісті шешім қабылдауы үшін өткізіледі. ДДҰ әр адам өз денсаулығын сақтап, күтуге жауапты екендiгiн естен шығармауды ұсынады. Біріккен Ұлттар Ұйымының атаулы күндері 

