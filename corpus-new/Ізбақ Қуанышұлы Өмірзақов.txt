Ізбақ Қуанышұлы Өмірзақов 1958 жылы 19 қаңтарда Ақтөбе облысы Новоресей ауданының Новоресей аулында туған. Қазақ ауыл шаруашылық институтын (1980) орман шаруашылығы і мамандығы бойынша; Алматы саясаттану және басқару институтын (1991) саясаттанушы, әлеуметтік-саяси пәндердің оқытушысы мамандығы бойынша бітірген. 1980 жылдан - Дон кен-байыту комбинатының жөндеу- құрылыс цехының жүмысшысы. 1982 жылдан - «Хромтау- ауырқұрылыс» тресінің ағаш өңдеу цехының шебері, қосалқы өндіріс учаскесінің бастығы. 1984 жылдан - «Хромтауауырқұрылыс» тресі облыстық кәсіподақтары комитетінің босатылған төрағасы. 1984 жылдан - Хромтау қалалық Халық депутаттары кеңесі аткомының орынба- сары. 1987-1989 жылдары - Қазақстан Компартиясының Новоресей аудандық комитетініңұйымдықбөлімінің нұсқау- шысы. 1991 жылдан - Ақтөбе облысы Новоресей аудандық атқару комитетінің өнеркәсіп, құрылыс және көлік бөлімінің төрағасының орынбасары.1992 жылдан - Новоресей аудандық әкімшілігінің коммуналдық меншік нысандарын жекешелендіру жөніндегі комиссияның төрағасы. 1993 жылдан - «Дон кен-байыту комбинаты» АҚ кадрлар және әлеуметтік мәселелер жөніндегі директоры, әлеуметтік мәселелер жөніндегі бас директорының орынбасары. 1996 жылдан - Ақтөбе мемлекеттік мүлікті басқару жөніндегі аумақтық комитеті төрағасының бірінші орынбасары, төрағасы. 1997 жылдан - Ақтөбе облысы әкімінің кеңесшісі. 1998 жылдан - Қарғалы ауданының әкімі. 2002 жылдан - Ақтөбе облысы әкімінің орынбасары. 2002 жылдан - Хромтау ауданының әкімі. 2003 жылдан - Атырау облысының Мұнай-газ кешені, сыртқы экономикалық байланыстар және инвестициялық саясат басқармасының бастығы. 2004 жылдан бері - Ақтөбе облысы әкімінің бірінші орынбасары. «Құрмет» орденімен (1999), «Қазақстан Республикасының тәуелсіздігіне 10 жыл» (2001), «Қазақстан Конституциясына 10 жыл» (2005),«Астананың 10 жылдығы» (2008) медальдарымен марапатталған.   

