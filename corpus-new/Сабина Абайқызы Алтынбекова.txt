Сабина Абайқызы Алтынбекова (Ақтөбе, Қазақстан, 1996 жылдың 5 қарашасында туған) — қазақстандық волейболшы, Қазақстан Республикасы волейболдан әйелдер құрамасының мүшесі. Ақтөбеде дүниеге келген. Бес жастан бастап бимен айналысқан, ал 14 жастан бастап волейболмен айналысады. "Казхром" клубының атынан капитан ретінде өнер көрсеткен. 16 жастан бастап, "Алматиночка" (Алматы қаласы.) клубында ойнайды. 2014 жылы университетке түсті. Отбасында екі бауыры бар, олар: Әпкесі Гүлдана (1992 ж.т.), Сіңілісі Кәрина (2001 ж.т.). Сабина 17 жасында Қазақстанның волейболдан әйелдер құрамасының мүшесі атанды. Тайбэйде өткен қыздар арасында волейболдан 17-ші Азия чемпионатында ең сұлу волейболшы атанды. Бойы - 182 см, салмағы 59 кг, аяқтарының ұзындығы 124 см. Тайван, Жапония және басқа да көптеген азиялық телеарналар Сабина туралы репортаждар түсірді, ал интернетте көптеген роликтер пайда болды. Азиялық жанкүйерлер Сабинаның келбеті жапондық аниме кейіпкерлеріне ұқсайды деп тапты. Интернетте Сабина Алтынбекованың көптеген әуесқой, оның ішінде «моэ» стилінде суреттері пайда болды. 2014 жылы Қазақстан Респуликасындағы Қызыл ай қайырымдылық қорының ресми волонтеры болады. Бүгінде бұл қайырылдылық қор 897 млн адамдарды 59 мемлекетті байланыстырып отыр. 

