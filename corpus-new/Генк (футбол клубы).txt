«Генк» (нидер. Koninklijke Racing Club Genk) — Бельгияның Генк қаласындағы кәсіби футбол клубы. Клуб 1923 жылы құрылған. 1923 жылы құрылған "Винтерслаг" және 1918 жылы құрылған "Тор Ватерсхей" клубтары 1988 жылы бірікті де, Генк клубы пайда болды. Жаңа құрылған клуб әуелі Бельгияның бірінші дивизионында ойнап, 1989 жылы екінші дивизионға түсіп кетті. Келесі жылы-ақ қайта оралды, бірақ біраз жылдар бойы тек төменгі лигаларға түсіп кетпеу үшін ғана арпалысып жүрді де, 1994 жылы бәрібір екінші дивизионға қайта төмендеді. 1995 жылы қайта оралды да, маусым қорытындысында жетінші орын алды. 1996/97 жылғы маусымда Интертото кубогына қатысты. 1997/98 жылы екінші орыға табан тіреді. Ал 1998/99 жылы тұңғыш рет Бельгия чемпионы атанды.   

