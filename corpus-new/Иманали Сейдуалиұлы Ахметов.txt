 Басқа мағыналар үшін Ахметов деген бетті қараңыз. Иманали Сейдуалиұлы Ахметов (24.7.1943 ж., Оңтүстік Қазақстан облысы Шымкент қаласы) – техника ғылымдарының докторы (1994), профессор (1990). Халықаралық экология академиясының толық мүшесі (1995). Новочеркасск политехникалық институтын (1968) бітірген. Қазақ химия-технология институтының кіші, аға ғылыми қызметкері (1968–1971), Павлодар индустрия институтының аға оқытушысы (1972–1978), институттың партия к-тінің хатшысы (1978–1983) болды. 1984 жылдан Рудный индустриалдық институтының ректоры қызметін атқарады.  90-нан астам ғыл. мақала мен 10 өнертабыстың авторы.  

