Книпхофия немесе Книфофия (лат. Kniphofia) -  лат. Asphodelaceae тұқымдас тармаққа жататын көпжылдық шөптесін өсімдіктердің бір түрі. Бұрында Лалагүлдер тұқым тармаққа жатқан, бірақ қазіргі уақытта көптеген ғалымдар Xanthorrhoeaceae тұқым тармаққа жатқызады. Бұл өсімдіктің бірнеше түрлері және көптеген будандары бар, бүкіл әлемде әдемі гүлдейтін бау-бақша өсімдігі ретінде кең таралған. Есімі Иоганна Иеронима Книпхофа деген неміс ботанигінің құрметіне өсімдік аталған (нем. Johann Hieronymus Kniphof  1704-1763). Книфофия атауы көбінесе бау-бақша жайлы әдебиетте көп қолданылады. 1980-1990 жылдарға дейін өсімдіктің тегін белгілеу үшін Тритома атауы қолданылған. Бау-бақша саласында бұл атау қазіргі уақытқа дейін бар. Тұқымның барлық өкілдері - көпжылдық шөптесін өсімдіктер, кейбірлері – мәңгі жасыл. Көбінесе өсімдіктер 1 метр немесе жарты метр болады, алайда аласа түрлері де кездеседі. Ең биік түрі - Томсан Книпхофиясы, олар 3 метрге дейін барады. Жапырақтары тамыр жанындағы розетканы құрастырады. Гүлдері үлкен болмайды. Сабақтың жоғарғы жағында орналасады. Аталығы-6. Жатыны жоғарғы, үшұялы. Шірнеліктер ұялар арасындағы қоршауларда орналасады. Жемісі-қорабша. Книпхофиялар танымал бау-бақша өсімдіктер, екі түсті болып келелді, бұл оның гүлдері ашылғанда сары, ал гүлдері ашылмай қызыл болатынына байланысты. Суыққа шыдамдылығы көп жағдайда - минус 10 — минус 15 °C. Өсімдіктерді дәндермен және көктемгі бұтақтардың бөлінуімен көбейтеді. Книпхофия тегі жалғыз өзі ғана Asphodelaceae тұқымына жатады. Бұрынрақ болған жүйелерде өсімдік Liliaceae тұқымына жатады. Книпхофия 70 түрді біріктіреді. 

