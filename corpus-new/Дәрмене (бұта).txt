Дәрмене немесе ақ жусан (лат. Artemisia cina) – астралылар тұқымдасының жусан туысына жататын көп жылдық шала бұта. Орта Азияның (Оңтүстік Қазақстан) эндемигі. Биіктігі  18 – 30 см. Өзіне тән аңқыған өткір иісі бар. Улы өсімдік. Тамыры ағаштанып кеткен, өзекті, қара-қоңыр түсті. Жапырақтары кезек орналасқан, сызықты жиеленген. Гүлдеу кезіне қарай көбі түсіп қалады. Гүлдері майда, 2-3 мм, қос жынысты. Гүлшоғыры - себетше. Жер бетіндегі бөліміннің құрамында  сесквитерпенді лактон сантонин (до 7 %) және 1,5—3 % эфир майлары,  цинеол және басқа терпендер (70—80 %), камфора, карвакрол. Оңтүстік Қазақстан облысы, Арыс ауданының Дәрмене кеңшарында қолдан өсіріледі. Қазақстанның Қызыл кітабына енгізілген. 

