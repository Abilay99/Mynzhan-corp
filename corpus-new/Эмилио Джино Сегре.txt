Эмилио Джино Сегре(Segre)(01.02.1905 жылы туған, Рим маңындағы Тиволи) - итальян физигі. Рим университетін бітірген(1928). Сегре 1930 - 36 жылы Рим университетінде, 1936-38 жылы Палермо университетінде, 1938 жылдан бастап АҚШ - тағы Калифорния университетінде (1946 жылдан оның профессоры), 1943 - 46 жылы АҚШ - тың Лос - Аламостағы ұлттық лабораториясында қызмет істеді. Ол 1934 - 36 жылы Э.Ферми т.б. ғалымдармен бірге протон әсерімен жүретін ядролық реакцияларды зерттеді. Технеций (1937), астат (1940), плутоний (1940 - 41) сияқты элементтерді ашуға, сондай - ақ антипротонды алуға (1955) қатынасты.  АҚШ және Италия Ұлттық академияларының мүшесі. Нобель сыйлығының лауреаты (1959). Қазақ Совет энциклопедиясы, 1976 жыл, Алматы,10 том, 97 бет 

