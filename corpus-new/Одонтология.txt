Одонтология (грек. odus, odontos – тіс және ...логия) – стоматологияның терапевтік бөлімінің ескірген атауы. Одонтология тістің құрылымын, тіс ауруларын және оны емдеу мен алдын алу шараларын зерттейді. Антропология ғылымында одонтология халықтардың тіс морфологиясын анықтап, ортақ заңдылықтарын ашу мақсатын көздейді. Қазақтардың тіс морфологиясында “шығысқа” ұқсас белгілері “батыстық” ерекшеліктен басым түсіп жатады. Сонымен бірге “батыс” өзегі тіс бедерлерінің кейбір фендерінің көрсеткіштері республиканың батыс бөлігінен шығысқа қарай жылжыған сайын белгілі мөлшерде кеми береді. Қазіргі қазақтардан табылған “батыстың” тұрақты құрылым тамыры генетик. жағынан алғанда қадым замандардағы жергілікті субстраттан барып шығады. Одонтолог - одонтология маманы, дәрігер.  

