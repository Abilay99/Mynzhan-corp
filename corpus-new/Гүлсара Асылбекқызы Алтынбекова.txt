Гүлсара Асылбекқызы Алтынбекова (24.6.1954 ж. т., Өзбекстан, Сырдария облысы, Баяут ауданы) – қызметкер, саясаттанушы, саясаттану ғылымдарының кандидаты.  Ташкент педогогикалық институтын (1976), БЛКЖО ОК жанындағы жоғары комсомол мектебін (1980), Қазақстан менеджмент, экономика және болжау институтын (1991), ҚР Сыртқы істер министірлігінің жанындағы дипломат. академияны (1999) бітірген.  1970 – 72 ж. «Баяут-2» мақта кеңшарында жұмысшы, 1980 – 88 ж. БЛКЖО Қызылорда обкомының хатшысы, бірінші хатшы, 1988 – 95 ж. ҚЛКЖО ОК-нің хатшысы. 1995 ж. ҚР Президенті Әкімшілігі қоғамдық-саяси бөлімінің кеңесшісі, 2000 – 2001 ж. ҚР Премьер-Министрі Кеңсесінде әлеуметтік сектордың меңгерушісі, 2001 жылдан Үкіметтің ҚР Парламентіндегі Өкілдігінің заң шығару үдерісі мониторингі секторының меңгерушісі.  «Құрмет белгісі» орденімен, медальдармен марапатталған.   

