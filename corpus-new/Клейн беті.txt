Клейн беті, Клейн бөтелкесі – бір жақты тұйық бет. Мұны неміс математигі Ф.Клейн (1849 – 1925) қарастырған (1874). Үш өлшемді кеңістікте Клейн беті екі жағы ашық бөтелке тәрізді құбырдан  жасалады. Ол үшін құбырды иіп, оның жіңішке ұшын ішкі беті арқылы өткізіп, сыртқы жалпақ дөңгелегін ішіне қарай, ал ішкі жіңішке дөңгелегін сыртына қарай көмкеріп, екі шеткі ұштарын желімдеу керек. Сонда өзін-өзі қиып өтетін Клейн беті шығады. Өзін-өзі қиып өтпейтін Клейн бетін тек 4 өлшемді кеңістікте ғана алуға болады. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 жыл. ISBN 5-89800-123-9, X том   

