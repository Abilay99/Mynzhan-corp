Өндірісті шоғырландыру – біртекті немесе технологиялық байланыстағы өнімді шығарудың тиімділігін арттыру мақсатында ірі кәсіпорындарда өндіріс пен жұмыс күшін шоғырландыру процесі. Өндірістің аумақтық шоғырлануы – жеке бір пунктте, ареалда, ауданда және елде өнеркәсіп пен ауыл шаруашылығы кәсіпорындарының және олармен байланысты өндірістік инфрақұрылым құрылыстарының топталуымен сипатталатын өндірістің орналасу түрінің бірі, өндірістің аумақтық шоғырлануы — географиялық еңбек бөлінісінің нәтижесі, ол сондай-ақ қоғамдастырылған өндіріс процесінің географиялық ерекшеліктеріне тәуелді. Өнеркәсіп тұрғысынан алғанда, аумақтық шоғырлануды екі деңгейге - жергілікті (мұнда аумақтық өнеркәсіптік өндірістің шоғырлануы, ең алдымен қалалық шоғырлану есебінде қаланың немесе қала агломерациясының типімен және мөлшерімен байланысты болады) және аудандық (экономикалық аудан әкімшілігі бірлігінің шегінде) деп бөледі.   

