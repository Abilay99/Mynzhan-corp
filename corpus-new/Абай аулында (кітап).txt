«Абай аулында», Мұхтар Әуезовтің балалық шағына арналған көркем туынды. Авторы Т. Жұртбаев. 1987 ж. «Жалын» баспасынан жарық көрген. Онда жас Мұхтардың атасы Әуезбен бірге Абайдың аулына барғаны, ұлы ақынның туған жерінің әсем табиғаты, балғын да уайымсыз балалық шақ, сол кездегі ел өмірі суреттелген. Кітап бастауыш сынып оқушыларына арналып, хрестоматиялық, қосымша оқу құралы есебінде көркем безендірілген. Көлемі 1,5 баспа табақ, таралымы 50 мың дана.   

