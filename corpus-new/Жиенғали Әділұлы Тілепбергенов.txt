Жиенғали Әділұлы Тілепбергенов (1895, қазіргі Ақтөбе облысы Темір ауданы Қызыл жұлдыз ауылы – 1933, Ақтөбе қаласы) – жазушы, драматург. Алғаш ауыл молдасынан сауатын ашқан Тілепбергенов Орынбордағы “Хусаиния” медресесінде оқыды.  Тілепбергенов “Айқап”, “Қазақ”, “Алаш” газеттеріне елден хабарлар жазып, өлеңдерін жариялаған. Жазушының ауыл өмірін суреттеген “Таңбалылар” (1930) повесі жарық көріп, “Перизат – Рамазан” (1928), “Тілші” (1928) атты пьесалары сахнада қойылған. Әңгімелер мен фельетондар жинағы “Ізбасар” деген атпен 1969 жылы жеке кітап болып басылды.  

