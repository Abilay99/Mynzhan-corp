Радиоактивті бұлт ізімен залалдану  — ядролық жарылыс кезіндегі радиоактивті бұлттың козғалысы жолылда түсетін радиоактивтік заттармен жергілікті жердің, сондай-ақ сол жердегі объектілер мен адамдардың залалдануы. Жергілікті жердің залалдану алқабының көлемі мен деңгейі ядролық жарылыс қуаты мен түріне, жарылыс орталығына дейінгі қашықтыққа және із осіне, сонымен бірге метеорологиялық жағдайларға, жергілікті жер бедеріне және жарылыстан кейін қанша уақыт өткеніне байланысты болады. Жер үсті жарылысы кезіндегі радиоактивті бұлт ізімен жергілікті жердің залалдану алқабының болжамды көлемі: қуаттылығы 20 кг ядролық жарылыс кезінде — ені 10 километр және ұзындығы 60 километр (радиация деңгейі 10 Р/с); қуаттылығы 10 мегатонна термоядролық жарылыс кезінде — ені 75 километр және ұзындығы 450 километр (радиация деңгейі 10 Р/с).  

