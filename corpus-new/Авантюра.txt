Авантюра (фр. aventure - кезу, саяхат; қауіп-қатерлі әрекет) — кездейсоқ сәттілікке есептелген тәуекелге, күмәнға толы әрекет; шынайы мүмкіндіктерді есепке алмай басталған және сәтсіздікке апарып соқтыратын іс. Авантюрист деп қызметі жеңіл жетістік, пайдаға қол жеткізуді көздей отырып, принципсіз, күмәнға толы, көзсіз тәуекелге барумен сипатталатын адамды атайды. Авантюризм деп саясатта, билік жүргізуде және т.с.с. белгілі бір мақсат, мүддеге жету үшін күдікті, шүбәлі жолмен оңай олжа іздеушілік әрекетті атайды. 

