Георг Фридрих Гендель (23.2.1685, Галле — 14.4.1759, Лондон) — неміс композиторы.  18 ғ-да өмір сүрген Еуропадағы аса көрнекті опера композиторларының бірі. Ол — 40-тан астам операның авторы. Опера жанрында қаїармандық және тұрмыстық образдардың муз. мінездемелерін тереңдетіп, вокальдық формалар мен оркестрді байыта түсті. Монументті эпикалық-драм. жанрдағы классик. оратория тудыруда Г-дің суреткерлік еңбегі ерекше. Ол 30-дан астам ораториның авторы. Композитор діни сюжеттерге негізделген “Израиль Египетте”, “Иуда Маккавей”, “Самсон”, “Мессия” сияқты шығармалар жазды. Гендель — неміс полифониясы мен ағылшын хор өнерінің дәстүрін одан әрі дамытқан суреткер. Композитор аспаптық музыкаға да үлкен үлес қосты (орган үшін концерттер, ансамбльдік сонаталар, клавесин үшін сюиталар мен фугалар, т.б.). 

