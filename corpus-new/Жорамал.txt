Жорамал – айқын да нақты емес нысанды онда болуы мүмкін қасиеттер арқылы тануға ұмтылу. Әдетте, заттың не құбылыстың сыртқы көрінісі мен ішкі мазмұны үнемі сай келе бермейді, сондықтан олардың сыртқы көрінісіне қарап ішкі мазмұнын барлық жағдайда бірдей тану мүмкін емес. Мұндайда Жорамал үлкен рөл атқарады. Жорамал – ойша қорытынды жасау амалы. Мұнда, негізінен,  қорытынды да абстрактылы күйде қала беретін ой түйіндеу процесі жүреді. Ғылыми ойлау сатысы болып табылатын  гипотеза мен болжамға қарағанда қарапайым ойлау сатысына көбірек жақын тұратын Жорамалда жалқылықтан гөрі жалпылық басым болады.   

