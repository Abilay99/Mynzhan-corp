Ғали Бақытжанұлы Қайыров (1946 жылы туған, Атырау қаласы) – техника ғылымдарының докторы (1995), профессор (1996). Уфа мұнай инcтитутын бітірген (1972). Маңғыстау гидрогеол., Қарақия мұнай барлау экспед-нда, «Маңғыстаумұнай» өндірістік бірлестігінде, Маңғыстау барлау-бұрғылау басқармасында, «Маңғыстаумұнайгазбарлау» кешенді экспед-нда жұмысшыдан бас инженер, басшыға дейінгі еңбек жолынан өтті (1960–1988). «Атыраумұнайгазгеология» өндірістік бірлестігінде бас директор (1988–1995), «Мұнайгаз» мемлекеттік холдинг компаниясы тех. бас басқармасының бастығы (1995–1997) болды. 1997 жылдан «Мұнай» ғылыми-өндірістік орталығында вице-президент, «ҚазТрансОйл» компаниясында департамент бастығы қызметін атқарады. 80-нен астам ғыл. жарияланым мен 3 монографияның авторы.   

