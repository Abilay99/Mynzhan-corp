Сұлтан Қали (Сұлтанбай) Қалиұлы (1.5.1943 жылы туған Жамбыл облысы Жамбыл ауданы Сеңгірбай ауылы) - ақын.Әкесі - Есенаманов Қали, марқұм, жылқышы болып жұмыс істеген. Анасы - Есенаманова Айғаным Күлешқызы,марқұм, жылқышы болып жұмыс істеген.Абай атындағы педагогика училищесінің филология факультетін (Жамбыл қаласы, 1961) және С.М. Киров атындағы Қазақ мемлекеттік университетінің филология факультетін филолог, қазақ тілі мен әдебиетінің мұғалімі мамандығы бойынша (1967) бітірген. Тараз қаласындағы педагогикалық училищені (1961), Қаз¥У-ды бітірген (1967). 1961 - 62 жылдары Жамбыл облысы Шу ауданындағы №61 мектепте мұғалім, 1967 - 73 жылдары Қазақ радиосының музыка редакциясында әдеби редактор, балалар редакциясында редактор, аға редактор, 1973 - 91 жылдары "Балдырған" журналының жауапты хатшысы, 1991 жылдан "¥лан" газетінің бас редакторы қызметтерін атқарған. Алғашқы мысал өлеңі "Қомағай бақа" 1959 жылы Жамбыл облысы "Еңбек туы" (қазіргі "Ақжол") газетінде жа- рияланған. Қали аудармасымен С.Маршактың "Акымақ тышкан туралы ертегі" (1973), С.Михалковтың "Степа ағай" (1987), Р.Ғамзатовтың "Менің атам" (1969, 1982) поэмалары, Р.Климингтің бірнеше ертегісі "Пілдің баласы" (1983) деген атпен, Б.Момышұлының "Мен әлі сәбимін" повестері мен әңгімелері (1984), "Жанымның жарық жұлдызы" романы (1985) қазақ тілінде жарық көрген. Өлеңдері орыс, украин, өзбек, түрікмен, қарақалпақ, Әзірбайжан, қырғыз тілдеріне аударылған. Қазақстан Журналистер одағы мен Қазақстан Жастар одағы Б.Бұлқышев атындағы сыйлық лауреаты (1997). Қали "Еңбектегі ерлігі үшін" медалімен (1970), Қазақстан Жоғарғы Кеңесінің грамотасымен (1981), Қазақстан Республикасы Білім министрлігінің Ы.Алтынсарин атындағы медалімен (1983), "ҚР тәуелсіздігіне 10 жыл" (2001) медалімен марапатталған. "ҚР Білім беру ісінің құрметті қызметкері", "Мәдениет қайраткері" атақтары берілген. Діни көзқарасы - мұсылман. Қазақстанның болашағы туралы болжамы - «Ондаған жылдардан кейін Қазақстан барлық параметрлері бойыншаАҚШ, Жапония, Швеция тәрізді дамыған елдермен қатар тұратын болады». Хоббиі - сурет салу. Сүйіп оқитын әдебиеті - «Бұл менің мамандығым, егер әдебиетке деген әуестік болмаса - бұл салада атқаратынештеңе болмас еді». Үйленген. Жұбайы - Еренбай Әлия, зейнеткер, Қазақ энциклопедиясы редакциясының ғылыми қызметкері болған. Қыздары - Қали Сағира (1969 жылы туған ), Қали Раушан (1980 жылы туған ); ұлы - Қали Сауран (1971 жылы туған ). Немерелері -Алуа, Айдана, Ақерке, Дінмұхамед.   

