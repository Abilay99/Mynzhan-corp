Ақ жапалақ (лат. Bubo scandiacus) — түнгі жыртқыштар отрядына жататын, өне бойы Арктикада тіршілік ететін жапалақтың бір түрі; поляр жапалағы жапалақ тұқымдасына жататын құс, ұзындығы 53-66 см, салмағы 2 кг. Еркектері ұрғашыларынан кішіректеу. Тұяқтары қауырсындалған. Кәрі аталықтары ақ - ұрғашылары және балапандарының қауырсынында көлденең қоңыр дақтары бар. Еуразия және Солтүстік Америка ормансыз тундраларық аймақтарын мекендейді, қыста оңтүстікке қарай ауысады. Ұялары жерде 3-11 жұмыртқа салады. Өсімталдығы қоректік қорға байланысты.  

