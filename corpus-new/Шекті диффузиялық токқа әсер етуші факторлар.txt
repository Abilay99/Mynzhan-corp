Илькович теңдеуі тікелей диффузиялық токқа әсер ететін қандай параметрлердін болатынын көрсетеді, олардың қайсыбірі өз кезегінде осы теңдеуге кебіне енбейтін, басқадай факторларға тәуелді бола алады. Мысалы, диффузия коэффициенті, онда қозғалатын ионның (молекуланың) табиғатына, өлшеміне, ион зарядына, ерітіндінің тұтқырларына, фон ерітіндісінің температурасына, құрамына, концентрациясына тәуелді екен. Ал бұлардың бәрін ескеру мүмкін емес. Айталық, диффузия коэффициенті ерітінді тұтқырлығына кері пропорционал, ал еріткіш тұтқырлығы неғұрлым қалыпты жағдайда азайған сайын, соғұрлым диффузиялық ток үлкен болады. Мұндағы тұтқырлық өз кезегінде температураға тәуелді болады, яғни температура жоғарыласа, ол азаяды, яғни диффузиялық коэффициент өседі. Сондай-ақ фон ерітіндісінің табиғаты, концентрациясы мен құрамы да айтарлықтай ықпал етеді; мысалы, жәй не тотық түрде болатын электрактивті ионның болуы, пішіні ор түрлі валенттіліктегі гидролиз дәрежесінің өзгеруі, иондардың тұрақтылығы мен құрамы. Сондықтан сынаманың ыдырауынан бастап, үлгіні талдауға әзірлеу барысында, оған байланысты кейін жүргізілетін барлық жұмыс кезінде фон ерітіндісінде алынған белгілі бір ионның күйіне сынаманы дайындау кезенінін тигізетін негізгі әсерін ескерген жөн.  

