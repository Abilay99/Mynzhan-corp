Зәуреш Әбдешқызы Ерғалиева1944 жылы 9 тамызда Алматы қаласында туған. Қазақ. Әкесі - Ерғалиев Әбдеш, техника ғылымдарының докторы, профессор. Анасы - Алманова Роза, орыс тілі пәнініңоқытушысы. С.М. Киров атындағы Қазақ мемлекеттік университетінің филология факультетін бітірген (1967). Көптеген көркем фильмдер мен деректі фильмдер сценарийлерінің авторы, халықаралық кинофестивальдардасыйлық алғандары: «Шөптің ішкі тәтті шырыны» (БКФ әділ-қазыларының сыйлығы, Минск қаласы , 1985; Екінші сый-лық, Португалия), «Мутанттар», «Соның ішінде» (2000),«Тұрмағанбет ақын» (1989), «Періште» (2004). Қазақстанның бірінші «Тоғысқан тағдырлар» телесериалының бас редакторы және сценарийдің авторы (1999). «Шегіртке» танымал телесериалының сюжеттік линиялары мен сценарийлерінің авторы (2000). 70-тен аса фильмдердің авторы. Қазақстанның бірінші «Тағдыр ұршығы» атты мерзімді баспасөз әдеби сериалының авторы, 60 серия (Малика Саид бүркеншік атымен). Кино туралы мақалалардың, сонымен қатар көркем әңгімелердің тұрақты авторы. Қазақ, орыс және ағылшын (сөздікпен) тілдерін біледі.1972 жылдан - Одесса киностудиясында бас редактордыңорынбасары. 1977-2010 жылдары - «Қазақфильм» киностудиясының жетекші редакторы. Ш. Айманов атындағы «Қазақфильм» АҚ «Бағындыру» картинасының редакторы (2010). КСРО Кинематографистері одағының мүшесі (1985). ҚР Кинематографистері одағы басқармасының мүшөсі (1995-2005). «Тың жерлерді игергені үшін» (1966) медалімен, «Соцжарыс Жеңімпазы» (1976) белгісімен, ҚР Құрмет грамотасы-мен (2005) марапатталған. Халықаралық кинофестивальдің лауреаты (Томар, 1986). Діни көзқарасы - «Құдай барлық ұлт пен халықтар үшін бір». Саяси қайраткер ретіндегі идеалы - Д.Н. Назарбаева. Қазақстанның болашағы туралы болжамы - «Біреудің табысына қызғанушылықты жоғалтқан жағдайда өркендеу.Жақыныңның, қызметтесіңнің, көршіңнің жетістігіне қуана білу». Хоббиі - аспаздық, детективтер. Сүйіп оқитын әдебиеті - А.С. Пушкин, сопы-ақындар (Руми). Ұлы - Тимур (1970 жылы туған).   

