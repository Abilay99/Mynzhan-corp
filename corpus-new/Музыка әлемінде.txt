“Музыка әлемінде” (“В мире музыки”) – республикалық журнал. 2004 жылдан бастап 2 айда бір рет қазақ және орыс тілдерінде шығып тұрады. Журнал “Мәдени жаңалықтар”, “Музыкалық таным”, “Жоғары оқу орнындағы музыка”, “Колледждегі музыка”, “Мектептегі музыка” деген айдарлардан құралып, қазақ музыкасының өзекті мәселелерін қамтиды. Онда Дәруіш Әлидің “Музыкалық трактаты”, “Қазақ халқының музыкалық фольклоры”, “Музыка теориясының негіздері” атты оқулықтар, зерттеу мақалалары жарияланып келеді. “Халық композиторлары”, “Халық аспаптары” бөлімдерінде Құрманғазы, Қазанғап шығармашылықтары, қобыз, домбыра аспаптарына байланысты материалдар беріледі. Журналдың құрылтайшысы – “Білім ЛТД” компаниясы, Бас редакторы – Т.Қоңыратбай.   

