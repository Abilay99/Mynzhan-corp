Шэнбяо (қытайша: 繩鏢|绳镖) немесе  Рауп дарт – қытайлардың суық қаруы. Қазақшаға аударғанда найзалы арқан деген мағына білдіреді.  Роуп дарт құрлымы жағынан алғанда люсинчуйға ұқсайды. Ол – арқаның басына бекітілген ауыр найзасы бар қару. Найзаның ұшы өткірленіп аяқталады, ол конус пішінді немесе қырлы болуы мүмкін. Заманауи нұсқадағы қару найзасының жалпы ұзындығы – 10 – 14 см, ал тарихы үлгілердің ұзындығы – 20 см, салмағы 300 грамм шамасында болған. Бір немесе бірнеше шығыршықтың арқасында найза арқанға бекітіледі. Оның ұзындығы 3-5 см дейін жетеді. Найзанаң артына ашық түсті орамал немесе әшекей бұйым орнатылады. Ол қарсыласты бағытынан жаңылдыруға және қаруды бақылап отыруға қызмет етеді. Арқанның басқа ұшы ілмекке байланып, қолға киледі.  Найзалы арқанмен жұмыс істеу техникасы түрлі әрекеттерді қамтиды. Негізгі әдісі: арқаны тартылған найзаны қарсыласқа лақтыру. Найзаның ұшы неғұрлым өткір болса , әсер ету күші соғұрлым басым болмақ. Рауп дартты дұрыс пайдалана білу үшін көз бен қолды жаттықтып, үйретіп алу керек. Сол кезде ол да қытай тізбегі сияқты тамаша қаруға айналады.Рауп дарт темір немесе құшыр сияқты ауыр материалдан жасалады. Найзалы арқан қаруының тағы бір түрінде найзаның орнына өткір жүз орнатылады. Жапондарда осыған ұқсас кекэцу-сегэ деп аталатын қару бар. Онда сабы бар қанжар арқанға бекітіледі. Рауп дарттың салмағы мен ұзындығы қолданушының қалауына байланысты өзгере береді. 

