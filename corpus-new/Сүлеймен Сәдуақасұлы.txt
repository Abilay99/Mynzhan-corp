Сәдуақасұлы Сүлеймен (1890, Маңғыстау ауданы Ақшымырау ауылы – 1979) – молда, хазірет. Маңғыстау ауданындағы Саз ауданында Нұрнияз ахуннан білім алған. 1924 жылы Ақшымырауда бала оқытып, арнайы мешіт салдырған. Кеңес өкіметі орнағаннан кейін молдалығы үшін қудалауға түсіп, түрмеге жабылды. Босап шыққан соң Түрікменстанға қоныс аударды. Сүлеймен Түрікмен елінде де үлкен құрметке ие болған. Сүлеймен хазірет Түрікмен жерінде Захметте жерленген.   

