Ор  – Жайық алабындағы өзен. Ақтөбе облысының Мұғалжар,  Хромтау аудандары жерімен ағады. Ұзындығы 332  км, су жиналатын алабы 18600 км. Мұғалжар тауының солтүстік-батысындағы бұлақтардан басталып ( Шилі,  Терісбұтақ, т.б.),  Орск қаласы тұсында (Ресей)  Жайық өзеніне сол жағынан құяды. Аңғары кең (1 – 3 км), сағасына жақын тұста 18 – 20 км-ге жетеді. Арнасы 5 м, төменгі ағысында 80 м-ге жетеді. Өзеннің ірілі-ұсақты 14 саласы бар. Ірі салалары:  Қамысақты,  Ойсылқара. Жауын-шашын, ішінара жер асты суымен толысады. Сәуірде тасып, су деңгейі 5 м-ге дейін көтеріледі. Жылдық орташа су ағымы 4,05 м/с-тен (Қопа ауылы тұсында), төменгі ағысында 13,0 м/с-ке дейін (Майлытөбе ауылы тұсында). Суы көктемде тұщы, жазда сәл кермек татиды. Өзен суы шаруашылық мұқтажына, мал, бау-бақша суаруға, балық өсіруге пайдаланылады. 

