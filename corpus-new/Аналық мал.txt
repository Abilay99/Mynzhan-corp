Аналық мал (маточное поголовье) - табындағы санақ жүргізген мерзімдегі төл берген және төл беретін ұрғашы малдың жалпы саны. Ұрғашы төлді аналық мал саны қатарына жатқызу түліктің түріне байланысты. Аналық малға қойда - саулық және бір жастан асқан ұрғашы тоқты, мүйізді ірі қарада – сиыр және бір жастан асқан қашар, жылқыда - бие және екі жастан асқан құнажын байтал, түйеде - інген және үш жасар бұзбаша жатады. < Ә.Байжұманұлы,  К.Бекболатұлы . Мал шаруашылығы сөздігі. Алматы-2011. ISBN 978-601-7254-21-6> 

