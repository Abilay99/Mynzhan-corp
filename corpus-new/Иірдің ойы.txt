ИІРДІҢ ОЙЫ– Маңғыстаудағы Айрақты тауының солтүстік етегіндегі ойпаң. Солтүстік-батысы белесті жал, солтүстігінде Ақтау жотасы, оңтүстігінде-шығысы адырлы жал. Беткей ағысы ойпаңға тоғысып көктемде көл түзіледі. Жазда көлдің кепкен орнына өлі шөп қалың шығады. Иірдің ойында ертеде тары егілген, маңында мал қыстаулары көптеп кездеседі. Жер атауы су иіріліп, көп жатуына байланысты Иірдің ойы деп аталған.   

