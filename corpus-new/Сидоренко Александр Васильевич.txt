Сидоренко Александр Васильевич [6 (19). 10. 1917 ж. т., Ворошиловград обл-ның Новониколаевка с.] – совет геологы, мемл. қайраткері, академик (1966; 1953 жылдан КСРО ғылым академиясының корр. мүшесі). КСРО ғылым академиясының вице-президенті (1975). 1942 жылдан КОКП мүшесі. Воронеж ун-тін бітірген (1940). Одан кейін КСРО ғылым академиясының Түркімен бөлімшесінде істеді. КСРО ғылым академиясының С. М. Киров атынд. Кола болімшесі Президиумы председателінің орынбасары (1950–52), председателі (1952–61). 1961–62 ж. РКФСР Мин. Советінің ғыл.-зерт. Жұмыстарды үйлестіру жөніндегі Мемл. комитеті председательінің бірінші орынбасары, 1962–75 ж. КСРО геол. және жер қойнауын қорғау министрі. Негізгі еңбектері шөл геологиясы мен геомофологиясына, үгілу қыртысындағы минерал түзілу процестеріне және бұнымен байланысты пайдалы қазбаларға, минералдық шикізатқа комплексті баға беруге, табиғи ортаны қорғауға араналған. Докембрийдің шөгінді-метаморфтық жыныстары қат-қабаттарының литологиясы жөніндегі ғылми  бағытты дамытты. КОКП-тың 23–24-съездерінде ОК мүшелігінен кандидат. 7–9-сайл. КСРО Жоғ. Советінің депутаты. Лениндік сыйлықтың лауреаты (1966). Екі рет Ленин орденімен және басқа 2 орден, медальдармен марапатталған. 

