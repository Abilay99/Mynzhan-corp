“Оралагрожөнмаш” – арнаулы мақсаттағы автомобильдер, жүгері оратын комбайндар, монтаждау аспаптарын, жылыту пештерін, т.б. шығаратын кәсіпорын.  1955 ж. Орал жөндеу зауыты ретінде құрылған. 1997 жылдан қазіргі атымен аталады. Дәнекерлеу-құрастыру, ұстаханалық-қалыптау, гальваникалар құю, т.б. цехтары бар. Зауыт арнаулы мақсаттағы автомобильдер (өрт сөндіргіш, бензин тасушы машиналар), КСС-2,6 комбайндарын, жанар май құю жабдықтарын, т.б. шығарады. Соңғы жылдары суару-жуу машиналарын, күш-көлікке жегетін шөп шапқыштар, гайка кілттерін жасау қолға алынды. 

