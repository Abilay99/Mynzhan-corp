Жүннің көтерілуі - (подрунивание) қылшық жүнді қой жүнінің терімен байланысының әлсіреуі, кейбір жүн талшықтарының теріден өздігінен бөлініп шығуы. Ж.к. ауа-райының өзгеруіне байланысты малдың денесіндегі ішкі жылуды реттеуге бағытталған көктемдегі түлеуге негізделген. Ж.к. көктемгі түлеудің бастапқы кезеңі. Ж.к.-нің дәрежесі жүн талшықтарының теріден ажырап бөлінуі немесе тек олардың төменгі жағының жіңішкеруі - қойдың өнімдік бағытына, бағып-күтілу жағдайына байланысты. Ж.к. қылшық жүндіқойларда анық білінеді және оларды қырқуды ж.к. басталғаннан кейін жүргізіледі. Биязы және биязылау жүнді қойларда көктемгі түлеу негізіндегі жүннің көтерілуі болмағанмен, қыс аязыңда өскен жүн талшықтарының жіңішкеруі, ал көктемгі жайылымның құнарлы оты жүн шайырын молайтуға байланысты оларды да қырқудың қолайлы уақыты болады. Әдетте, биязы жүнді қой өсіретін шаруашылықтарда да қой ж.к.-н анықтап жатуы осыған байланысты. Ә.Байжұманұлы,  К.Бекболатұлы. Мал шаруашылығы сөздігі. Алматы-2011. ISBN 978-601-7254-21-6 Мал шаруашылығы 

