Үзбей шайылатын тұндырғы — ірі, тез шөгетін фракциялық тасындыларды тұндыруға арналған гидротехникалық кұрылыс. Мұндай тұндырғылар түбіне арнаулы құрылғылар қойылуын талап етеді, өйткені үздіксіз жұмыс істейтін шайғыш галереяға шөгінді-тасындылар жиі кептеліп қалатындықтан, оны жуып-шаятын су өтімі қажет. Соған байланысты тұндырғының басына шарбақты, торлы желілер және бөренеден кішігірім тегеурінді бөлгіш орнатады. Алап табанында қаз-қатар етіп орналастырылған шайғыш галерея құрылысы лас суды алып кетуші коллектормен жалғанады. Әрбір секция (шайғыш галереядағы) алаптың табаны ауданының 1/4 бөлігін қамтамасыз етеді. Шайып-жуушы коллектор жапқыш блокпен аяқталып, лас, лайлы су канал арқылы төменгі бъефке түседі. Қыс кезінде ластанған су өтімін әкету үшін оны айналма канал көмегімен өзен арнасына құяды.   

