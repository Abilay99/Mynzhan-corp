Эр және Луар (фр. Eure-et-Loir) — Франция орталық бөлігінің солтүстігіндегі департамент, Центр аймағының департаменттерінің бірі. Реттік нөмірі 28. Әкімшілік орталығы — Шартр. Халық саны 407,7 мың адам (департаменттер арасында 55-ші орын, 1999 ж.). Жер аумағы 5880 км. Департамент Луар аңғарында орын тепкен.  Департамент 4 округ, 29 кантон және 403 коммунаны қосады. Эр және Луар — 1790 ж. Ұлы Француз төңкерісі кезінде құрылған алғашқы 83 департаменттің бірі. Байырғы Орлеане, Перш және Шартрен провинцияларының аймағында пайда болған. Атауы Эр және Луар өзендерінен шыққан.  

