АҚШ теледидары - АҚШ-тағы алғашқы телестанциялар өз хабарларын 1941 жылы шілде айынан бастап бере бастады. XX ғасырдың 80-жылдарынан бастап олардың саны 1200-ге жетті, олардың ішінде 860-тан астам коммерциялық телестанциялар бар. Жетекшілік рөл үш аса ірі компанияға тиесілі: “Нейшнл бродкастинг компани” - NBC (Эн-Би-Си); “Коламбиа бродкастинг систем”-CBS (Си-Би-Эс); “Американ бродкастинг компани”-ABC (Эй-БИ-СИ).  1987 жылы 87,4 млн. америкалық отбасыларда телевизорлар болды, олардьң 59%-ы 15 және одан да көп бағдарламаларды, 31 %-ы 30-дан астам эфирлік және кабельдік бағдарламаларды қабылдады. Үкіметтің қаржылық демеушілігін пайдаланатын қоғамдық теледидар “Паблик бродкастинг сервис” -PBS (Пи-Би-ЭС) компаниясына (біріктірілген, оның құрамында 300 станция бар.  Эфирлік және кабельдік теледидар дами түсуде. 1981 жылы 31 желтоқсанда күніне 24 сағат бойы жұмыс  істейтін "Кейбл ньюс нетуорк" CNN (Си-Эн-Эн) кабельдік ақпарат хабарларын тарату арнасы іске қосылды. АҚШ теледидарында бағдарламалар жеткізудің жер бетіндегі және Жер серіктік тармақталған жүйесі, дүниежүзіндегі ең ірі кино өнеркәсібі бар.   

