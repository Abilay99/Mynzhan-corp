Мәлік Файзоллаұлы Баймұхамедов (6.3.1945 жылы туған., Алматы қаласы) – техникалық ғылым докторы (1996),Халықаралық ақпараттандыру академиясының академигі (1999).  Қарағанды политехникалық институтын (1968, қазіргі Қарағанды мемлекеттік техникалық университеті) және Мәскеу энергет. институтының аспирантурасын (1974) бітірген. Қарағанды политехникалық институтында (1974), Павлодар индустрия институтында доцент (1975), Алжирде (1979–1980), Рудный индустриалдық институтында декан (1981–1987), Қостанай мемлекеттік университетінде кафедра меңгерушісі (1987) және ғылыми жұмыстар жөніндегі проректоры қызметтерін атқарады (1992–2006).  «Разработка моделей, методов и средств построения адаптивной технологии компьютерного обучения» деген тақырыпта докторлық диссертация қорғады. Оның ғылыми еңбектерінің негізгі бағыты – компьютерлік жүйеге лайықталған модель, әдістеме мен құрал технологиясын жасау мәселесі.  

