Нұргүл Ерболатқызы Қарағойшина (5 наурыз 1979, Батыс Қазақстан облысы, Қазақстан,  — белгілі журналист, тележүргізуші,  редактор және «Тіл» республикалық ақпараттық-сараптамалық журналының бас редакторы. 1996 жылы Орал қаласындағы №11 С.Сейфуллин атындағы мектеп –лицейін бітірді. 1996 жылы қазақ тілі мен әдебиеті пәні бойынша республикалық олимпиаданың жүлдегері. Сол жылы Қазақстан Республикасының Президенті Н. Назарбаевтың қатысуымен тұңғыш рет өткізілген дарынды оқушылармен болған кездесуіне қатысты.  1996 жылы әл-Фараби атындағы Қазақ мемлекеттік ұлттық университетінің журналистика факультетіне емтихансыз қабылданып, 2000 жылы  журналистика мамандығы бойынша үздік диплом алды. 2000-2002 ж.ж. әл-Фараби атындағы Қазақ мемлекеттік ұлттық университеті журналистика факультетінің магистратурасын үздік дипломмен  бітірді.1998-2000 ж.ж. журналистика факультетінің кәсіподақ  ұйымының төрайымы қызметін атқарды. 1999-2001 ж.ж.  университетінің ректоратында  әлеуметтік бөлімінің іс қағаздарын жүргізушісі, мерекелік шараларының ұйымдастырушысы қызметін атқарды. 2001 жылы Астана теларнасында «Жақыныңа жәрдемдес» бағдарламасының аясында 5 жыл бойы тұрақты түрде  әлеуметтік жағынан көмекке мұқтаж отбасыларға демеуші табу арқылы материалдық көмек ұйымдастыру жұмыстарын атқарып келді. Осы жұмыстарым үшін  «Шабыт» халықаралық жастар фестивалінің лауреаты атанып, арнайы медальмен марапатталды.2003 жылы Астана телеарнасында «Салауатты өмір салтын насихаттауда үздік бағдарлама жүргізушісі» құрмет грамотасымен марапатталды. 2008 жылдан бастап  «Тіл» республикалық ақпараттық-сараптамалық журналының бас редакторы, 2009 жылдан бастап «Тіл жанашыры» құрмет белгісімен марапаттау рәсімінің ұйымдастырушысы.2010 жылдан бастап«Тіл жанашыры» қоғамдық бірлестігінің жауапты хатшысы. 2012 жылдан бастап «Тіл» журналының редакциялық кеңесінің төрайымы қызметін атқарып келеді.2012-2013ж.ж. Ш. Шаяхметов атындағы Тілдерді дамытудың республикалық үйлестіру-әдістемелік орталығының директорының қызметін атқарды ҚР Мәдениет және ақпарат министрлігінің «Ұрымтал сөз» сыйлығының иегері.     «Шабыт» халықаралық жастар фестивалінің лауреаты  «Қазақстан тәуелсіздігіне 20 жыл» медалімен марапатталды   Мақалалары Қазақстандық және шетелдік басылымдарда жарияланған, сонымен қатар бірқатар көркем әңгімелердің авторы. Көптеген телевизиялық жобалардың, деректі фильмдердің жетекшісі, жүргізушісі және сценарийлерінің авторы. Қазақша-қытайша-орысша-ағылшынша-түрікше сөздіктердің құрастырушысы Тұрмыста, үш қыз, екі ұл тәрбиелеп отыр.  Қытай, орыс және ағылшын тілдерін жақсы меңгерген.   

