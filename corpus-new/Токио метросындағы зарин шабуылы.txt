    Токио метросындағы зарин шабуылы (жап. 地下鉄サリン事件 Тикатэцу сарин дзикэн) — Токио метросында болған зарин шабуылы. Террорлық акт барысында зарин атты улы зат қолданғандықтан зарин терактісі деп аталады. 1995 жылдың 20 наурызында Касумигасэки және Нагататё  аялдамаларында болған. Кейбір деректер бойынша 10-12 адам қайтыс болған, басқа деректерде 13-27, 5000 аса адам уланған делінген. Аум Синрикё атты діни ұйымның ұйымдастырған шабуылы. Шабуыл барысы 5 топтың ұйымдасқан іс-әрекеті барысында жүзеге асты. Шабуылдаушылардың басты мақсаты: белгілі аялдамаға дейін өтіп, зарин бар газет орамасын вагонның ішіне қалдырып шығар кезде оны ұшы ұшталған қолшатырмен тесіп кету. Зарин —  қатты ұшқыш зат емес, алайда оның кішкене иненің көзіндей ғана тамшысы ересек адамды өлтіруге  жеткілікті. Әрбір теракт қатысушысында сондай 2 орама болды (сыйымдылығы 1 литр). Басты себебі ретінде теракт Асахара ісін қарастырушы сот мүшелеріне жасалған қастандық деп есептеледі. 

