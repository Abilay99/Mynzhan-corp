Кебекбай Байтарұлы (1821, Жамбыл облысы, Қордай ауданы, Мәтібұлақ басы – 1908, сонда) – би, шешен. Ұлы жүз құрамындағы дулат тайпасының жаныс руынан шыққан. Кебекбай шешен – әрбір іске әділ билік айтқан кісі. Ол кезінде Тезек төре, Ескелді, Балпық, Тәнеке билер, Бәйтік, Төрекелді, Анатай батырларға жөн-жосық, тоқтам айтқан  би. Осы күнге дейін Кебекбай айтыпты деген сөз ел арасында көп.. Әдеб.: Төреқұлов Н., Қазбеков М., Қазақтың би-шешендері, А.-А., 1993.  

