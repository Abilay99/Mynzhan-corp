Шілікті қысқа көшесі (Астана) - бұрынғы атауы А.Герцен қысқа көшесі. Шілікті қысқа көшесі Тамшалы көшесінен басталып, А.Герцен көшесінде аяқталады. Ұзындығы - 259 м. Шілікті — жер атауы. Шілік - өзен жағалай немесе сазды жерге топталып өсетін өзегі жіңішке ағаш түрі. Осы ағаштың мол өсетін жерлерін қазақтар «шілікті» деп атаған. Шілікті атты елді мекендерді Қазақстанның көптеген өңірінен кездестіруге болады.  

