 Басқа мағыналар үшін Жылыбұлақ деген бетті қараңыз. Жылыбұлақ ауылы — Жамбыл облысы, Жуалы ауданы, Билікөл ауылдық округінің құрамындағы ауыл. Билікөл өңіріндегі әруақты, киелі жерлердің бірі "Жылыбұлақ" ауылы маңында қорым болған бір биіктің етегінен үш бұлақ жер астынан қайнап шығып жатыр. Екеуінің суы ащы, біреуінің суы тұщы. Бұл бұлақтар қыста қатпай, буы бұрқырап жатады, суы жылы. Жергілікті халық ежелден бұл бұлақтарды қасиет тұтып, "Әулие су" деп тәу етіп келеді. Бұлақ суын шаруашылық егістігі үшін пайдаланады. Ауыл атының "Жылыбұлақ" аталуы осы бұлақтарған байланысты қойылған. Аудан орталығы - Бауыржан Момышұлы ауылынан солтүстік-шығысқа қарай 37 км-дей жерде. Тұрғыны 301 адам (2009). 

