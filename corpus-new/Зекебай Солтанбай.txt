    Зекебай Солтанбай ұлы әкесі әскерге кеткеннен соң, сұрапыл соғыс жылдарында балалық шағын еңбек шебінде өткізген. Соғыс бітісімен атамыз Баянауыл қазақ орта мектебін, сосын Қарағанды оқытушылар институтын қазақ тілі және әдебиет факультетін тамамдап, ұстаздық жолға түседі.  Еңбек жолын жас ұстаз Омбы обылысының, Есілкөл ауданының, Қасқат ауылының мектебінде бастайды. Көп ұзамай Павлодар обылысының, Баянауыл ауданында жалғастырады. 1954-1957 жылдары Семейдің Крупская атындағы педагогикалық институтын сырттай оқиды. 1955-59 жылдары Баянауыл ауданы, Егінді бұлақ ауылында мұғалім болып қызмет етіп, 1960-1994 жылдары сол мектептің директоры болып еңбек еткен. Өмірінің 34 жылын ұстаздыққа арнаған Зекебай Солтанбай ұлы КСРО мен Қазақ КСРнің хплық ағарту ісінің озық қызметкері, Ы.Алтынсарин атындағы медаль иегері, С.Торайғыров атындағы медаль иегері.  Өмірін ағартушылықтан бөлек әлеуметтік-қоғамдық, мәдени шараларға да үлес қосқан. Жастайынан қалам алып өлең жазған атамыз демалысқа шыққаннан кейін "Жыр жиһазы", "Мәшһүр", "Жүсіп", "Көпеев", "Адам", "Айшуақ" деген кітаптардың авторы. Қазіргі таңда Баянауыл ауданының Құрметті азаматы.  <ref>“Павлодар әкімдігі сайты" 

