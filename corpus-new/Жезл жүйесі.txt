Электр жезл жүйесі - сыңар жол желісіндегі көрші станциялар арасында пойыз жүргізудегі байланыс тәсілі. Жол бойындағы әрбір екі станция бір-бірімен электр сымдармен байланысқан екі жезл аппараты болады. Аппараттан бір ғана жезл алынады. Пойыз баратын станциядан электрлік сигнал келмейінше аппараттан жезл алынбайды. Пойызды станциядан жөнелту үшін кезекші жезлді машинистке беруі тиіс. Электр жезл жүйесі - сыңар жол бойында бір мезгілде қарама-қарсы бағытта екі пойыздың бір жолға шығуын болдырмас үшін пайдаланатын сақтық тәсіл. Жезл жүйесі Қазақстан темір жолының пойыз қатынасы аса қарқыңды емес кейбір бөліктерінде ғана қолданылады.  

