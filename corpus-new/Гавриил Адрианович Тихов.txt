Гавриил Адрианович Тихов (19 сәуір 1875, Беларусь, Минск облысы, Смолевичи ауылы – 25 қаңтар 1960, Алматы қаласы) – астроном, Қазақстан ғылым академиясының академигі (1946). 1897 жылы Мәскеу мемлекеттік университетін бітірген. 1906–1941 жылдары Пульков обсерваториясында қызмет істеген. 1947–1960 жылдары Қазақстан ғылым академиясының Астроботаника бөлімін басқарды. Негізгі ғылыми еңбектері астрономия мен спектрофотометрияға арналған. 200-ден астам ғылыми жарияланымның авторы.  

