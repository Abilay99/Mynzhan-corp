Ахтанов Ерқасым(1932-1989, Атырау қаласы). Қағылы жер асты тұщы су кенорынын тұңғыш ашушы (1987). Қазақкен-металлургия институтын бітірген (1955). 1955-1959 жылдары - Жезқазған геологиялық-барлау экспедициясы гидрогеологиялық партиясының инженері, техникалық басшысы, бас инженері. 1959-1966 жылдары - Индер геологиялық-барлау экспедициясының аға геологиясы, партия бастығы, Атырау гидрогеологиялық экспедициясының аға гидрогеологы, техникалық бөлімінің бастығы, бас инженері, бастығы. 1966-1978 жылдары - Ақтөбе гидрогеология станциясының аға гидрогеологы, бөлім бастығы. 1978-1985 жылдары - Қазақ гидрогеология басқармасының аға гидрогеологы, бөлім бастығы, тақырыптық партия бастығы, Қазбасжерастысуының бас гидрогеологы. 1985-1989 жылдары - «Ембімұнайгеофизика» тресі Атырау геофизикалық жендеу-қурастыру кеңсесінің директоры. «Еңбекте үздік шыққаны үшін» медалімен марапатталған (1982).    

