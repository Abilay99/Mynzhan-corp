Эквайринг – (ағылш. acquіrіng – алу, сатып алу) – банк карталарын пайдаланып сауда және сервистік ұйымдармен банкоматтарда немесе қолма-қол ақша беретін орындарда ақша беру операцияларын жасайтын есеп айырысу қызметі. Эквайрингінің бастапқы мағынасы сауда ұйымынан несие картасы иесінің оның сатып алған заттарының ақысын төлеу жөніндегі міндеттемелерін “сатып алу” дегенді білдірді. Эквайрингмен байланысты бірқатар атқарымдар (карталарға қызмет көрсететін жабдықты орнату, сауда ұйымдарының қызметкерлерін оқытып, үйрету, слиптер немесе электрондық файлдар, процессинг нысанындағы есеп айырысу ақпаратын жинау) төлем жүйесі мүшесінің тапсыруымен төлем жүйесіне мүше емес үшінші тарап (процессингілік компания) жүзеге асыруы мүмкін. Эквайрер картамен жасалған операцияларды өтеу үшін сауда ұйымының шотына ақша аударады, сол үшін ол комиссия алады.  

