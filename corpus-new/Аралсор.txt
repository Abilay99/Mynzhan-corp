Аралсор  — Батыс Қазақстан облысының батысында, Ойыл алабына орналасқан тұзды көл.  Аумағы 200 км². Тереңдігі 30-50 см. Су құрамында ас тұзы, калий, иод, бром, т.б. элементтер бар. Көл балшығы түрлі ауруларға ем. Қарашаның аяғында мұзы қатып, көкектің аяғында ериді.  Батыс Қазақстан облысы Бөкей ордасы ауданы Бисен ауылының шығысында 35 км жердегі ащы көл. Аумағы 124,1 км². Көл теңіз деңгейінен 1,6 м биіктікте жатыр. Ұзындығы 34,3 км, енді жері 13,0 км, жағалау бойының ұзындығы 117,4 км. Орта тұсында ұзындығы 7 км, ені 4 км-ге жуық сор басқан арал орналасқан. Жаз айларында көл суы тартылғанда арал жағалауымен (солтүстігінде) жалғасып жатады. Шығыс жағалауынан басқа бөлігі жарқабақты келеді. Солтігінен Ащыөзек өзені құяды. Жағалауының шығысындағы ашық бөлігін қамыс, құрақ басқан. Батыс Қазақстан облысы Ақжайық ауданы Мыңтас қыстауынан оңтүстік-шығысқа қарай 46 км жердегі көл. Аумағы 5,9 км². Көл теңіз деңгейінен 6,3 м төмен жатыр. Ұзындығы 3,2 км, енді жері 2,5 км, жағалау бойының ұзындығы 9,6 км. Көл көктемгі жауын-шашында шығысында жатқан өзімен аттас көлмен ұласып кетеді. Жазда құрғап, сор батпаққа айналады.  

