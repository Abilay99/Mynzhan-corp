Түкті жабын (волосяной покров) — сүтқоректілердің терісін қаптап жатқан тері эпидермисінің туындысы. Құрылысы мен қызметіне байланысты тері түктері: жабынды, ұзын және синуозды (сезім) түктер болып бөлінеді. Жабынды түк теріні сыртынан жауып тұрады. Ол құрылысына қарай қьш, қылшық, жүн және түбіт талшықтары болып ажырайды. Сезім түктері тұмсық пен көз айналасында кездеседі.   

