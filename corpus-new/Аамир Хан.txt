Аамир Хан (ағыл. Aamir Khan; толық аты: Аамир Хуссейн Хан) (14 наурыз 1965 ж., Бомбей) — үнді актері, продюсер, режиссер, сценарийші. Алғаш киноға бала кезінде түскен. Тенниспен айналысқан, штат чемпионы да болған. Екінші рет Киран  Раоға үйленген. Бірінші некесінен екі баласы бар: ұлы – Джунаид және қызы – Айра. Оның отбасы Үндістан кино өндірісіне көп еңбек сіңірген отбасылардың бірі. Әкесі – Таир Хуссейн, продюсер, ағасы – Наси Хуссейн режиссер болған. Туған ағасы Файзал Хан да үнді актері. «Madhosh» (1974), «Holi» (1984), «Qayamat Se Qayamat Tak» («Үкім») (1988), «Afsana Pyar Ka» («Махаббат жайлы ертегі») (1991), «Damini — Lightning» («Куәгер») (1993), «Raja Hindustani» («Раджа Хиндустани») (1996), «Ghajini» (2008), т.б. көптеген фильмдере түскен.   

