Луи Риль - Канададағы ұлттық-демократиялық қозғалыс қайраткері.  1869 ж. қазанда Ред-Ривер өлкесінің алабында федералдық өкімет орындарына қарсы бұрқ ете түскен көтеріліске басшылық етті. Будан халықтар (француз, канадалықтар жіне үндістер арасынан шыққан) Ұлттық комитеттің секретары болды. 1869 ж. көтерілісшілер оны уақытша үкіметтің президенті етіп сайлады. 1870 ж. көтеріліс басылғаннан кейін АҚШ-қа эмиграцияға кетті. 1885 ж. наурызда Р.Саскачеван өлкесі алабына қоныс аударған үндістер мен будан халықьардың темір жол компаниясы мен федералдық өкімет орындарының өкілдеріне қарсы көтерілісін басқарды. Сол шілдеде көтеріліс басылып, Луи Риль сот үкімімен дарға асылды. 

