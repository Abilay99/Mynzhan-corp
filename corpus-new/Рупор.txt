Рупор — қимасы бойынша бір шетінен екінші шетіне қарай кеңейе түсетін металл құбыр. Кірісі мен шығысыңдағы қима ауданын және ұзындығын таңдап алу арқылы тиісті бағытта таралатын дыбыс немесе электро-магниттік тербеліс қарқынын бірнеше есе арттыруға болады. Пішіні жағынан пирамидалық, конустық, экспоненциалдық және секториальдық болуы мүмкін. Тек акустикалық құрал ретінде пайдаланумен қатар мегафондардың, электрлік қатты сөйлегіштердің, сондай-ақ асқын толқындық антенналардың қондырғылары ретінде пайдаланылады.   

