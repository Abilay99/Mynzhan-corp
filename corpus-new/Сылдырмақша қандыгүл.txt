Сылдырмақша қандыгүл  – Тянь-Шань,Жоңғар Алатауы және Тарбағатайдың биік таулы ылғалды мекен орталарына тән түр.Қазақстандағы 47 түрдің ішіндегі өзінше ерекшесі.Бұл онша биік емес,(25 см) көпжылдық,қысқарған тамырымен. Сулы шалғындықтарда субальпі және альпі белдеулерінің батпақты жерлерінде өседі.Сабағы жалаң,кейде олар болымсыз қабырғалы, сабақ түбіндегі жапырақтары шоқтанған, сабағындағылары кезектесе орналасқан. Барлық жапырақтары сағақты дөңгеленген шеміршек тісті, сегменттерге қауырсынды бөлінген. Бас жағындағы гүлшоғыры тығыз, шашақ пішінді.Гүлдері қысқа, гүлтабандарында жапырақ тәрізді гүлжапырақшаларымен қамтылған.Тостағаншасы түтікті.Түп жағы болымсыз үрмелі, тісшелері бір келкі емес(олардың төртеуі жалпақ, ал жоғарғы біреуі ұсақ үшкір).Күлте(қосерінді) ірі,ені 4,5 см, ақшыл күлгін түсті. Күлте түтігі ұзын, жоғарғы ерні иілген, және де біртіндеп жартылай сақина тәрізді иілген тісті тұмсықшаға кірігеді. Астыңғы ерні өте кең. Үш дөңгеленген қалақшаға бөлінген. <"Қазақстан өсімдіктер әлемі" энциклопедиясынан/> 

