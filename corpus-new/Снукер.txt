Снукер (ағылш. snooker) — бильярд ойынының бір түрі. Ұлыбританияда кең тараған. Негізгі турнирі — жыл сайынғы снукердан әлем чемпионаты.  Бастапқыда снукерді XX ғасырда британдық сарбаздар Үндістанда ойнап бастаған. Содан бері жоғары шеберлікті және назар аударуды талап ететін осы спорт кеңінен танымал болды. Ұзындығы 3,56 м (12 фут)  және ені 1,78 метр (6 фут) снукерге арналған үстел. Ол арнайы қатты шұғамен қапталады. Снукерге түрлі түсті 21 шар және көздейтін шар пайдаланылады. Түрлі түсті шардың әрқайсысы белгілі бір ұпай санын құрайды. Олардың ішіндегі ең «қымбаты» - қара, ең арзаны – шардың құны. Матчтар партияға немесе «фреймдерге» бөлінген. Фрейм алғашқы соққыдан бастап ойыншылардың біреуінің жеңісіне дейін жалғасады. Ойыншылар түрлі түсті шардың  жолын басқа шардың көмегімен жауып тастап, өз қарсыластарын «алдауға» (англ «snooker»)  талпынады. Мұндай күрделі соққылар әдетте ойыншылардың ережені бұзылуларына әкеледі және ұпайды олардың қарсыластары алады.  Егер ойыншы соғатын шардың орнына соғуға тиіс емес шарды соғып лузуға түсірсе және көздейтін шарға бір реттен артық тиіп кетсе, шар үстелден түсіп кетсе, ержені бұзғандық болып саналады. 

