Отарбай Иманғазыұлы (1871, Маңғыстау уезі, 3-ауылы – 1930) – қайраткер, саяси қуғын-сүргін құрбаны. Форттағы орыс-қазақ мектебінің бір сыныбын бітірген соң, Франгулов, Бекназаров көпестердің саудасын (15 жыл) жүргізуші, совдеп мүшесі (1919) болды. 1920 ж. Бакудегі Шығыс халықтары съезіне Адайлардан делегация басшысы болып барған. Ревком төрағасы Т.Әлниязовтың орынбасары ретінде түрікмендер қолына түскен тұтқындар мен мал-мүлікті қайтаруға барған делегацияны басқарды. Кейіннен Адай уезінде әр түрлі жауапты қызметте болған ол ОГПУ үштігінің үкімімен атылды.   

