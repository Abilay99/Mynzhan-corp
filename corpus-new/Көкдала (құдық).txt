КӨКДАЛА – Жаңадария өзенінің аңғарындағы артезиандық құдық. Қызылқұм құмының солтүстік бөлігінде. Қызылорда облысы Жалағаш ауданы Көкшоқы ауылының оңтүстік-батысында 41 км жерде орналасқан. Теңіз деңгейінен 105 м биіктікте. Солтүстігінен Қуаңдария, Майлыөзек каналдары өтеді. Ұялы құм шағылдардың орта бөлігінде орналасқан құдықты сексеуіл шоғырлары қоршаған.    

