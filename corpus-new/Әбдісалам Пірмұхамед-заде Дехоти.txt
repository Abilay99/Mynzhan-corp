Дехоти Әбдісалам Пірмұхамед-заде (1911-1962), тәжік жазушысы, ақын. Әуезовпен таныс болған, тікелей қарым-қатынас жасап тұрған. «Заманымыздың ұлы ақыны» атты мақаласында («Коммунист Таджикистана», 1946, 6 шідде) Әуезовтің «Абай жолы» эпопеясының тәжік жұртшылығына тигізген зор тәрбиелік жағын атап көрсеткен. Әуезов «Қазақ өдебиетінің тарихына» жазған КСРО халықтарының әебиеті туралы очеркінде (3-том, А., 1958), кеңес жазушыларының 2-съезінде жасаған «КСРО халықтары әдебиеттерінің көркем аудармасы» деген баяндамасында, «КСРО халықтары әдебиеттерінің еркендеуі» атты еңбегінде Дехотидің шығармашылығын биік бағалаған.   

