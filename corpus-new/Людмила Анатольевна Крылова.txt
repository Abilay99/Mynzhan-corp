Людмила Анатольевна Крылова (1.2.1953 жылы туған, Солтүстік Қазақстан облысы Петропавл қаласы) – педагогикалық ғылымының докторы (2000). Петропавл педагогикалық институтын (1974], қазіргі Солтүстік Қазақстан мемлекеттік университеті) бітірген. Петропавл қаласындағы №35 мектепте мұғалім (1975–1981), 1984 жылдан Петропавл педагогикалық институтында аға оқытушы, 1990] жылдан доцент болды. Петропавл қаласындағы 1-гимназияның гуманитарлық пәндер бойынша жасалған инновациялық бағдарламасының авторы. 1996 жылдан Солтүстік Қазақстан мемлекеттік университетінде доцент. Крылова 50-ден астам ғылыми мақала, оқу құралдарының авторы.   

