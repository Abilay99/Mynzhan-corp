Джеймс Бетчеллер Самнер - (ағылш. James Batcheller Sumner)  (19.11.1887,Кантон (Массачусетс) — 12.08.1955,Буффало,Нью-Йорк ) — америкалық биохимик. АҚШ Ұлттық ғылым академиясының әрі Америка өнер және ғылым академиясының мүшесі. 1910 ж. Гарвард университетін бітірген. 1914 ж. философия ғылымың  докторы болды.1914-29 ж. Корнелл университетінде (Итака) биохимиядан сабақ берді.1929 жылдан бастап  осы университетте ферменттер химиясы лабораториясының директоры. Ғылми еңбектері ақуыз бен ферменттер химиясына арналған. Алғаш рет кристалл түрінде фермент (уреаза) алып, ферменттердің белоктық табиғатын дәлелдеді. Самнерге (У.Стенли және Дж.Нортроппен бірге) 1946 ж. химиядан  Нобель сыйлығын берді. 

