 Басқа мағыналар үшін Үшбұлақ деген бетті қараңыз. Үшбұлақ — Алматы облысы Алакөл ауданындағы ауыл, Үшбұлақ ауылдық округі орталығы. Аудан орталығы - Үшарал қаласынан оңтүстік-шығысқа қарай 101 км-дей жерде, Күнгей жотасының тауаралық аңғарында, Үшбұлақ өзенінің жағасында, бұта аралас бетеге, боз, айрауық, т.б. астық тұқымдас шөптесін өскен қоңыр, қызғылт қоңыр топырақты өңірде орналасқан. 1999 жылы тұрғындар саны 1573 адам (800 ер адам және 773 әйел адам) болса, 2009 жылы 1011 адамды (518 ер адам және 493 әйел адам) құрады. 1995 жылға дейін "Глиновка" деп аталды. 1966-90 жылдары Андреев, кейіннен (1990 жылдан) Үйгентас ауданындағы қой өсіретін "Путь Ильича" кеңшарының орталығы болды. Оның негізінде Үшбұлақта және округке қарасты Айпара, Кеңес ауылдарында өңдірістік кооператив және шаруа қожалықтары құрылды. Орта, бастауыш мектеп, кітапхана, клуб, фельдшер-акушерлік пункт, т.б. мекемелер бар. Тұрғындары басқа елді мекендермен автомобиль жолы аркылы қатынасады. 

