Куала Лумпур (малайша Kuala Lumpur) – Малайзия елінің астанасы, Малакка түбегінің оңтүстік-батысында орналасқан қала. 2009 жылғы мәлімет бойныша қала тұрғын саны 1 790 000 адамды құрайды. 2017 жылдан бері қала мэрі Ниш Хишам Ахмад Дахлан. Куала Лумпурдің негізі 1857 жылы қаланады. 1880-1978 жылдар аралығында – Селангор астанасы болады. Куала Лумпур 1972 жылдың 1 ақпанынан бері сити (ағыл. city) мәртебесіне, 1974 жылдан бері – Федеральді территория мәртебесіне ие. Қала мемлекеттің сауда-өнеркәсіптік және қаржы орталығы болып табылады. Қала және қала маңында каучук, пальма майы және басқа да тамақ өнімдерін шығаратын кәсіпорындар бар. Сондай-ақ кәсіпорындар электротехникалық және электронды заттар, ауылшаруашылық құрал-жабдықтар мен металл өндіріп, автомобиль жинаумен айналысады. Қала тұрғындары малайлар, қытайлар, тамильдер, малаялар, телугулер, бенгалдар, джакундар, ибандардан және сеноилардан тұрады. Қалада екі университет (Малайзия Технология Университеті және Малайя Университеті) жұмыс істейді. Қал аэкономикасында туризм жетекші орын алады. Қалада әлемдік танымал қонақ үйлер орын тепкен. Куала Лумпурға жыл сайын 8.9 миллион турист келеді, осылайша ол әлемдегі ең көп турист баратын алтыншы қала болып табылады.Куала Лумпурде Мердека алаңы, малайзия Парламент үйі, Петалиң көшесі, Ұлттық сарай (Istana Negara), Куала Лумпур мұнарасы, Малайзия ұлттық мұражайы, Орталық базар, Ұлттық монумент,және Жәмек мешіті Бату үңгірлері сияқты діни орындар негізгі туристік нысандар болып табылады. 

