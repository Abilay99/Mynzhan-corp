Нагибин Владимир Иванович (12.5.1936 жылы, Алматы облысы Жамбыл ауданы Қарғалы ауылында) – медицина ғылымдарының докторы (1981), профессор (1982). Семей мемлекеттік медицина институтын (1959, қазіргі Семей мемлекеттік медицина академиясы) бітірген. Семей қаласында дәрігер (1959–69), Семей мемлекеттік медицина институтында ассистент, доцент, профессор (1969–82), 1983 жылдан кафедра меңгерушісі болып қызмет жасайды. 1980 жылы «Экспериментальная оценка некоторых хирургических методов лечения хронического остеомиелита» тақырыбында докторантуралық диссертация қорғады. Негізгі ғылыми еңбектері құрсақ хирургиясы және травмотология мәселелерін зерттеуге арналған.   

