Еуромайдан (укр. Євромайдан) — Украинадағы ұлттық-патриоттық қозғалыс. Еуроинтеграцияны жақтаушы  және коррупцияға бұқаралық қарсылық көрсету. 2013 ж. 21 қарашасында Украинаның министрлер кабинеті Украина мен Еуропалық Одақ арасындағы ассоциация туралы келісімшартына қол қою үрдісін тоқтатуына жауап ретінде туындаған. 2013 ж. 28-29 қараша аралығында Вильнюс қаласында өткен Шығыс әріптестік саммитінде Украина  ассоциация туралы құжатқа қол қояды деп күтілді. 21 қараша күні Украин үкіметі құжатқа қол қою туралы дайындықты тоқтататынын мәлімдеді. Украинаның келісімнен бас тартуы тактикалық жүріс деп түсіндірілді. Мәлімдемені Украина премьер-министрі Н.Я.Азаров жасаған. Еуроинтеграциядан бас тартуға 20 қараша күні ХВҚ-дан келіп түскен хат негіз болды. Ол бойынша Украина үкіметіне жылу мен газ тарифтерін 40 %-ға өсіру, жалақыларды қатыру мен бюджеттік мақсаттарға жұмсалатын шығындарды азайту тапсырылды. 

