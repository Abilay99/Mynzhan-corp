Бәрібаев атындағы көше (Алматы) Көшеге мемлекет қайраткері, 1916 жылғы ұлт-азаттық қозғалысына қатысушы, Жетісу облыстық мұсылмандар бюросының өкілі Жұбаныш Бәрібаевтың есімі берілген. Бәрібаев Жұбаныш (1898-1927) Верный уезіне қарасты Жылыбұлақ ауылында (қазіргі Алматы облысы) дүниеге келген. Көше Медеу ауданында Горький атындағы саябақтың батыс жағында оңтүстікке қарай Мақатаев көшесінен басталып, Төле би көшесіне дейін созылып жатыр. Қаланың Гоголь, Қазыбек би, Айтеке би көшелерін қиып өтеді. Бұрынғы атауы - Каракольская көшесі. Көшенің ұзындығы - 970 метр. 

