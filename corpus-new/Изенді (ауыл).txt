Изеңді — Қарағанды облысы Нұра ауданындағы ауыл, Кеңжарық ауылдық округі орталығы. Құланөтпес өзенінің он жақ жағалауында, Қарағанды қаласының батысынан — 220 км, аудан орталығы - Нұра кентінің оңтүстік-батысынан 89 км жерде ораласқан. Іргесі 1954 жылы қаланған. 1944 жылы округ аумағында «Нұра» кеңшары салынды. 1961 жылдан “Нұра” асыл тұқымды қой өсіретін кеңшардың орталығы болып келді. Оның негізінде 1997 жылдан бірнеше шаруа қожалықтары және “Изенді” акционерлік қоғамы ұйымдасқан. Жерінің жалпы ауданы 122,8 мың га. Шаруашылықтың мамандандырылған негізгі бағыттары - асыл тұқымды қой өсіру болды. 18 шаруа қожалығы құрылған (2006). Жергілікті тұрғындар саны 1999 жылы 828 адам (419 еркек және 409 әйел) болса, 2009 жылы 652 адамды (320 еркек және 332 әйел) құрады. Елді мекендерде (Изенді, Кеңжарық, Топаркөл ауылдары) мектеп, мәдениет үйі, фельдшерлік пункт, кітапхана басқа да мәдени орталықтар бар. Басқа елді мекендермен автомобиль жолдары арқылы байланысады. 

