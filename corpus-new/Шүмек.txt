Шүмек – Солтүстік Балқаш алабындағы өзен.  Қарағанды облысының Шет ауданы жерімен ағады. Ұзындығы 60 км, су жиналатын алабы 1090 км.  Кепелітаудың солтүстік-шығысында 2,4 км жердегі бұлақтан басталып, Ақшағыл ауылынан солтүстік-батысқа қарай 10 км жерде тартылып қалады.  Жағасы жарлы (0,4 – 1,0 м). Қар суымен, аздап жер асты суымен толығады. Көп жылдық орташа су ағымы 0,20 м/с. Лайлылығы 50 – 100 г/м. Мал суаруға пайдаланылады, алабы – жайылым.  

