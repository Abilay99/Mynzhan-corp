Ерева́н (арм. Երևան [jɛɾɛvɑˈn]) — Армения астанасы. 1936 жылға деін орыс транскрипциясында- Эриван. Арарат алқабының сол жақ жағалауы (Аракс өзені бойында) бөлігінде орналасқан. Тұрғындар саны 1 075 100 адамды (2017 жыл) құрайды. Қаланың аумағы - 300 км². Ереван –  елдің маңызды көліктік торап, сол сияқты саяси, экономикалық, мәдени және ғылыми орталығы. Қала 2 әуежайға қызмет етеді. 1981 жылдан бері метрополитен жұмыс жасайды. Қаланың бөлігі теңіз деңгейінен 900  - ден 1300 метрге дейінгі биіктікте Арарат алқабының солтүстікке қарай вулкандық үстіртінде орналасқан. Ереван Армян таулы қыратының орталық бөлігінде орналасқан Арарат жазығының солтүстік –шығыс бөлігінде  жатыр. Ереван орналасқан үстірт үш жағынан таулармен көмкерілген – солтүстік-батыста Арагац тауы, солтүстікте Канакер қырқасы, ал шығыста – Гегам таулары жатыр. Оңтүстікке қарай Ереван шұңқыры  Үлкен және Кіші Арарат сілеміне көтерілетін Аракс өзенінің алабына түседі. Ереван жер бедері  әралуандығымен ерекшеленеді, биіктігінің өзгеруі 400 метрге дейін жетеді.Қала арқылы көркем шатқалында Раздан өзені ағып өтеді. 

