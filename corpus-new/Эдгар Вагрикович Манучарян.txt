* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Эдгар Вагрикович Манучарян (арм. Էդգար Վագրիկի Մանուչարյան; 19 қаңтар 1987, Ереван, Армян КСР, КСРО) — армениялық футболшы, шабуылшы.  "Пюник" клубының түлегі. 2004 жылы 17 жасында-ақ "Пюник" сапында жүріп, Арменияның үздік футболшысы атанып үлгерді және чемпионаттың үздік мергені атанды.  Кейін карьерасын "Аякс" клубымен байланыстырып, 2005 жылы амстердамдық клубқа ауысты. Бірақ оған негізгі құрамнан үнемі орын табылмай, қосалқы құрамда қап кете берді. 2008 жылы жазда клубтың тізгінін Марко ван Бастен ұстаған соң мүлде алаңға шықпады.  2009 жылы"Аякстан" "Харлемге" жалға берілді де, бір маусымнан соң "Аякстан" түпкілікті кетіп, туған клубы "Пюникке" оралды. Одан кейінгі карьерасында клуб ауыстырумен болды: 2019 жылға дейінгі 10 маусым ішінде жеті рет команда ауыстырыпты.  2019 жылы жазда "Алашкерттен" тағы да араға жеті жыл салып "Пюникке" оралды. 

