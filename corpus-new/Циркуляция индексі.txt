Циркуляция индексі - атмосфераның жалпы циркуляциясының бүкіл жарты шардың немесе оның жеке аудандарының үстіндегі қаркындылығы мен ерекшеліктерін сипаттайтын сандық шама. Мысалы, белгілі бір пункттердің немесе ендіктердің арасындағы қысымның айырмасы, белгілі бір зонадағы геострофиялық желдің орташа жылдамдығы, циклондық әрекеттердің сандық сипаттамасы және т.б. Әдетте, циркуляцияның зоналық индексі туралы айтылады. Бірақ циркуляцияның меридиандық құрамының қарқындылығын көрсететін меридиандық индексі мен циркуляциясының жалпы индексі де бар. Циркуляцияның зоналық индексі - әдетте, қоңыржай ендікте болатын атмосфераның жалпы циркуляциясының батыс құрамының карқындылығын сипаттайтын сандық көрсеткіш (35° жоне 55° с.е. арасындағы). Мысалы, циркуляцияның зоналық индексіне аталған ендіктердегі атмосфера қысымының орташа мәндерінің арасындағы айырмашылыққа сәйкес келетін геострофиялық желдің орташа жылдамдығы жатады.   

