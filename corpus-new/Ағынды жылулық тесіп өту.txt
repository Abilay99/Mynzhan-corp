Ағынды жылулық тесіп өту (Лавинно-тепловой пробой) — соққы ионизациясы және заряд тасымалдаушылардың ағындық көбеюінде шалаөткізгіштің (диэлектриктің) электродаралық қабатының қыздырылуына байланысты, шалаөткізгішті аспаптың электродтары арасындағы токтың шексіз өсуі. Ағынды жылулық тесіп өту температура жоғарылағанда негізгі емес, заряд тасымалдаушылардың концентрациясының өсуінен, ол өз кезегінде ағындық токтың ұлғаюына және шалаөткізгіш температурасының әрі қарай жоғарылауына әкелетін құбылыстан туындайды. Ағынды жылулық тесіп өту нәтижесінде электродаралық қабаттың қайтымсыз жылулық бұзылуы және аспаптық істен шығуы мүмкін.   

