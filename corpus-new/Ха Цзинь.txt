Ха Цзинь – қытай текті америка жазушысы. 1956 жылы 21 ақпанда  Ляонин провинциясында дүниеге келген. Әскери адамның ұлы. Әскерде борышын өтеген. Радионы тыңдау арқылы өз бетінше ағылшын тілін меңгерген. 1981 жылы Харбин университетін тәмамдап, оқуын Цзинань университетінде жалғастырған. 1985 жылы АҚШ-қа аспирантурада оқуға барады. Тяньаньмэнь алаңындағы қанды оқиғадан кейін Қытайға қайтпауды ұйғарады. 1990 жылы ағылшын тілінде өлеңдер жинағы шыққан. Атланттағы Эмори университетінде дәріс берген. Қазіргі уақытта Бостон университетінде дәріс береді.  

