Дижестив (лат. digestivus, фр. digestif – ас қорытуға әсерін тигізетін зат) – ас соңында берілетін сусындардың жалпы атауы.  Дижестив астың қорытылуына көмектеседі деп саналады. Орта ғасырларда спирт тек медициналық мақсаттарда пайдаланылса, Францияда астың аяғында шарап, қант негізіндегі сусын ішкен.  Дижестивке ликер және бальзам, сондай-ақ херес, мадера, портвейн – күшті шараптары жатады. Тамақты тоя жегеннен кейін жеңіл шараптар астың қорытылуына көмегін тигізбейтіндіктен, күшті сусындар пайдаланылады. Сондай-ақ кейбір коктейль түрлері дижестив ретінде қолданылады. Шай, я болмаса кофе сияқты алкогольсіз сусындар дижестив болып саналмайды. 

