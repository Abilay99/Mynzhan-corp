Музыка фестивалі – музыка мейрамы. Ортақ тақырып, бірыңғай бағдарламаға біріктірілген, салтанатты түрде өткізілетін концерттер мен театр қойылымдарының жиынтығы. Алғашқы музыка фестивалі 1709 ж. Лондонда (Ұлыбритания) ұйымдастырылды. 20 ғасырдың 2-жартысында Еуропаның көпшілік елдерінде музыка өнерін насихаттау және халықаралық мәдени байланысты дамыту мақсатында музыка фестивалін өткізу дәстүрге айналды. Музыкалық форма мазмұны мен өткізілетін мерзіміне қарай бірнеше түрге бөлінеді: дәстүрлі (жүйелі түрде, жыл сайын немесе 2 – 4 жылда бір рет), жекелеген (белгілі бір оқиғаға немесе атаулы күндерге байланысты), мемлекетаралық, халықаралық, тақырыптық, монографиялық (танымал композиторлардың шығармасына арналған), классикалық, жанрлық, т.б. Музыкалық форманің бір көрінісі байқау түрінде немесе шығармашылық сайыс ретінде ұйымдастырылады, ол үлкен қаржылық дайындықты қажет етеді. Сондықтан оны мемлекет пен жергілікті билік орындарының, филармония және музыка қоғамдарының, ірі фирмалар мен меценаттардың қолдауымен ұйымдастырады. Қоғамдық және мәдени өмірдің үлкен оқиғасы ретінде жүргізілетін музыкалық форма алдын-ала БАҚ-та насихатталады. Музыкалық форма тарихында: “Венаның музыка апталығы” (Австрия), “Берлиннің фестиваль күндері” (Германия), “Зальцбург фестивалі” (Австрия), “Флоренцияның музыкалы май айы” (Италия), “Мәскеу жұлдыздары”, “Орыс қысы” (Мәскеу) “Ақ түндер” (Санкт-Петербург), т.б. мәдени шаралар орын тепкен. Қазақстанда дәстүрлі түрде жыл сайын “Азия дауысы” танымал ән мен музыканың халықаралық фестивалі өткізіліп тұрады.  

