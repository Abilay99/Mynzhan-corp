Кәрімбек Арыстанбекұлы Құрманәлиев (20. 04.1962 жылы туған, Оңтүстік Қазақстан облысы, Алғабас ауданы) тіл білімі маманы, филология ғылымының кандидаты (1992), доцент (1995). Алматы шет тілдер институтын бітірген (1986). 1986—1987 жылдары осы институтта кәсіподақ терағасы. 1987 жылдан Қазақтың қыздар педагогика институтында оқытушы, аға оқытушы, доцент, шет тілдер кафедрасы меңгерушісі. 1992 жылдан "Қайнар" университетінің оқу ісі проректоры, профессор. Профессор Ш. Сарыбаевтың жетекшілігімен "Батыс Сібір қазақтарының тіл ерекшеліктері" деген тақырыпта кандидат диссертация қорғады. 20-дан астам ғылыми еңбек жариялады. Ғылыми еңбектері қазақ, орыс, неміс тілдері мәселелеріне арналған. Бірнеше оқулық пен оқу құралдарының авторы.  

