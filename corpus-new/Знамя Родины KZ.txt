«Знамя Родины KZ» – Ақмола облысы, Ақкөл ауданы қоғамдық-саяси газеті. 1931 жылдан орыс тілінде шығады. Бұған дейін «За большевистскую уборку», «Сталинская правда», «Путь к коммунизму», «Заветы Ильича», «Знамя Родины» болып жарық көрген. 2007 жылдан осы атымен шығады.  Газеттің бірінші редакторы – 1943 жылы майданда қаза болған Я.Пинчук. Газетте: Г.Зайцева, М.Витновой, М.Карюк, М.Рабинович, Н.Оноприенко, И.Казакова, М.Мурашко, Б.Қамыспаева редакторлық жұмыс жасаған. «Знамя Родины KZ» бірнеше мәрте республикалық байқаулардың мақтау грамоталары, дипломдарымен марапатталған. 1997 жылдан алғашқы беті «Болашақ» мемлекеттік тілде басылады. Аптасына 1 рет шығады, тиражы – 4800 дана (2008).  Бас редакторы – Қ. Нұрсадықов.  

