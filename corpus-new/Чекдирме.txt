Чекдирме (түрікмен тағамы). Семіз қой етін (сүйегімен) кішкене етіп бөлшектеп шауып, жақсы қыздырылған табадағы тоң майға салып қызарғанша қуырады. Мұнан соң бетінде ірі күйінде туралған картоп, помидор, пияз салады да, тұздап, бұрыштап, араластыра отырып, жұмсарғанша қуырады. Үстіне аздап су құйып, қақпағын жауып, отын азайтып, дайын болғанға дейін бұқтырып қояды. 600 г қой етіне (семіз): 3 ас қасық қойдың ерітілген тоң майы, 400 г картоп, 4—6 помидор, 1 бас пияз, бұрыш пен тұз — татымына қарай.   

