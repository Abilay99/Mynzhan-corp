Луис Адамич (ағылш. Louis Adamic; 23 наурыз 1899 — 4 қыркүйек 1951) — словен тегінен шыққан американдық жазушы және аудармашы. Адамич қазіргі Словениядағы Гросупле (сол кезде Австро-Венгрия жері)  жерінде туған. Ол шаруалар отбасында болғандықтан қалалық мектептен білімді дұрыс алмады. 1909 жылы Любляндағы жалпы білім беру мектебіне қабылданады. Оқудың үшінші жылында Югослав Ұлттық Қозғалысының құпия ұйымына мүше болады. 1913 жылы шеруге қатысады да, тұтқынға алынып, қамауға алынады. Осы оқиғадан кейін оны мектептен шығарады. Сонымен қоса оған империяның кез келген ЖОО-ға түсуге тыйым салынады.   1913 жылы 31 желтоқсанда 4 жасында АҚШ-қа көшіп кетеді. Ол Калифорнииядағы Сан-Педро қаласына жақын жердегі хорбат коммунасында орналасады. 1918 жылы азаматтық алады. Бастапқыда ол қарапайым жұмысшы болады, ал кейін «Ұлт Үні» (Narodni Glas) атты славян газетіне жұмысқа кіреді. Газет Нью-Йорк қаласында шығатын. Бірінші дүниежүзілік соғыста Америка әскерінің құрамында Батыс майданда шайқасады. Соғыстан соң журналист болып, шығармашылықпен айналыса бастайды.  1940 жылдан бастап Адамачи Common Ground журналының редакторы болған.  1951 жылы 4 қыркүйекте Адамич Нью-Джерси штатындағы Милфордтағы өзінің үйінде атылып өледі. Ол Югославиядағы саяси шиеліністің кезінде қаза табады. Сондықтан БАҚ-та оның өлімін Балқан экстремистер ұйымдастырды деген қауесет шығады. Дегенмен бұған ешқандай дәлел болмайды.    

