«Сноуден» (ағылш. Snowden) — американдық биографиялық саяси триллер, режиссері Оливер Стоун. Люк Хардингтің «Сноуден файлдары: Әлем бойынша ең іздестірілуі күшті адам тарихы» және  Анатоли Кучереннің«Сегізаяқ уақыты» кітаптар желісімен жазылған Стоун мен Киран Фицджералд сценарийі бойынша түсірілді. Эдвард Сноуден рөлін Джозеф Гордон-Левитт сомдайды. АҚШтағы премьерасы 16 қыркүйек 2016 жылы, Қазақстандағы премьерасы — 15 қыркүйек 2016 жыл. Эдвард Сноуден өз өмірін Отанына арнағысы келді. Ол АҚШ үкіметіне имандай сенді, терроризмге қарсы әрекеттерін қолдады. АҚШ-тың өз азаматтарын, басқа да елдің азаматтарын қатаң бақылауға алғаны туралы құпия құжаттарды тауып, әлем алдында елдің масқарасын шығарамын дегенді өзге түгілі, өзі күтпеген еді. Осыдан кейін ол жарқын болашаққа деген барлық жолды өз қолымен жапты: жұмысынан бас тартты, сүйгені мен отанын тастап кетті. Отаны оны сатқын деп айыптады.... 

