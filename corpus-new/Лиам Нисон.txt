Уильям Джон «Лиам» Нисон (ағылш. William John "Liam" Neeson; 7 маусым 1952 жыл) — ирланд актер, Британ империясы орденінің офицері. «Шиндлер тізімі», «Шеттетілгендер», «Жұлдызды шайқас. Эпизод I: Елеусіз қатер», «К-19», «Бэтмен: Бастама», «Кепілде», «Шынайы махаббат» сынды фильмдерге қатысуымен үлкен атақ-даңқа жеткен. Үздік ер адам ролі үшін Вольпи кубогының иегері (1996), «Оскар» (1994), «Алтын глобус» (1994, 1997, 2005) және BAFTA (1994) марапаттарға номинант атанған. 

