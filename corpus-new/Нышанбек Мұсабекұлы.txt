Нышанбек Мұсабекұлы 1957 жылы 14 қыркүйекте Шымкент облысы Байжансай кентінде туған. қазақ. Әкесі - Төлегенов Мұсабек, марқұм, Байжансай кентінде шахтер болып жұмыс істеген. Анасы - Төлегенова Қалдыкүл, марқұм, үй шаруасымен айналысқан. М. Әуезов атындағы Оңтүстік Қазақстан гуманитарлық университетінің мәдени-тынығу жұмысы факультетін бітірген ( 2007), мәдени-тынығу жұмыстарын ұйымдастырушы. қазақ және орыс тілдерін біледі. 1977 жылдан -Шымкент облысы  Алғабас ауданы «Красная Нива» шаруашылық есептегі дүкенінде наубайханашы. 1978-1979 жылдары - Облыстық тұтынушылар одағы өндірістік бірлестігінің Алғабас көлік-пайдалану колоннасының диспетчері. 1982 жылдан - Алғабас аудандық мәдениет бөлімі автоклубының меңгерушісі. 1995 жылдан -Төле би АМБ автоклубының меңгерушісі. 2002 жылдан -Оңтүстік Қазақстан облысы әкімшілігі жанындағы Шәмші Қалдаяқов атындағы концерттік бірлестігінің әртісі. 2007 жылдан бері - Шәмші Қалдаяқов атындағы Облыстық филармония әртісі. Алғабас аудандық мәслихатының депутаты (1994 - 1999). қазақстанның Еңбек сіңірген қайраткері (1996). Діни көзқарасы - ислам. Саяси қайраткер ретіндегі идеалы - Н.Ә. Назарбаев. Қазақстанның болашағы туралы болжамы - «Өркендеген, қуатты, бейбітшілік сүйгіш». Хоббиі - шахмат, кітап оқу, әндер мен өлеңдер шығару. Сүйіп оқитын әдебиеті - классикалық әдебиет. Үйленген. Жұбайы - Төлегенова Жақсыгүл Айтбекқызы (1963 жылы туған), үй шаруасымен айналысады. Қыздары - Гаухарай (1990 жылы туған.), Жамалай (1993 жылы туған]); ұлы - Сәкен (1991 жылы туған]).    

