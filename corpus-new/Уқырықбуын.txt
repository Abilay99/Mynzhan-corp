Ұқырықбуын - қырықбуын тұқымдас көпжылдық шөп тектес өсімдік. Жеміс беретін сабағы ерте көктемде пайда болады. Олардың бұтағы болмайды, балғын ашық-қоңыр, немесе қызғылт түсті келеді. Жеміс бермейтін сабақтары кейін шығады. Олар бұтақты, жасыл, қатты, қырлы, цилиндрлі келеді. Олардың бұтақтары қарапайым, тік, көпшілігінде төрт қырлы , төрт тікті өзекті болады да, сабақ буындарында күлте бастанып өседі. Ұқырықбуын суармалы егістіктерде, жайылымдарда, шұңқыр жерлерде, кейде ағашы сирек орман ішінде өседі.   «Дәрілік өсімдіктер» М. Қожабеков. 

