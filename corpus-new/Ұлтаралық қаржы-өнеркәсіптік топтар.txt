Ұлтаралық Қаржы-Өнеркәсіптік Топтары— қатысушылары арасында Тәуелсіз Мемлекеттер Достастығына мүше елдердің құзыретіндегі, аталмыш мемлекеттердің аумағында оқшауланған бөлімшелері бар, не олардың аумағында күрделі жұмсалымды жүзеге асыратын заңды тұлғалардан құралатын қаржы-өнеркәсіптік топтар. Ұлтаралық Қаржы-Өнеркәсіптік Топтары құрылған жағдайда үкіметаралық келісім негізінде оларға мемлекетаралық (халықараралық) қаржы-несие топтары мәртебесі беріледі. Мемлекетаралық қаржы-несие топтарын құрудың, таратудың, олардың қызметінің ерекшеліктері аталмыш келісімдерде белгіленеді. Мемлекетаралық қаржы-несие топтарына қатысушылар үшін ұлттық режим өзара қарым-қатынас негізінде үкіметаралық келісімдерде белгіленеді. Оларға ҚР Үкіметі белгілеген тәртіппен және шарттармен осы қаржы-несие топтарының қызметі шеңберінде шекарадан өткізілетін тауарлар бойынша кеден жеңілдіктері берілуі мүмкін. “Қазақ Энциклопедиясы”, 9 том.  

