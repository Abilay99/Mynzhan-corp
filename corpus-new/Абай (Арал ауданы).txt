 Басқа мағыналар үшін Абай деген бетті қараңыз. Абай — Қызылорда облысы Арал ауданындағы ауыл, Қарақұм ауылдық округі орталығы.  Ауданның қиыр солтүстік-шығысында, аудан орталығы – Арал қаласынан солтүстік-шығысқа қарай 110 км жерде, Баршақұм құмының орталығы бөлігінде, шөл белдемінде орналасқан.  1999 жылы тұрғындар саны 2047 адам (1081 ер адам және 966 әйел адам) болса, 2009 жылы 2206 адамды (1108 ер адам және 1098 әйел адам) құрады. Іргесі 1930 жылы қаланған. 1957 жылға дейін «Алға» ұжымшарының, 1997 жылға дейін қаракөл қойын өсіретін «Қарақұм» кеңшары мен ауылдық кеңестің орталығы болып келді. Ауылда және округке қарасты Ерімбетжаға, Көкаша, Қаратерең ауылдарында шаруа қожалықтары жұмыс істейді. 

