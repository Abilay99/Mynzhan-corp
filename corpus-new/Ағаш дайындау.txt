Ағаш дайындау (Лесозаготовка) — шаруашылық қажеттілік үшін ағаш кесіп алу (әдетте, тасылған ағаш бойынша есепке алынады, бұған отынға немесе басқа мақсат үшін шабылған ағаш қосылмайды). А. д-ға, орманнан ағаш кесіп алу, қоймаға, ағаш ағызуға шауып тасылған ағаштар жатады. А. д-дың көлемі шартты тығыз текше метрмен (м3) өлшенеді. Тасылатын ағаштар: іске жарамды сүрек (құрылысқа, жиһаз жасауға және т.б. жұмсалады) және басқа қажеттікке пайдаланылатын сүрек (шағын олшемді, тіреу, жоңқа және т.б.) болып ажыратылады. А.д. салдарынан әлемде орман көлемі кеміп барады. Жыл сайын Жер бетіндегі орман аумағы 250 мың шаршы километрге кеміп отырады.  

