Өксікбаев Омархан Нұртайұлы - Республикалық бюджеттің орындалуын бақылау жөніндегі Есеп комитетінің төрағасы. 1954 ж. 22 желтоқсанда Алматы облысы Балхаш ауданы Көктал ауылында туған. 1975 ж. АХШИ-ды бітірген, экономист. 1975-79 жж. - Алматы облысы қаржы басқармасының аға экономисі. 1979-84 жж. - Алматы суармалы жерлерді игеру басқармасының бас экономисі, бөлім бастығы. 1984-92 жж. - ҚР Қаржы министрлігінің аға, бас бақылаушы-тексерушісі, бөлім бастығы, басқарма бастығының орынбасары. 1992-93 жж. - ҚР Қаржы министрлігі Мемлекеттік қаржы бақылауы комитеті басқармасының бастығы. 1993-96 жж. - ҚР Мемлекеттік қаржы бақылауы комитеті басқармасының бастығы. 1996-98 жж. - ҚР Қаржы министрлігі басқармасының бастығы; Республикалық бюджеттің орындалуын бақылау жөніндегі Есеп комитетінің мүшесі. 1999-2000 жж. - ҚР Жемқорлықпен күрес жөніндегі мемлекеттік комиссияның мүшесі. 2000-02 жж. - ҚР Қауіпсіздік кеңесі хатшысының орынбасары. 2002 ж. - ҚР Президент Әкімшілігі Бас бақылау инспекциясының жетекшісі. 2002-03 жж. - ҚР Қауіпсіздік кеңесінің хатшысы. 2003 ж. – Республикалық бюджеттің орындалуын бақылау жөніндегі Есеп комитетінің төрағасы. «Құрмет» орденімен (2004), мемлекеттік медальдармен марапатталған. Экономикалық қауіпсіздік пен қаржы бақылауының өзекті мәселелері бойынша 15-тен астам мақалалардың авторы. Жұмыстағы негізгі ұстанымы: «Әділдік».Іскер адамның бойындағы құнды қасиеттер: «Кәсіпқойлық». Қазақстан қаржы жүйесіне талдау: «Бүгінгі таңда ҚР қаржы жүйесі жұмысының принципі, оның қызмет етуінің заңнамалық және нормативтік базасы қазіргі заманғы нарықтық экономиканың талаптарына сай келеді. Қаржы саласының дамуы - республикадағы экономикалық реформалардың табыстылығы факторларының бірі. Алайда келешекте елдің қаржы саласын жаңа сапалы деңгейге көтеру үшін оған жүйелі өзгерістер жасау қажет.   

