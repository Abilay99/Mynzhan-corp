Жұмабай Әбілов(1954, Қызылорда облысы Жаңақорған ауданы Бірлік ауылы – 2007,Жаңақорған ауданы) – филология ғылымның докторы (2001). ҚазМУ-ды (1981, қазіргі ҚазҰУ) бітірген. Еңбек жолын Жаңақорған ауданы мәдениет бөлімінде бастап, «Жаңақорған тынысы» газетінде жауапты хатшы болды (1983–1992). Жаңақорған ауданы «Қазақ тілі» қоғамын басқарды (1992–1994). 1994 жылы Халықаралық қазaқ-түрік университетінде аға оқытушы, кафедра меңгерушісі қызметтерін атқарған. Әбілевтің «Қазақ комедиясы» (2000), «Жазба комедиясының даму ерекшелігі» (2001), «Қ.Мұхамеджанов драматургиясы» (2004) атты монографиялары жарық көрген.     

