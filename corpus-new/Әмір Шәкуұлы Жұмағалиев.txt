Жүмағалиев Әмір Шәкуұлы (1939 ж. т.) - график-суретші. Эстамп, оның ішіңде линогравюра саласында жұмыс істейді. Абай шығармалары бойынша «Аналар» және «Аталар» атты екі еңбек жазды (екеуі де - 1982, қағаз, линогравюра, автордың жеке қоры). Бұл екі еңбектің көрнектісі - «Аналарда» жарқыраған күн  астында әр түрлі жастағы аналар кескінделген. Қолдарында сәбилері бар жас аналардың образдары нәзікте жанға жылы бейнеленсе, ортадағы кексе әйелдің образы салмақты әрі ішкі қуатқа толы.   

