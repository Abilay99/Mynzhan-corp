 Басқа мағыналар үшін Ақалтын деген бетті қараңыз. Ақалтын — Түркістан облысы Шардара ауданындағы ауыл, Ақшеңгелді ауылдық округі орталығы.  Аудан орталығы – Шардара қаласынан солтүстікке қарай 110 км жерде, Қызылқұм каналының сол жағалауында орналасқан. 1999 жылы жергілікті тұрғындар саны 2031 адам (1030 ер адам және 1001 әйел адам) болса, 2009 жылы 2384 адамды (1230 ер адам және 1154 әйел адам) құрады. 1978 жылы құрылған «Ақ алтын» мақта кеңшарының орталығы болып келді. 1997 жылдан кеңшар негізінде шаруа қожалықтары ұйымдастырылды.  Ауылда мәдениет үйі, орта мектеп, кітапхана, емхана жұмыс істейді. 20 – 25 км жерде Мұрынғарақ тауы маңында «Жылы су» шипалы минерал суы бар. 

