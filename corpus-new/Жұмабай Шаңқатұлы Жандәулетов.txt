Жұмабай Шаңқатұлы Жандәулетов 1948 жылы 1 тамызда Ақтөбе қаласында туған.  Қазақ. Әкесі - Жандәулетов Шаңқат, марқұм, ҰОС ардагері, КСРОМемлекеттік банкінің инкассаторы болып жұмыс істеген.Анасы - Жандәулетова Балкенже. Алматы халық шаруашылық институтының «Қаржы және несие» факультетін (1977) экономист мамандығы бойынша; Мәскеу  қаржы академиясындағы біліктілік арттыру курстарын (1987) бітірген. Қазақ, орыс және неміс (сөздікпен) тілдерін біледі. КОКП мүшесі (1972-1991). 1968 жылдан - КСРО Мемлекеттік банкінің Комсомолбөлімшесінде несие инспекторы (Ақтөбе облысының Комсомол кенті); Кеңес Әскерінің  қатарында  қызметте. 1971 жылдан - КСРО Мемлекеттік банкінің Ақтөбе облыстықкеңсесінде экономист. 1973 жылдан - КСРО Мемлекеттік банкінің Жезқазған облыстық кеңсесінде ақша айналымы бөлімінің бастығы. 1976-1987 жылдары - КСРО Мемлекеттік банкі  қалалық басқармасының бастығы (Жезқазған  қаласы). 1989 жылдан - Тұрғын үй әлеуметтік банкінің Ақтөбе облыстық басқармасы бастығының орынбасары. 1989 жылдан бері -  ҚазКСР Ұлттық банкінің Ақтөбе аумақтық бөлімшесінің жетекшісі (1993 жылдан - «ҚазақстанРеспубликасының Ұлттық банкі» ММ). Жезқазған  қалалық және облыстық Халық депутаттары кеңестерінің депутаты (1981-1986). «Жауынгерлік ерлігі үшін» (1970), «Қазақстан Республикасының тәуелсіздігіне 10 жыл» (2001), «Ерен еңбегі үшін» (2008) медальдарымен; Түркіменстан ЛКЖО ОК грамотасымен (1970); Жезқазған облыстық атқару комитетінің құрмет грамотасымен (1983); «КСРО Мемлекеттік банкі үздігі» (1976), «ҚР Ұлттық банкінің Еңбек сіңірген  қызметкері» (2001) белгілерімен марапатталған. Әскери атағы - запастағы аға лейтенант. Діни көзқарасы - «Ар-ождан мен ата-бабаны  құрметтеу». Саяси  қайраткер ретіндегі идеалы - Д.А. Қонаев. Қазақстанныңболашағы туралы болжамы -«Қазақстанның болашағының негізі - еңбекқорлық, табандылық пен оптимизм». Хоббиі - тарих, әдебиет, балық аулау. Сүйіп оқитын әдебиеті - Л. Гумилев, Ч. Диккенс, Сәбит Мұқанұлы Мұқанов, Мұхтар Омарханұлы Әуезов. Үйленген. Жұбайы - Жандәулетова Шәмшия Батырханқызы, зейнеткер, «Металлтұрмысжөндеу» зауытының директоры болған. 

