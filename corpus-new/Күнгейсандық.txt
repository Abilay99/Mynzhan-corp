КҮНГЕЙСАНДЫҚ– Қырғыз Алатауындағы Боқтікен тау сілемінің оңт.-шығысындағы асу. Жамбыл облысы Мерке ауданы Мерке а-ның оңт.-шығысында 29 км жерде орналасқан. Ең биік жері 2870 м. Мамыр – қазан айларында салт атты адам өте алады. Беткейлік шайылу әрекеттері дамыған. К. асуының батысынан Мерке, шығысынан Аспара өзендерінің салалары таудың биік жоталарынан бастау алады. Беткейлері жатық кең өзен аңғарлары жоғары қарай біртіндеп құламалы тік шатқалдарға ұласады. Солт-нде Үшемшек, оңт-нде Тұйықтөр, батысында Қызылқия асулары орналасқан.‎ 

