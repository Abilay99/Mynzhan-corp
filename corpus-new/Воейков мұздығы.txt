   Воейков — Жетісу (Жоңғар) Алатауының оңтүстік беткейіндегі күрделі аңғарлық мұздық. Шежін өзенінің бастауында (Іле алабы) орналасқан. 1965 жылы Қазақстан ҒА Географиялық секторының (1983 жылдан институт) экспедициясы мұздықтың көлемін анықтап, оған орыс климатологы А.И.Воейковтың есімі берілген. Ауданы 13,6 км. Ұзындығы 8,6 км, еру және булану телімі 5,5 км, мұзының көлемі 1,38 км. Мұз тілінің ұшы теңіз деңгейінен 2720 м биіктікте.  

