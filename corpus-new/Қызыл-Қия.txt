Қызыл-Қия, Қызыл-Қыя (қыр. Кызыл-Кыя) — Қырғызстанның Баткен облысындағы облыстық бағыныстағы қала. Халық саны (2009) — 44,1 мың адам. Қала 1898 жылы көмір қабатын өндіру кезінде құрылған. Қала Баткен облысының солтүстік-шығыс бөлігінде, "Ош—Сүлікті" және "Ош — Ферғана" тас жолдарының қиылысында, облыс орталығы Баткен қаласынан солтүстік-шығысқа қарай 150 км қашықтықта; Ош қаласынан оңтүстік-батысқа қарай 86 км және Өзбекстан Республикасындағы облыс орталығы Ферғана қаласынан оңтүстік-шығысқа қарай 39 шақырым қашықтықта орналасқан. Қала теңіз деңгейінен 1058 м биіктікте орналасқан. 2017 жылғы 1 қаңтарға сәйкес халық саны - 51,3 мың адам Қалада цемент зауыты, нан зауыты жұмыс істейді. Сондай-ақ, қалада көкөністер мен жемістерді консервілейтін консерві зауыты қызмет жасайды. Қызыл-Қия қонысы 1898 жылы құрылды, ал 1938 жылы Қызыл-Қия қала мәртебесін алды. Кеңес кезеңінде шахтерлер қаласы болған. 

