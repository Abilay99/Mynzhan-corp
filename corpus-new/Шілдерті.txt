Шілдерті, Сарыапан – Ертіс алабындағы өзен. Қарағанды, Павлодар облыстары жерінде. Ұзындығы 506 км, су жиналатын алабы 15000 км². Нияз тауының шығыс беткейіндегі бұлақтардан басталып, Шығанақ к-не құяды. Арнасы жоғары бөлігінде тар, тік жарлы, төменде кең әрі жазық. Аңғары жоғары ағысында айқын емес, төменде Өлеңті, Көкөзек өзендерінің аңғарымен тұтасып, ені 35 – 40 км-ге жетеді. Қар, жер асты суларымен толығады. Көктемде тасып, жазда сабасына түседі. Көп жылдық орташа су ағымы сағасы тұсында 1,80 м3/с. Орта және төменгі бөлігінде арнасы 200 км-дей қашықтықта Ертіс-Қарағанды каналы басып өтеді. Бойында шаруашылық мақсатта 13 бөген салынған. Олардың жалпы ауданы 250 км², суының көлемі 1 млрд. м3.  Қазақ энциклопедиясы, 9 т.  

