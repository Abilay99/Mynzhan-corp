ФИФА Алтын добы (FIFA Ballon d’Or) — алдыңғы жылдың үздік футболшысына берілетін жылма-жылдық футбол марапаттамасы. Бұл марапаттаманы ең көп дауыс жинаған футболшы алады. Марапаттама 2010 жылы «Алтын доп» France Football және «ФИФА жыл ойыншысының» бірігуінен кейін қаланған. 2010 жылы жеңімпаз болып Лионель Месси атанды. Сонымен қатар 2010 жылы алғаш рет үздік бапкерге марапаттама берілді: оны Жозе Моуринью алды. 

