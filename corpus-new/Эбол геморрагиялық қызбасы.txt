Қоздырғышы –  Эбол вирусы.  Инкубациялық кезеңі 7-14 күн. Ауру аяқ астынан басталады: интенсивті бастың ауырсынуы пайда болады, әсіресе маңдай және шүйде аймақтарында, артралгия, мойын және бе л бұлшық еттерінде ауырсыну пайда болады. Дене қызуы тез 39-40С-қа жетеді. Науқастың барлығында айтарлықтай аурудың бірінші күндері, құрғақ қинайтын жөтелмен жүретін, кеудесінде ауырсыну анықталады, көп науқастарда ауырсыну сезімдерін шақыратын, шырышты қабаттардың айқын құрғақтығы байқалады. Әдетте аурудың 5-7 күндері ішінде ауырсыну пайда болады, 7 күнге созылатын профузды диарея дамиды, науқастың нәжісі тез қанды болады. Айқын сусыздану дамиды, дене салмағы күрт төмендейді. Көп науқастарда аурудың 6-7 күндері дененің төменгі бөлігінде және аяқ-қолдың жазғыш беткейінде көптеп орналасатын, артынан түлейтін, қызылша тәрізді бөртпе байқалады. Аурудың 3-4 күндері геморрагиялық синдром анықталады, жиі мұрыннан, ішектен, асқазаннан және жатырдан қан кету түрінде. Аурудың 5-8 күндері науқастар шоктан, сусызданудан, қан кетуден қайтыс болады. Жақсы ағым кезінде аурудың 10-12 күндері дене қызуы және аурудың басқа көріністері төмендейді, реконвалесценция созылыңқы кезеңі басталады. Арнайы диагностика  бірінші аптасының ішінде науқастардың қанынан вирусты анықтауды және  аурудың өте кеш мерзімдерінде серологиялық тесттерді оқу қарастырылады. Емдеу комплексіне реконвалесценттің плазма заттарын қосу оң нәтиже берген. Эбола ГҚ-сы науқастарын жүргізу олардың қатаң изоляциясын және ауруханаішілік және лаборатория ішілік зақымданудың профилактикалық шараларын талап етеді. Лабораториялар карантиндік инфекция тәртібінде жұмыс істейді. 

