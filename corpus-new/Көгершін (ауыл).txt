Көгершін — Жамбыл облысы Тұрар Рысқұлов ауданындағы ауыл, Көгершін ауылдық округі орталығы.  Аудан орталығы – Құлан ауылынан оңтүстік-батысқа қарай 14 км жерде, жусан, баялыш, т.б. шөптесін өскен тауалдының қоңыр, ақшыл қоңыр топырақты шөлейтті белдемде орналасқан.  Іргесі 1935 жылы Луговой асыл тұқымды жылқы зауыты ретінде қаланған. Оның негізінде Көгершінде жәнк округке қарасты ауылдарда 1997 жылдан 2 өндірістік кооператив, 96 шаруа қожалықтары, 2 жауапкершілігі шектелген серіктестік жұмыс істейді. Ауылдарда 4 орта, 1 орталау, 3 бастауыш мектеп, 3 кітапхана, 1 клуб, отбасылық дәрігерлік амбулатория мен 2 фельдшерлік пункт бар. 

