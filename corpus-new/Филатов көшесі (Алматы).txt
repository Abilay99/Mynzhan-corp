Көшеге орыс офтальмологы, хирург, Украина медицина академиясы мен Ғылым академиясының академигі, Социалистік Еңбек Ері Владимир Петрович Филатовтың есімі (Алматы қаласы атқару комитетінің 12.12.1956 № 31 шешімі) берілген. Филатов Владимир Петрович (1875-1956) Ресейдің Пенза облысындағы Михайловна елді мекенінде дүниеге келген. Ғалымның көру қабілетін жақсарту, көз қабықшасы трансплантация еңбектері әлемдік медицина ғылымына үлкен жетістік әкелді. Көше Жетісу, Түрксіб аудандарында орналасқан. Рысқұлов даңғылы, Шилов, Александров көшелерімен қиылысады. Көшенің ұзындығы - 1000 метр. 

