Краков көтерілісі - Краков жұмысшыларының билеуші буржуазия помещиктік топқа қарсы 1923 жылғы 6 қарашадағы қарулы көтерілісі. Коммунистік партия жұмысшыларды шешуші күреске шақырды. Қаланың үкімет орындары митингіге жиналған жұмысшы бұқарасына оқ атты. Қақтығыс кезінде 18 жұмысшы және 14 полиция адамдары мен солдаттары қаза болды. 6 қарашаның кешіне қарай қаланың жұмысшы аудандары көтерілісшілердің қолына көшті. Алайда, Польша социалистік партиясының (ПСП) басшылары үкіметпен келісімге келіп, көтерілісшілерді алдау арқылы 7 қарашада қарусыздандырды. Краков көтерілісі жұмысшы қозғалысының сол кездегі ең шарықтау шегі болды. 

