      Шишалқар – Нұра алабындағы ағынсыз көл. Ақмола облысы Қорғалжын ауданының шығысында, Кеңбидайық ауылынан оңтүстік-батысқа қарай 8 км жерде, теңіз деңгейінен 328 м биіктікте орналасқан. Аумағы 15,8 км, жағалау бойының ұзындығы 5,8 км. Су жиналатын алабы 171 км. Жағалауы көлбеу, түбі тұнбалы. Қар, жер асты суларымен толығады. Суы мол жылдары Жандышалқар көлімен бірігіп кетеді. Суы тұщы, ауыз суға пайдаланылады. Жағасында қамыс, құрақ өскен.Көлде мөңке, нәлім, алабұға, шортан, аққайран, торта, тағыда басқа балықтар тіршілік етеді. Құстар ұя салады.  

