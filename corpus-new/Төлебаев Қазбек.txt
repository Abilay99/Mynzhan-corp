Төлебаев Қазбек Ағабілұлы (23 Cәуір 1959 жылы туған, Қызылорда облысы Қазалы ауданы Әйтеке би кенті) – медицина ғылымының докторы (1999), профессор, Қазақстан Республикасы Денсаулық сақтау ісінің үздігі. 1982 жылы Ақтөбе мемлекеттік медицина институтын (қазіргі Батыс Қазақстан мемлекеттік медициналық академиясы) бітірген. 1982–1985 жылдары Қызылорда облысы ауруханасында дәрігер және медициналық колледжде бөлім меңгерушісі.1985–1994 жылдары Өлкелік кәсіби аурулар ғылыми-зерттеу институтында ғылыми қызметкер.1994–1998 жылдары Алғашқы медициналық-санитарлық көмек көрсету мекемесінде бөлім меңгерушісі, директордың орынбасары.1998–1999 жылдары Салауатты өмір салтын қалыптастыру Ұлттық орталығында бас директордың орынбасары.2002–2005 жылдары 1-орынбасары болды. 2005 жылдан осы орталықтың бас директоры қызметін атқарады. «Научное обоснование реформирования и развития первичной медико-санитарной помощи в Казахстане в условиях перехода к рынку» тақырыбында докторлық диссертация қорғады.  

