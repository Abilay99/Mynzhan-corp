Бөлу позициясы — инженерлік тұрғыдан жабдықталған позиция. Ол қаптал жактарына шабуылдаушы карсыластың жайылуын болдырмау максатында жасалады. Бөлу позициясында роталық тірек пункттері жасалуы мүмкін. Олар корғаныстың батальондық аудандарына біріктіріліп, өзара қатынас жолдарымен, тұтас атыс жүйесі және инженерлік кедергілермен байланыстырылады. Қорғаныс алкабындағы Бөлу позициясы саны, олардың сызбасы мен инженерлік жабдығы корғаныска байланысты командирдің шешімімен анықталады. Бөлу позициясы жергілікті жер жағдайына, уақытқа, шешілетін ұрыс тапсырмаларының сипатына, күштер мен құралдардың топтастырылуына байланысты табиғи кедергілері, қарсыласты бакылауға ыңғайлы жағдайлары бар және позиция алдында, сондай-ақ тірек пункттері аралығында атыс жүргізу шептерінде жасалады. Бөлу позициясының құрылуы атыс түбегінің жасалуына ықпал етеді, өйткені онда карсылас ядролық кару, авиация соққылары, артиллерия мен минаатарлардың шоғырланған атысы, танктер, танкіге карсы кұралдар және атыс каруының қапталдық және айқастыра атуымен жойылуы мүмкін. Бөлу позициясы алдын ала дайындалып, қорғаныстағы ұрыс барысында әскерлермен толықтырылады.  

