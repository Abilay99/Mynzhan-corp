Көшеге Жетісу жерінде Кеңес өкіметін кұрушылардың бірі Тәшен Өтеповтің есімі (Алматы қаласы атқару комитетінің 21.08.1974 № 332 шешімі) берілген. Өтепов Тәшен (1870-1925) Алматы облысының Лепсі ауданында дүниеге келген. Ол 1918 жылы Жетісу атқару комитетінің мүшесі міндетін атқарған, Түркістан Республикалық кеңестері X съезінің делегаты болған. Көше Бостандық ауданында орналасқан. Жароков көшесінен басталып, Каблукова көшесіне дейінгі аралықта созылып жатыр. Көшенін ұзындығы - 1540 метр.  

