‎ Доланқара  – Құлжабасы тауының солтүстік-шығысындағы тау.  Алматы облысы Жамбыл ауданында. Абсолюттік биіктігі 1166 м.  Оңтүстік-шығыс беткейі тіктеу келген. Тау солтүстік-батысқа қарай Батпаққайнар төбесімен, т.б. шоқылармен ұласады. Оңтүстігінде шамамен 18 км жерде Отар-Алматы темір жол бойы орналасқан. Шығысында аласа келген Қолаңбас тауы мен құдығы бар.  Қоңыр және сұр топырағында жусан басым, астық тұқымдас шөптесін өсімдіктер өседі.  

