Ешкіқырған, Итқырған – Жайық алабындағы өзен.  Ақтөбе облысы Қобда ауданы жерімен ағады. Ұзындығы 66 км. Шыңғырлау тауынан басталып, Қоғалы аулының тұсында Қобда өзеніне құяды. Жағалауы жазық, арнасы құмайт, тастақ. Жауын-шашын, жер асты суларымен толығады. Көктемде тасиды, жазда қарасуларға бөлініп қалады. Қарашаның басында суы қатып, наурыздың аяғында мұзы ериді. Өзенді Қобда ауданының шаруашылықтары пайдаланады. 

