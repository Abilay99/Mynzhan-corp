Ұлытау түймешетені (лат. Tanacetum ulutavicum) – астралылар тұқымдасының түймешетендер тегіне жататын көпжылдық шөптесін өсімдік. Жапырақтары қауырсынды тілімденген. Маусымда гүлдеп, шілдеде жеміс жарады. Ұлытау түймешетені - тек Ұлытау адырлары мен тасты тау шатқалдарында өсетін эндемдік түр. Қорғауды қажет етеді. Қазақстанның Қызыл кітабына енген өсімдік. 

