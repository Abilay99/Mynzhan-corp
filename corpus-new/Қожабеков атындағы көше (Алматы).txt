Көшеге өмірді шынайы сүюдің үлгісі, талантты актер, Қазақстанның халық әртісі Кененбай Қожабековтің есімі (Алматы қаласы әкімінің 29.12.1997 № 797 шешімі) берілген. Қожабеков Кененбай Молданұлы (1928-1988) Алматы облысында дүниеге келген. Республикалық Балалар және жасөспірімдер театрында еңбек еткен. Ол «Жамбыл», «Қыз Жібек», «Менің атым Қожа», Қасқырдың апаны», т.б. кинофильмдерге түскен. Ондаған басты рөлдерді сомдаған. Көше Бостандық ауданында орналасқан. Гагарин даңғылынан басталып, Розыбакиев көшесіне дейін созылып жатыр. Бұрынғы атауы - Ровенская көшесі. Көшенін үзындығы - 600 метр.  

