Амандық Оразов (1948 ж. т., Түрікменстан, Небиттау қаласы) – педагог, ҚР «Білім беру ісінің құрметті қызметкері» (2006). Атырау педагогикалық институтын бітірген (1972). Аудандық оқу бөлімінің инспекторы, колледжде аға әдіскер, Маңғыстау облыстық мұғалімдер білімін жетілдіру институтында аға әдіскер қызметтерін атқарып келеді. Шахматтан спорт шеберлігіне кандидат. «Қызықты 100 есеп» (2001), «Шахмат есептері» (2002), «Қызықты 120 есеп» (2007), «Мәтінді есептер және олардың шешулері» (2007) кітаптарының авторы.    

