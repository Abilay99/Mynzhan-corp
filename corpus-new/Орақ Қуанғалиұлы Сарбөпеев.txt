 Орақ Қуанғалиұлы Сарбөпеев (1971 жылдың 3 желтоқсанында туған, Шетпе қаласы) – қоғам қайраткері, бұрынғы Жаңаөзен қаласының əкімі. 2012 жылдың 25 мамырында Сарбөпеевқа қарсы сот басталып, прокурор оны "қаржы жымқырды" деп айыптап Сарбөпеевті 13 жылға соттауды, дүние-мүлкін тәркілеп, мемлекеттік қызмет істеуіне шектеу қоюды өтінді. Маусымның 22-сінде Ақтау қаласында алқа билер соты шешімінің негізінде Орақ Сарбөпеевті «қызметін асыра пайдаланды және пара алды» деген айып бойынша кінәсіз деп танып, сот залынан бостандыққа шығарылды. Алайда арада бір жарым ай өткен соң, тамыздың 2-сі күні алдыңғы соттың шешімі бұзылып, Сарбөпеевтің үстінен қайтадан іс қозғалды.  Екінші сотта Ақтауда жүріп, бірақ соңына жетпей тоқтап қалды. Прокурорлар «кейбір алқа би мүшелерінің әрекеті күмәнді көрінгендіктен» істі қайта тергеуге жіберуді сұраған. 2012 жылы қыркүйектің 19-ы күні Ақтөбе қаласында Жаңаөзеннің бұрынғы әкімі Орақ Сарбөпеевтің соты алқа билердің жаңа құрамымен қайта басталған. Бұл кезде ол қылмыстық кодекстің 24-бабы ("қылмыс жасауға дайындалу") бойынша айыпты деп тауылып, 10 жылға бас бостандығынан айырылды.  

