 Ли Бен Хон (кор. 	이병헌; 12  шілде 1970, Сеул, Оңтүстік Корея) — корей актері, модель және әнші. Алғаш рет кинодағы дебюті 1991 жылы «Asphalt My Hometown» фильмінде болған. Кейінірек Ли түскен «Joint Security Area» фильмі хитке айналып, сол кездегі Корея тарихында үздік кассалық фильмдер қатарына енген. 2000 жылы «Pusan Film Critics Awards» марапаттау салтанатында Ли Бен Хон «Ең үздік актер» номинациясында жеңіп шығады. Одан кейін Лидің актерлік қабілетіне бәрі бас иіп, үлкен рольдерді ұсына бастайды. Жалпы бұл оның жалғыз марапаты емес, ол көптеген фильмдегі және дорамалардағы рөлдері үздік деп танылған. Ли Бен Хон жағымсыз кейіпкердің де рөлін сомдаған. 2008 жылы «The Good, the Bad, the Weird» фильмі Канн кинофестивалінде көрсетіліп, критиктермен жылы қабылданған. Сол премьераға Ли өзі де қатысып, қонақ болған. 2007 жылы Ли Бен Хон Стивен Соммерстің «Бросок кобры» («G.I. Joe: The Rise of Cobra») фильмінде Сторм Шэдоудің рөлін сомдаған. Фильм 2009 жылы жарыққа шығып, Лидің Голливудтағы дебюті болып саналды. 2009 жылы қазан мен желтоқсан аралығында телеэкранға «Iris» драмасы жарыққа шығады. Бұл Лидің 6 жылдан кейін дорамада қайта ойнауы. Сериал үлкен рейтингпен өтеді. 40 пайыздан 30 пайыздық көрсеткіш – бұл үлкен жетістік болып саналады. Осы дорамадағы рөлі үшін Ли Бен Хон тағы да «үздік актер» номинациясын жеңіп алады. 2010 жылдан бері ол Kim Ji-woon-нің «I Saw the Devil with Choi Min-sik» фильмінде түсірілімде жүр. Премьерасы осы 2011 жылға жоспарланып отыр. Одан кейін «Бросок кобры 2» фильміндегі Сторм Шэдоудің рөліне қайта оралмақ. Түсірілім осы жылдың маусымында басталып, келесі жылы тамыз айларында киноэкранға шығады. Лидің BH Entertainment деп аталатын өзінің жеке продюсерлік орталығы бар. Оның қарамағында Han Hyo-joo, Jin Goo, Han Chae-young және Hyun Jyu-ni сияқты актерлер жұмыс жасайды. Сонымен қатар Ли «BHNC» деген түрлі акссесуарлар сататын дүкен ашқан. Ол жердегі сатылатын шляпа, шарф, әмиян және т.б. дизайнын көбіне өзі құрастырады. 2008 жылы Жапонияға «Itsuka» («Әйтеуір бір күні») деп аталатын альбомын ұсынады. Альбом толығымен жапон тілінде, альбомдағы әндермен Жапонияда беделді композитор Ясуши Акимото айналысқан екен. Сөйтіп актерлік дарыны ғана емес әншілік дарынын да сынап көреді. Корея музыка біріншілігінде үшінші орынға дейін көтерілген. Лидің өзінен 8 жас кіші Lee Eun-hee деген қарындасы бар. Ол 1996 жылы Lee Eun Hee «Мисс Корея» жүлдегері. 1997 жылы «The Harmonium in My Memory» фильміне түсіп жүргенде, әкесі Lee In-chul өмірден озады. Ұстанатын діні – будда, батыста оны көбіне Брайн деп атайды екен. Ол Daewang бастауыш мектебін, Youngdong орта мектебін, Joongdong жоғары мектебін, Hanyang Университетін (Француз әдебиетімен қосалқы) және Graduate School of Chung-Ang University (Театр және киноөнері факультеті) тәмамдаған. 2006 42nd Baek-sang Arts Award: Best Leading Actor for “Once in a Summer” 

