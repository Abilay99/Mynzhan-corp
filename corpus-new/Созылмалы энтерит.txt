Созылмалы энтерит(enteritis chronica) жіңішке ішектің кілегей қабатының созылмалы қабынуы. Созылмалы энтерит ауруы жедел жұқпалы аурулардан(қантышқақ,сальмоноллез,тырысқақ,іш сүзегі) кейін,ішектің микрофлорасы бұзылған шақта,тұқым қуалайтын энзимопатияларда,иондатқыш сәулеленуден соң,сол сияқты басқа әр түрлі аурулар кезінде де дамуы мүмкін. Созылмалы энтериттің негізгі клиникалық белгісі,ол нәжістің бұзылуы.Көбіне іштің өтуі(тәулігіне 6-8 рет) байқалады.Бұл кезде нәжістің түсі жасыл-сары болып келеді,оның мөлшері көбейеді,қорытылмаған ас қалдықтары аралас болуы мүмкін.Кей жағдайларда іш қатады немесе іштің өтуі мен қатуы кезектеседі.Сонымен қатар созылмалы энтеритпен сырқаттанған адам іштің кіндік тұсында ауру сезімінің болуына,іштің шұрқырауына,жалпы әлсіздікке,жүдегеніне шағымдануы мүмкін.Науқасты қарап көрі кезінде белоктардың,майлардың,көмірсулардың,микроэлеементтер мен витаминдердің сіңірілуінің нашарлауын,яғни мальабсорбця синдромы байқалады.Тері қабаты құрғап,тырнақтар сына бастайды,шаш түседі,езуде жарық пайда болады.Ішек бойын пальпация жасаған кезде шұрыл байқалады.Қанды тексергенде анемияны,альбуминдер мен холесетериннің мөлшерінің азаюын анықтайды.Нәжісті зерттегенде Нейтралды май,май қышқылдарын,ет талшықтары мен қорытылмаған клетчатка табылады.Рентгенологиялық зерттеу кезінде барий қойындысының ішекті әркелкі толтыруын,кілегей қабатының бетінің пішінінің бұзылуын,эвакуатрлық қызметінің өзгеруін байқауға болады.Эндоскопиялық зерттеу-интестиноскопия-дәлірек мәліметтер береді,ал кілегей қабатынан алынған биптаттар морфологиялық әдіспен зерттеледі.Созылмалы энтерит ұзақ уақыт белгісіз өтуі мүмкін,ас қорыту және сіңіру үдерістері терең бұзылғанда ғана анемия,гиповитаминоз,жүдеу белгілері пайда болады. Ішкі аурулар пропедевтикасы,Айтбембет Н.Б,Алматы-2009 

