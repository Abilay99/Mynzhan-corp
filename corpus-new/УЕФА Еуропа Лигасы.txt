УЕФА Еуропа лигасы (англ. UEFA Europa League) — маңыздылығы жөнінен Еуропадағы Чемпиондар Лигасынан кейінгі екінші турнир. 1955-71 жылдар аралығында Жәрмеңкелер кубогы деп (бірақ Жәрмеңкелер кубогын УЕФА ресми түрде мойындаған жоқ), ал 1972-2009 жылдары УЕФА кубогы деп аталды. 2009 жылы жазда қазіргі атауына ие болды. 1998 жылдан бастап УЕФА кубогы мен Кубок иелерінің кубогы атты екі турнир біріктірілді.  1855 жылы 18 сәуірде Жәрмеңкелер кубогын ұйымдастыру жайлы шешім қабылданды. Оның негізін қалаған Эрнст Томмен, Отторино Барразм, Стэнли Роуз "бір қала — бір команда" жүйесін қолданды, қалалар құрама командалары сынға түсті. Алғашқы маусымда Барселона, Базель, Бирмингем, Копенгаген, Франкфурт, Лозанна, Лейпциг, Лондон, Милан және Загреб командалары қатысты да, маусым 1955-58 жылдар аралығында өтіп, үш жылға созылды. Өйткені матчтар тек қалалар жәрмеңкесімен қатар өткізілді, сол себепті ұзақ уақыт жалғасты. Финалда Барселона құрамасы Лондон құрамасын 8:2 есебімен ұтты. Екінші маусым 1958-60 жылдары өтіп, бұдан соң бір маусым жылдан артық уақытқа созылмауы тиіс деп шешім қабылданды да, 1971 жылға дейін осылай ұйымдастырылды. 1971 жылы бұл турнир УЕФА кубогы турнирі өткізіле бастады. Жаңа турнирдің көлеңкесінде қалып кетуі мүмкін болды да, Жәрмеңкелер кубогы сол жылы-ақ өткізілуін тоқтатты. 1971/72 жылы өткізілген УЕФА кубогының алғашқы маусымында "Тоттенхэм Хотспур" клубы жеңімпаз атанды. 1997/98 жылғы маусымға дейін финалдық матчтар "үйде және сыртта" ережесімен ойналды да, аталмыш маусымнан бастап бейтарап алаңда бір ғана матч ойналатын болды.  1999 жылы жазда Кубок иелері кубогы турнирі УЕФА кубогы турнирімен біріктірілді. 2002/03 маусымда  тұңғыш рет Қазақстан клубтары турнирде бақ сынады. "Қайрат" пен "Атырау" қатысып, бірінші кезеңнен өте алмады. 2004/05 жылғы маусымнан бастап екі іріктеу кезеңінен соң топтық турнир ойнатылды. Сондай-ақ турнирге Чемпиондар лигасының үшінші раунды мен плей-офф кезеңінде және топтық турнирлерде үшінші орын алған командалар мен Интертото кубогында ұтқан клубтар қатысатын болды.  2008/09 маусымда турнир УЕФА кубогы деген атаумен соңғы рет ұйымдастырылды. Ол маусымда "Шахтер" (Донецк) клубы жеңімпаз атанды. Атауы УЕФА Еуропа лигсы боп өзгерді. 2009/10 жылы жауңа атаумен өткен тұңғыш турнирде біршама өзгерістер болды: енді топтық турнирге 48 команда қатысатын болды. Іріктеу кезеңі төрт раундқа дейін ұзартылды.  2015 жылғы маусымнан бастап УЕФА Еуропа лигасының жеңімпазы келесі жылы Чемпиондар Лигасына жолдама алатын болды (ұлттық біріншіліктегі алған орны ескерілмейді). Финалдық матч бейтарап стадионда бір рет қана ойналады.  

