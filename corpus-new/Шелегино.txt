Шелегино — Есіл өзені алабындағы көл. Солтүстік Қазақстан облысы Мағжан Жұмабаев ауданы және Қызылжар ауданы аумағында.  Теңіз деңгейінен 132,3 м биіктікте, су жиналатын алабы 384,0 км². Аумағы 15,5 — 21,7 км². Ең терең жері 2,3 м. Жағалауы жалпақ. Түбі тегіс, саздауытты, саздың қалыңдығы 0,1 — 0,7 м. Судың минералдығы 0,3 — 0,8 г/л. Суы жұмсақ, жаз соңында кермек тартады. Көл жағалауын қияқ, қоға, қамыс пен тал басқан. Суы ішуге, мал суаруға, ал жағалауы — шабындыққа пайдаланылады.   

