Сызбада кескінделген нәрсенің мөлшерін көрсету үшін өлшем сызықтарын жүргізеді де, оның үстіне өлшем сандарын жазады. Өлшем сандары сызбаның масштабына байланыссыз болады: олар сызбасы сызылған нәрсенің нақты өлшемдерін көрсетеді. Сызбадағы өлшемдердің жалпы саны мүмкіндігінше аз болуы, бірақ нәрсені жасап шығару және оның өлшемдерін бақылау үшін жеткілікті болуы керек. Нәрсенің бір бөлігінің өлшемдерін әр кескіндерде қайталаудың қажеті жоқ. Өлшемдерді сызықтық және бұрыштық деп екіге бөлінеді. Сызбада сызықтық өлшемдерлі миллиметр есебімен көрсетеді; өлшем бірліктері жазылмайды. Бұрыштық өдшемдерді градус, минут және секундпен есептейді. 

