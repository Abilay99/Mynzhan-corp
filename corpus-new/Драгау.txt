Драгау стадионы  (порт. Estádio do Dragão, қазақшасы: Айдаһар стадионы) — Португалияның Порту қаласындағы футбол аренасы, "Порту" клубы өз алаңындағы ойындарын өткізеді. Сыйымдылығы 52 202 адам. 2004 жылғы Футболдан Еуропа чемпионатына арнап салынған. 2003 жылы 16 қарашада ашылу салтанаты өтіп, "Порту" және "Барселона" клубтары ойнады. 16 жасар Лионель Месси Тұңғыш рет каталондық клуб сапында алаңға шықты.2004 жылғы Еуропа чемпионатының ашылу салтанаты мен беташар ойыны (Португалия - Грекия) өтті. 2018/19 жылғы УЕФА Ұлттар Лигасының плей-офф кезеңінің екі ойыны өтті. "Порту" клубының лақап аты "айдаһарлар" болғандықтан, стадионға да осы атау қойылды. Әуелде "Даш Анташ" деп атау да ұсынылған, бірақ "Драгау" атауы таңдалды. 

