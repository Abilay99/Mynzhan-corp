Өміркелді Мұхтарұлы Әбеуов (1948 жылы туған), суретші-гобеленші, ағаш шебері. ҚР Суретшілер одағының мүшесі (1990). Балқаштың түлегі. Алматы көркемсурет училищесісін бітірген (1976). Қолөнерімен, оның ішінде тоқымамен және ағаш оюмен шұғылданады. Еңбектері қалалық, облыстық, республикалық көрмелерге қойылды. Мәскеуде, Ленинградта, Чехословакияда өткен ҚР мәдени күндеріне қатысты. Алматы көрме залының қорында «Қоңырат туралы ән» гобелені, Балқаш қалалық өлкетану мұражайында «Таң» атты гобелені сақтаулы.  

