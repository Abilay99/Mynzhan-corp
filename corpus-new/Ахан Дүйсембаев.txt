Ахан Дүйсембаев (1939 жылы туған, Қарағанды қаласы) – экономика ғылымының докторы (1990), профессор (1993), Еуразия халықаралық экономика академиясының академигі (2000).ҚазМУ-ды бітірген (1964). Қарағанды қаласы көмір өнеркәсібі кәсіпорындарында экономист, аға экономист (1964–68) қызметтерін атқарған. Қарағанды мемлекеттік техника университетінде доцент, кафедра меңгерушісі, декан (1972–98), 1998 жылдан Көпсалалы гуманитарлық-техника университетінің ғылыми жұмыстар жөніндегі проректоры, кафедра меңгерушісі. 230-дан астам ғылыми жарияланымның, оның ішінде 8 монографияның авторы.    

