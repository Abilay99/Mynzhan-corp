 Хуаң Гё Ан (кор. 황교안; 15 сәуір 1957, Сеул) — Оңтүстік Корея заңгері және мемлекеттік қайраткері, Корея Республикасының 63-ші Әділет министрі және 44-премьер-министрі. Хуаң 1957 жылдың 15 сәуірінде дүниеге келген. 1976 жылы Сеулдегі Кеңги Жоғарғы мектебін (кор. 경기고등학교) аяқтайды, 1981 жылы Соңгюнгуан университетінің заң факультетін тәмамдайды. 30 жылдан астам Чхаңуон, Тэгу және Пусан сияқты қалалардың прокурорының қызметін атқарады.  2013 жылдың 11 наурызынан бастап — Корея Республикасының Әділет министрі. 2015 жылдың 21 мамырында премьер-министр лауазымыне ұсынылып, 2015 жылдың 18 маусымында парламент Хуаң Гё Анды үкімет басшылығына тағайындалуын бекітті. 2016 жылды4 9 желтоқсанында мемлекет басшысы Пак Кын Хеге импичмент жариялануына байланысты, Корея Республикасының президентінің міндеттерін атқарушысы қызметін атқаруда. Үйленген, бір ұлы мен бір қызы бар. 

