Шеген — Қостанай облысы Жангелді ауданындағы ауыл, Шеген ауылдық округі орталығы.  Аудан орталығы - Торғай ауылынан оңтүстік-батысқа қарай 20 км жерде, Торғай өзенінің оң жағалауында орналасқан. 1999 жылы жергілікті тұрғындар саны 902 адам (462 ер адам және 440 әйел адам) болса, 2009 жылы 657 адамды (338 ер адам және 319 әйел адам) құрады. 1997 жылға дейін “Станса” ауылы деп аталды. Іргесі 20 ғасырдың 30-жылдары ауыл шаруашылығын ұйымдастыруға байланысты ұжымшар орталық есебінде қаланған. 1960 жылы ұжымшар таратылып, оның негізінде құрылған “Торғай” қой кеңшарының ортылығына айналды. 20 ғасырдың 90-жылдарының орта кезінен кейін кеңшар негізінде бірнеше шаруа қожалықтары құрылды.  

