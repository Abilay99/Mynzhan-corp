Сыйақы – 1) уәждеме теориясы шеңберінде адамға құнды болып көрінуі мүмкін нәрселер; 2) алынған несие, лизингіге алынған мүлік үшін төлемақы, алынған депозиттер бойынша және борышқорлық бағалы қағаздар бойынша төлемақы; 3) кәсіпорын, ұйым (мекеме) қызметкерлерінің еңбегіне қосымша ақы төлеу. Бір жылғы жұмыс қорытындысы бойынша Сыйақы, еңбек сіңірген жылдар үшін Сыйақы түрлері мен басқа да түрлерге бөлінеді. Бір жылғы жұмыс қорытындысы бойынша Сыйақы Қазақстан Республикасындағы еңбек туралы ҚР заңына сәйкес кәсіпорында қолданылатын еңбек ақы жүйесіне қосымша ретінде белгіленеді. Бұл Сыйақыны алуға кәсіпорын штатында тұрған және толық күнтізбелік жыл бойына істеген қызметкерлер құқылы.  

