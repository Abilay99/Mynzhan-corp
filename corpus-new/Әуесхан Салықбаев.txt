 Әуесхан Салықбаев  (20.5. 1929 жылдары туған, Арыс қаласы ) – еңбек ардагері. Социялистік Еңбек Ері (1966). Еңбек жолын 1944 жылдары Арыс стансасында жұмысшы болып бастады. 1950 жылдан бригадирі, бастығы болды. 1959 жылдары оның бастамасымен Арыс стансасында бірінші болып вагондарды құрастырудың диспетчерлік басқару ісі жүзеге асырылды. Тоғызыншы бесжылдықта Арыс стансасының қызметкерлері 17 рет Бүкілодақтық жарыста озып шығып ауыспалы Қызыл Туды жеңіп алды. 1979 – 93 жылдары Алматы теміржолының Шымкент  бөлімшесін басқарды. 1993 жылы зейнет демалысына шықты. Қазақ КСР Жоғарғы Кеңесінің депутаты. Қазақстанның алтын кітабына есімі жазылды. Облыстың және Арыс қаласының құрметті азаматы. "Оңтүстік Қазақстан Энциклопедиясы"   

