Бюджеттік болжау — бюджеттің дамуы бағыттары, оның келешектегі ықтимал жай-күйлері, осы жай-күйлерге жетудің баламалы жолдары мен мерзімдері туралы пайымдаулардың нақты есептеріне сүйенетін болжау; бюджеттік үдерістің ажырағысыз бөлігі, бюджеттік жоспарлаудың негізі. Болжау бюджеттің белгілі бір сәттегі жай-күйі туралы ақпаратты зерделеуге, анықталған зандылықтарға сәйкес болжалды бюджеттік көрсеткіштерге қол жеткізудің түрлі нұсқаларын айқындауға, талдау нәтижесінде бюджеттік қатынастарды дамытудың ең таңдаулы нұсқаларын табуға негізделеді.   

