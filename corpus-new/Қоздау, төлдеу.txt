Қоздау, төлдеу - қалыпты жағдайда өткен буаздығының соңыңда қойдың қозы тууы. Қоздау жылына бір рет, күйек алу мерзіміне байланысты қыстың екінші жартысында (каңтар-акпанда) немесе көктемде (наурыз—сәуірде) өтеді. Қыста немесе ерте көктемде қойды қоздау қорасында көктемнің жылы күндері ашық қорада қоздатады. Күйлі саулық әдетте, 30-40 минуттың ішінде адамның көмегінсіз-ақ қоздайды. Алдымен суға толған қағанақ көрінеді. Қағанақты жаруға болмайды, кейінірек төл туғаннан кейін жарып, оның кіндігін кесіп, ұшын йодтап, байлайды. Жаңа туған қозыны енесіне жалатып, уызымен ауыздандырады. 

