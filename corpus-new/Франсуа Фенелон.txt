Франсуа Фенелон (де Салиньяк, маркиз де ля Мот Фенело́н, 6 тамыз 1651 жыл (1651.08.06) – 7 қаңтар 1715 жыл) – француздың атақты жазушысы. 1687 жылы «De l’Education des filles» атты тұңғыш еңбегін жарыққа шығарады. 1689 жылы XIV Людовик оны немересіне тәрбиеші болуға шақырады. Сол уақытта «Мысалдар» және «Өлілердің әңгімесі» (Dialogues des morts) атты шығармалары басылып шығады. 1695-1696 жылдары «Телемак» атты кітабын жазып, 1699 жылы баспа бетіне шығарады.Ол XIV Людовиктің өлімінен 8 ай өткен соң қайтыс болады.   Шарль Перро (фр.  Charles Perrault; 12 қаңтар 1628 жыл, Париж – 16 мамыр 1703 жыл, Париж) – француз ақыны және классицизм кезеңінің сыншысы, «Ана қаздың ертегілері» атты шығармасымен танымал.1671 жылы Француз Академиясының мүшесі болады. 1697 жылы «Ана қаздың ертегілері» атты ертегілер жинағы жарық көреді. Жинақ 9 ертегіден тұрады: «Етік киген мысық», «Қызыл телпекті қыз», «Рике-Хохолок», «Ұйқыдағы ару», «Золушка», «Перінің сыйлықтары», «Есектің терісі», «Мальчик-с-пальчик» және «Синяя Борода». Оның ертегілерінің желісіне опера және балеттер қойылған (Дж. Россинидің «Золушка» операсы, П.И. Чайковскийдің «Ұйқыдағы ару», С.С. Прокофьевтің «Золушка» секілді балеттері).  

