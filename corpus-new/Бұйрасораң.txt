Бұйрасораң  (Halogeton) – алабұталар тұқымдасына жататын бір жылдық шөптесін өсімдіктер. Қазақстанда Тобыл, Есіл, Ертіс бойында, Арал, Каспий маңында, Торғай, Зайсан, Маңғыстау, Балқаш – Алакөл өңірлерінде, Бетпақдалада, Мойынқұмда, Іле, Жетісу (Жоңғар), Күнгей Алатауларында кездеседі. Олардың сортаң, қиыршықтасты жерлерде өсетін шоғыр Бұйрасораң ( H. glomeratus) және өрмек Бұйрасораң (H. araсhnoіdes) деген 2 түрі бар. Олардың биікт. 3 – 40 см. Сабағы көкшіл сұр, тықыр, түбінен жоғары қарай бұтақтанады. Жапырағы қалың, кезектесіп орналасқан. Аталығы жіп тәрізді, 2 – 3-тен бірігіп өседі. Гүлі жапырақ қолтығында жетіледі. Шілде – тамыз айларында гүлдейді. Тұқымы – домалақ немесе сопақша келген тұқымша. Бұйрасораң – шөлді аймақтағы жайылымдарда жақсы мал азығы, оны, әсіресе, түйе мен қой сүйсініп жейді. Бұйрасораң - алабұталар тұқымдасына жататын бір жылдық шөптесін өсімдік. Балқаш-Алакөл өңірінде, Іле, Жетісу (Жоңғар), Күнгей Алатауларында кездеседі. Олардың сортаң, қиыршық тасты жерлерде өсетін шоғыр бұйрасораң және өрмек бұйрасораң деген 2 түрі бар. Олардың биіктігі 3-40 см. Сабағы көкшіл сұр, тықыр, түбінен жоғары қарай бұтақтанады. Жапырағы қалың, кезектесіп орналасқан. Аталығы жіп тәрізді, 2-3-тен бірігіп өседі. Гүлі жапырақ қабығында жетіледі. Шілде-тамыз айларында гүлдейді. Тұқымы — домалақ немесе сопақша келген тұқымша. Бұйрасораң — шөлді аймақтағы жайылымдарда жақсы мал азығы, әсіресе, түйе мен қой сүйсініп жейді.  

