Ақ езу - отарлық жүйе сақарада жаңа құқықтық жүйені қалыптастыра бастаған кезде XIX ғ. бірінші жартысында пайда болған атау. Дәстүрлі ортада ескі заңды шала-шарпы білетін немесе ұстанбайтын, Ресей заңының өзін дұрыс білмейтін билерге қатысты орынды сөзге тоқтамайтын билерді кемсіту үшін «ақ езу» атап кеткен. Яғни аузы көпіріп, езуінен көбік ағып сөйлей беретін, дауласа беретін адам деген. Ал, қазір Ақ езу жалпы даукес немесе мылжың дегенді білдіреді. 

