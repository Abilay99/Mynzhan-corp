Гүлбақыт Меңлібекова (23.10.1962 жылы туған, Маяқұм ауылы) - ғалым, педагогика ғылымдарының докторы (2002). 1979 жылы Қоғам орта мектебін, 1983 жылы І.Жансүгіров атындағы Талдықорған педагогикалық институтын, 1992 жылы АлМУ-нің аспирантурасын бітірген. 1983-2001 жылы Талдықорған педагогикалық институтында жауапты жұмыстар атқарған. 2001 жылдан Л.Гумилев атындағы Еуразия ұлттық университетінде кафедра меңгерушісі, университет ректорының кеңесшісі. 50-ге жуық ғылыми еңбегі жарияланған.  

