Біржан — Шығыс Қазақстан облысының Зайсан ауданындағы ауыл, Біржан ауылдық округінің орталығы.  Аудан орталығы — Зайсан қаласынан солтүстікке қарай 47 км, Жарлы өзенінің жағалауында орналасқан. Ауыл Зайсан қазаншұңқыры мен Ақжан құмы аралығындағы шалғынды, қызыл қоңыр топырақты қуаң агроклиматтық белдемде жатыр. Онда бетеге, боз, селеу, көде, т.б. шөптер өседі. Тұрғыны 1075 адам (2009).  Ауылда шаруа (фермер) қожалықтары жұмыс істейді, орта мектеп, клуб, дәрігерлік амбулатория бар. Тұрғындары басқа елді мекендермен автомобиль жолы арқылы қатынасады. 

