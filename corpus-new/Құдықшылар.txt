Құдықшылар – құдық көзін тауып, соны қазатын адамдар. Маңғыстау өңірінің табиғаты қатал (қысы қатты, жазы ыстық), өзен-көлі аз, су көзіне тапшы аймақ екені ежелден белгілі. Сондықтан атақты Құдықшыларды осы күнге дейін есімін құрметпен айтып, олардың өздері тіршілік еткен кезеңде өз халқына қалтқысыз қызмет еткенін келер ұрпақ естен шығармаған жөн. Сол кездегі тәжірибелі Құдықшылар атпен келе жатып, ат тұяғы тиген жердің дыбысына қарап, жер бетіне шыққан өсімдіктің түріне байланысты, әсіресе, ши өскен аймақта су көп болатынын білген. Тіпті кейбір білгір Құдықшылар құлағын жерге төсеп, жер асты суының қозғалысын ажыратып, судың ащы, тұщылығын да дәл болжай білген. Әр жердің тұрғылықты халқына ежелден таныс атақты Құдықшыларға тоқталып өтейік:  Бұдан басқа Бөкен Қарабатыр Бозащыдағы «Тасорпа», «Құты», «Жиделі», «Қызан», «Ақшұмырау», «Тобанияз», «Оралбай» құдықтарын, Бабық Мыңбай Оң түстік Үстірттегі «Мәлібек», «Түкібай» құдықтарын, Қосбармақ Өтепбергенұлы, Көшербай Ажар, Сумақ, Бесекөз, Тәңке, Шырақбай, Шаңқала Қаратөрткілден құдықтар қазған.    

