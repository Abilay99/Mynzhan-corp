Бір камералы тұндырғы — су жинау алабы мен арнаның эрозиялық есерінен пайда болатын тасынды тұнба шөгінділерді тұтып қалу үшін пайдаланылатын тұндырғы имарат. Бір камералы тұндырғы жалпы сумен қамтамасыз ету, жер суландыру, гидроэнергетика мүқтажын өтеу және т.б. әр түрлі мақсатта қолданылады. Тұндырғының барлық нұсқаларының ішінен техникалық-экономикалық жағынан тиімді түрі таңдап алынады. Бір камералы тұндырғы көп ретте өте ірі, бірақ тез шөгетін түйіршікті тасындыларды тұндырумен катар, тасындыны бүрып әкету төсіліне байланысты тоқтаусыз гидравликалық шаю жүмысын да атқарады. Бір камералы тұндырғы беткейінің еңістігі 1:1 немесе 1:1, 25-ке қатынасы шамасында болып, бетонды тақталармен қапталады. Тұндырғының жоғарғы тұсына аз арынды торлы тосқауыл орнатылып, алап табанына параллель етіп сулы-тұнбалы шайғыш галерея жүйесі құрылады. Бұл галерея төрт секциядан тұратын шайғыш коллектормен жалғасады.   

