Төлеген Жұмақаев (1914 жыл, Қаратөбе ауданы, Шалғын - 1984) - жергілікті басшы, Қазақстанның еңбек сіңірген зоотехнигі. 1938 жылы Алматы зоотехникалық - малдәрігерлік институтын бітірген. 1940 жылы әскерге алынып, генерал Гусевтің атты әскерінде саяси жетекші, эскадрон командирі болған. 1955 - 62 жылдары Қаратөбе ауданында шаруашылық басшысы, аудандық партия комитетінің бірінші хатшысы, бұдан кейінгі жылдары Жымпиты аудандық ауыл шаруашылығы өндірістік басқармасын, Тайпақ аудандық партия комитетін басқарған. Бірнеше орден, медальдармен марапатталған.  

