Оңғарбай кесенесі – 19 ғасырдың архитектуралық ескерткіші. Мойынқұм ауданы орталығынан солтүстік-батысқа қарай 5 км қашықтықта орналасқан. 1890 жылы жергілікті Таласбай деген ұста салған. Кесененің кейбір жерлеріне күйдірілген кірпіштер де қолданылған. Кесене бір күмбезді, порталды. Күмбездің төбесі ескіріп, кейбір тұстары қираған. Қабырғаларындағы сылақтар түсіп, онда жазылған жазулар өшіп кеткен. Қабырғалар көлемі 23×23×4 см болатын кірпіштерден қаланған. Құрылыс барысында порталды салу толық аяқталмаған.  

