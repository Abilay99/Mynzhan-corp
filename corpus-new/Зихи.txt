Зихи, зиги (грузинше – джики) –Солтүстік-Батыс Кавказды қоныстанған ежелгі тайпалар бірлестігі. Қазіргі Новороссийскі қаласынан (Ресей) Гагра қаласына (Грузия) дейінгі теңіз жағалауындағы таулы аудандарды қоныстанған. Негізгі кәсіптері – егін, мал шаруашылығы болған, сондай-ақ, теңізде қарақшылық жасаумен де айналысқан. Босфор бұғазы жағалауындағы қалаларда құл сатушылар, негізінен, осы Зихилер болған. 8 – 9 ғ-ларда Зихилер елеулі ел болып саналды, оны көсемдер басқарды. Зихи туралы соңғы дерек 15 ғ-да кездеседі. Олар абхаз, адыгейлердің құрамына қосылып кеткен.   

