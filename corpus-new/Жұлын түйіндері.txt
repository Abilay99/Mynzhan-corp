Жұлын түйіндері (лат. ganglion spinale ganglion — түйін, spinalis — жұлын) — жұлынның жоғарғы (адамда — артқы) түбіршігі бойында орналасқан, сезімтал нейроциттерден құралған түйіндер (ганглиондар). Сезімтал нейроциттердің дендриттері терідегі сезімтал жүйке ұштарынан басталып, сезімтал жүйке талшықтарын құрайды. Ал олардың аксондары жоғарғы (адамда — артқы) түбіршік арқылы жұлынға енеді.   

