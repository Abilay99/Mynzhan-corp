Тибор Самуэли (маж. Szamuely Tibor; 27 желтоқсан 1890(18901227), Ньиредьхаза — 2 тамыз 1919, Лихтенвёрт) — венгр жұмысшы қозғалысының қайраткері. Венгрия компартиясының (ВКП) негізін қалаушылардың бірі болып келеді. Рк (б) П-нің венгр секциясын құруға (наурыз, 1918) қатысты, оның «Szocialis» газетінің редакторы болған. 1919 жылы ВКП ОК-нің мүшесі және «Voros Ujsag» газетінің редколлегия мүшесі болып сайланды. 1919 жылы ақпанда ВКП басшылығы тұтқындалғаннан кейін, Самуэли партияның астыртын жұмысына басшылық етті. Венгр Совет Республикасы (ВСР) кезінде Самуэли – ішкі контрреволюцияға қарсы күресті ұйымдастырушылардың бірі, қорғаныс халкомының орынбасары, кейінен оқу халкомы, тылдың қауіпсіздігін қамтамасыз ету жөніндегі комитеттің басшысы. 

