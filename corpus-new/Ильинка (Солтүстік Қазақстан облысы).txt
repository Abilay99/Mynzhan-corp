 Басқа мағыналар үшін Ильинка деген бетті қараңыз. Ильинка — Солтүстік Қазақстан облысы Есіл ауданындағы ауыл, Ильин ауылдық округі орталығы. Аудан орталығы – Явленка ауылынан оңтүстік-батысқа қарай 37 км-дей жерде, Есіл өзенінің оң жағалауындағы бидайық, сұлыбас, бетеге басым өскен қара топырақты орманды дала белдемінде орналасқан.  Тұрғыны 1258 адам (2009).  Іргесі 1897 жылы қаланған. Ильинкада алғашқы ұжымшар 1929 жылы құрылды. 1961 жылы ол көршілес Амангелді атындағы ұжымшармен, кейін Ильич атындағы кеңшармен бірікті. 1997 жылдан бастап кеңшар негізінде «Ильинское» ЖШС және 11 шаруа қожалығы ұйымдасқан.  Орта мектеп, мәдениет үйі, кітапхана, фельдшерлік-акушерлік пункт, отбасылық дәрігерлік амбулатория, т.б. мекемелер бар. Тұрғындары көрші елді мекендермен автомобиль жолы арқылы қатынасады. 

