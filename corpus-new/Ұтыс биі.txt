“Ұтыс биі” — қазақтың халық биі. Музыкасы — халық күйі “Қаражорға”. Музакалық өлшемі 4/4. Ырғағы өте екпінді. Алғаш 1954 ж. Алматы қаласында өткен а. ш. слетінде Ж.Оразғалиев орындады. Бидің кәсіби сахналық түрін (М.Төлебаевтың “Біржан — Сара” операсына) балетмейстер Д.Т. Әбіров қойды. “Ұтыс биін” 1963 ж. Мәскеуде Съездер сарайында өткен қазақ өнер шеберлерінің концертінде 36 биші орындады. Көркемөнерпаздар ансамбльдерінің репертуарында “Ұтыс биінің” бірнеше нұсқалары бар.  

