Ащысай обасы, Шыңғырлау ауданы аумағыңда орналасқан. Ол 24 қорғаннан және 3 құрбан шалатын орыннан тұрады. Қорғандардың барлығы топырақ үйіндісі түрінде. Үйінділердің диаметрі 8-40 м, биіктігі 0.2-1.5 м. Обаны Батыс Қазақстан облысы музейінің археологиялық экспедициясы (Б.Райымқұлов) ашқан. Обаны қазу жұмыстары 1988-92 ж. (1991 жылдан басқа жылдары) жүргізілді. Табылған заттар: әр түрлі пішіңдегі керамикалық ыдыстар, қола жөне темір үштықты жебелер, темір пышақтар, қанжарлар, қылыштар, қола айналар, түрлі материалдан жасалған әр алуан пішіндегі моншақтар, қорамсактар, т.б. Обаны қазу жұмысы аяқталған жоқ.  

