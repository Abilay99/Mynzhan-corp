Штаб – қарулы күштердің барлық түрлері мен бөлімдеріндегі (кемелердегі), құрамалар мен бірлестіктердегі әскерлерді басқару органы. Оған әр басшылықтың Штаб бастығы басшылық етеді. Штаб бейбіт және соғыс жағдайында әскерлердің барлық әскери, оқу және күнделікті қызметіне нақты басшылық жасайды. Штабтың негізгі міндеттері: әскерді жинау, шоғырландыру, командирлер қабылдайтын шешімдерді дайындау және талдау, командир шешімдерін, берілетін бұйрықтардың, жарлықтардың жобасын дайындау және олардың орындалуын бақылау, соғыстағы әскери құрамалардың, бөлімдердің үйлесімді әрекеті мен шайқастың үзбей басқарылуын ұйымдастыру, соғыс қажеттеріне байланысты әскерлерді қажетті жабдықтармен қамтамасыз ету.  

