Эпиплатформалық орогенез— бұрын ұзақ геологиялық уақыт бойы платформалық режім жағдайларында болған, жер қыртысының бір бөлікшесінде көрініс берген тау түзуші тектоникалық қозғалыстар. Геологиялық тарихтың жаңа кезеңінде Эпиплатформалық орогенез эоценолигоценнің соңғы кезеңінен бастап немесе кейінірек тектоникалық әрекеттіліктің соңғы түрі ретінде байқалды. Нәтижесінде, жер бетінің бұрын тегістелген беттері таулы атыраптар сипатын алды (мысалы, Тянь-Шаньның, Оңтүстік Сібірдің кейбір телімдері).   

