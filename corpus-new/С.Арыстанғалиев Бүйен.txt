С.Арыстанғалиев Бүйен - Ақсу, Сарқант жеріндегі, Қаратал алабындағы өзен. Жетісу (Жоңғар) Буйен өзенінің жоғарғы бөлігіАлатауының солтүстігіндегі 4000 м биіктіктеғі мұздықтардан басталып, таулы шатқалдардан сарқырай ағып өтеді де, жазыққа шыға ағысы баяулайды. Ұзындығы 120 км, су жиналатын алабы 1200 км². Бастауында ені 150-170 м тар шатқалмен ағады. Төменірек жерде өзен аңғары 500-600 м-ге дейін кеңейеді. Жылдық орташа су ағыны 4,05 м³/с (Сағабиен ауылы тұсында). Суы түщы (150-200 мғ/л). Жазықта өзен арнасынан тартылған 12 каналмен егістік, бау-бақша жерлері суарылады.     

