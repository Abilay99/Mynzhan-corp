Жиһаз жасау жабдықтары — жиһаз жасау өндірісінде жалпы жұмыс жасалатын ағаш өңдейтін білдектермен қатар арнайыландырылған жабдықтар қолданылады. Бұған бойлай және көлденең тілетін автоматтандырылған және жартылай автоматтандырылған дөңгелей аралайтын білдектер, форматты аралайтын және пішімдейтін дөңгелей аралайтын білдектер, иетін білдектер, механикалық жоне гидропневматикалық ваймалар, бір қабатты баспақтар, сүргілейтін, жоңғылайтын білдектер, ажарлайтын білдектер, жылтырсыр материалдарды жағатын, кептіретін және әрлейтін жабдықтар жатады.  

