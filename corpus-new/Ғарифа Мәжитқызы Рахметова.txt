Ғарифа Мәжитқызы Рахметова (1922 ж.т., қаз. Атырау облысы, Азғыр ауылы - 18.8.2001, Орал) - еңбек және соғыс ардагері. 1953 ж. Орал педагогика институтының физика-математика факультетін бітірген. Еңбек жолын мектеп мұғалімі ретінде бастаған ол 1942ж. әскер қатарына алынып, Мәскеудегі әскери байланысмектебінде оқыған. Калинин,Солтүстік-батыс, Брянск, Прибалтика, 1-ші Белорусь майдандарына қатысып, радиотелеграфшы болған. 1945 жылдың соңында әскери қызметтен оралып, Орал қалалық комсомолкомитетінің хатшылығына сайланған. 1946-49 ж. Қаратөбе ортамектебінде, Орал ауыл шаруашылық мектебінде мұғалім, 1949-63 ж. облыстықпартия комитетінде нұсқаушысы,Чапаев ауданы партия комитетінде 2-хатшы, кейін облыстық партия комитетінде бөлім меңгерушісі, облыстық кинотарату басқармасын басқарды.2 дәрежелі Отан соғысы орденінің және бірнеше медальдің иегері, Ұлы Отан соғысының 50 жылдығына орай «Отан» орденімен марапатталған.  

