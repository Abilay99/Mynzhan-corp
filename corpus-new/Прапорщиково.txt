Прапорщиково — Шығыс Қазақстан облысы Глубокое ауданындағы ауыл, Ертіс ауылдық округі орталығы.  Аудан орталығы - Глубокое кентінен оңтүстік-шығысқа қарай 14 км жерде орналасқан. 1999 жылы жергілікті тұрғындар саны 2806 адам (1380 ер адам және 1426 әйел адам) болса, 2009 жылы 3174 адамды (1559 ер адам және 1615 әйел адам) құрады. Іргесі 19 ғасырдың 90-жылдары қаланған. 1939-96 жылдары сүт өндіретін ұжымшардың орталығы болған. Ұжымшар негізінде шаруа қожалықтары жұмыс істейді. Прапорщиково арқылы Өскемен - Глубокое темір жолы өтеді.  

