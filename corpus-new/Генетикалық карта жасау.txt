Генетикалық карта жасау — тұтас геномның құрылысын анықтау. Ол үшін рекомбинациялық және рестрикциялық талдау әдістері қолданылады. Рекомбинациялық талдауда көптеген мутанттар жинағы бір-бірімен будандастырылады. Генетикалық картада олардың мутацияларының орны анықталады. Бірақ мұндай карта ген жөнінде ақпарат бере алмайды. Сондықтан гендердің физикалық және биохимиялық карталары жасалынады. Ол үшін ДНҚ (ДНК-ды вирустарда) эндонуклеазалармен белгілі жерлерден кесіледі. Ыдырау сайттары ген кесінделерінің үлкендігін өлшейтін нүктелер болып есептеледі. Ал молекулалық өлшемдерде олар ДНҚ репликациясы басталатын нүкте деп есептелінеді.   

