Негізгі құрал-жабдық қызметінің нормативтік мерзімі – жабдық, үймерет, ғимарат, автокөлік, т.б. жұмысқа жарамдылығын сақтайтын, ал субъект өтелімді белгіленген нормалар бойынша есептеп отыратын уақыт кезеңі. Әдетте, жылжитын мүліктің нормативтік мерзімі орта есеппен 5 жыл, бейматериалдық автивтердікі – 10 жыл, үймереттер мен ғимараттардікі – күрделілік санатына қарай белгіленеді. Тұрғын үймереттер қызметінің мерзімі: 1-топ – 150 жыл, 2-топ – 125 жыл, 3-топ – 100 жыл, 4-топ – 50 жыл, 5-топ – 30 жыл, 6-топ – 15 жыл; қоғамдық үймереттер қызметінің мерзімі: 1-топ – 175 жыл, 2-топ – 150 жыл, 3-топ – 125 жыл, 4-топ – 100 жыл, 5-топ – 80 жыл, 6-топ – 50 жыл.  

