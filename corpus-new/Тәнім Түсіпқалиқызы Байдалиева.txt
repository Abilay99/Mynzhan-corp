Байдалиева Тәнім Түсіпқалиқызы (1929, бұрынғы Гурьев облысы Жылыой ауданы Қараарна ауылы – 1998) – педагог. Гурьевпедогогикалық институтын (қазіргі Атырау университеті) бітірген (1951). 1954 – 89 ж. Гурьев, Маңғыстау облыстарының мектептерінде мұғалім болды. Еңбек Қызыл Ту (1971), Октябрь революциясы (1976) ордендерімен, Қазақ КСР-і «Халық ағарту ісінің озық қызметкері», «Қазақ КСР-ініңеңбек сіңірген мұғалімі» атағының иегері.   

