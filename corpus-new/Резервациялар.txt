Резервациялар (лат. reservare — сақтаймын, қорғаймын) — байырғы тұрғындарды мекенінен күшпен көшіріп, қоныстандыруға арналған арнайы аумақ. Басқыншы мемлекеттер жаулап алған елдердің байырғы тұрғындарын құнарсыз, шөл-шөлейт, тау-тасты жерлерге ығыстырған. АҚШ, Канада және Бразиялияда үндістер, Аустралиянда жергілікті аборигендер, Оңт. Америка Республикасында африкалықтар Резервацияларда тұрады. Олар белгіленген жерде тұрып, мекендеуге тиісті болды. Резервациялардағы халықтар өз бостандықтары мен құқықтары үшін жиі-жиі бас көтеріп отырған.   

