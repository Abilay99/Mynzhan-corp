Этьен Доле (фр. Etienne Dolet, 3 тамыз 1509 жыл, Орлеан – 3 тамыз 1546 жыл, Париж) – француз жазушысы, ақын, гуманист және филолог . Прогресшіл жазушылардың қатарына жатады. 1535-1538 жылдары Себастьян Грифтің баспасында корректорлық қызмет атқарады. Доле дінге қарсы шыққаны үшін айыпталып, өлім жазасына кесіледі. Ол көптеген поэтикалық шығармалар жазады (латын поэмалары, өлеңдер, мадақ өлеңдер, элегия мен эпитафиялар). Сондай-ақ гуманистік трактаттар да жазған. 1536-38 жылдары «Латын тіліне сын» (Commentarii linguae latinae) атты атақты еңбегін жазып шығарады.  

