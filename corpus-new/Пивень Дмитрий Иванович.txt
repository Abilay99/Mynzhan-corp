Пивень Дмитрий Иванович (2.5.1943 жылы т., Украина, Хмельницкий облысы) — әскери қайраткер, генерал-майор (1995). Ульяновск әскери-техникалық училищесін (1963), тыл және транспорт әскери академиясын (1985) бітірген. 1963 — 72 жылдары әскери бөлімдерде жанар-жағар май заттарымен жабдықтау бөлімінің бастығы, 1972 — 89 жылдары әскери округтердің штабтарында әскери құрама қызметінің бастығы, 1989 — 91 жылдары Түркістан әскери окр. бірлестігінде штаб бастығының орынбасары қызметтерін атқарды. КСРО тарағаннан кейін 1992 — 94 жылдары ҚР ҚК Бас штабында бөлім бастығы, 1994 — 97 жылдары Бас штаб бастығының орынбасары болды. 1997 жылы зейнет демалысына шықты. Пивень бірнеше медальдармен марапатталған. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 ISBN 5-89800-123-9, VII том   

