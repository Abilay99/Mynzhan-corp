 Басқа мағыналар үшін Киевское деген бетті қараңыз. Киевское — Солтүстік Қазақстан облысы Ақжар ауданындағы ауыл, Кіші қараой ауылдық округінің құрамына енеді.  Аудан орталығы – Талшық ауылынан солтүстік-батысқа қарай 65 км-дей жерде, Кіші Қараой көлінің солтүстік жағасындағы дала белдемінде орналасқан.  Тұрғыны 574 адам (2009).  Іргесі 1954 жылы тың жерлерді игеруге байланысты Киев астық кеңшарын құру негізінде қаланды. Киевскоеде астық қамбасы, орта мектеп, дәрігерлік пункт, кітапхана бар. 1997 жылдан бірнеше шаруа қожалықтары құрылды. Тұрғындары көрші елді мекендермен автомобиль жолы арқылы қатынасады. 

