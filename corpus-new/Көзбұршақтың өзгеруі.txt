Көзбұршақтың өзгеруі. Адамның бүкіл өмір бойында жаңа                    көзбұршақтық талшықтардың түзілуі нәтижесінде  көзбұршақ өсіп отырады. Жас келе,  көзбұршақтың қалыңдығы үлкейсе, сонымен бірге – орталық бөлігінде тығыз ядро түзіледі. Қартайған сайын көзбұршақ капсуласының цинн байламдарының шыны тәрізді  денемен байланысы әлсірейді. Көзбұршақтың қалындығының ұлғаюы алдыңғы камера тереңдігінің төмендеуіне, оның бұрыштарының тарылуына және нұрқабықтың көзбұршақ капсуласына тығыз жанасуына алып келеді. Бұл өзгерістер біріншілік жабықбұрышты глаукоманың туындауына себепші болуы мүмкін.   

