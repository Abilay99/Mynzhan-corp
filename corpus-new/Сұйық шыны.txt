Сұйық шыны — жабысқақтық қасиеті бар суға ерітілген натрий немесе калий силикаттары. Олар ауада кепкен соң қатаяды да, шірімейтін және жанбайтын затқа айналады. Сұйық шыны тас жолды, бетонды силикаттауға, отқа жанбайтын бояулар даярлауға, ағашты, электродтарды майлауға, су өткізбейтін цемент силикаттарына және т. б. қажеттерге пайдаланылады. Кенді флотациялық байытуда тау-жыныс минералдарының флотациялануын басу үшін қолданылады. . 

