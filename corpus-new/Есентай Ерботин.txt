Есентай Ерботин - 1940 жылы Павлодар облысы, Баянауыл ауданында туған. Қарағанды мемлекеттік пединститутын бітірген. Павлодар облысы теледидар және радиохабары жөніндегі комитетте қызмет жасаған. Республикалық Қазақ радиосының Павлодар облысындағы меншікті тілшісі боп ұзақ уақыт еңбек етті. 1959 жылы республикалық «Балдырған» журналында балаларға арналған алғашқы сықақ өлеңі басылды. Содан бері кішкентай оқырмандарға арналған «Өрнек» атты алғашқы өлеңдер жинағы (1975), «Өнеге» (1977), «Серік пен Берік» (1981), «Менің досым» (1984), «Балалар бала болғанда», (1987), «Далаға саяхат» (1991) атты кітаптары жарық көрді.  

