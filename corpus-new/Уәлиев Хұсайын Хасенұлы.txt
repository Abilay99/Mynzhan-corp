Уәлиев Хұсайын Хасенұлы (26.3.1948 ж.т., Қостанай облысы Әулиекөл ауданы Семиозерное кенті) – техника ғылымының докторы, профессор, ҚР Жоғары мектеп ғылым академиясының корреспондент мүшесі, Халықаралық ақпараттандыру академиясының мүшесі. Қазақ политехникалық институтын (1971, қазіргі Қазақ ұлттық техникалық университеті) бітірген. Қазақ политехникалық институтының Өскемен қорғасын-цинк комбинаты жанындағы бөлімшесінде ассистент, аға оқытушы, доцент, кафедра меңгерушісі (1981–92), Қазақ ұлттық техника университетінде аға ғылыми қызметкер, орт. директоры, проректор (1992–2000), Солтүстік Қазақстан мемлекеттік университетінің проректоры (2000–2001) қызметтерін атқарды. 2001 жылдан Қостанай мемлекеттік университетінің ректоры. «Құрмет» орденімен және медальдармен марапатталған.   

