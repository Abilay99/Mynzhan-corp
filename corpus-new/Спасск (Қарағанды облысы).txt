Спасск — Қарағанды облысы Абай ауданы, Құрма ауылдық округі құрамындағы ауыл. Облыс орталығы - Қарағанды қаласынан оңтүстік-шығысқа қарай 30 км-дей жерде. Спасск – революцияға дейін Қазақстанға қоныстанған шетелдік ірі іскерлер компаниясының орталығы болған жер. 1902 жылы Спасск мыс қорыту зауытында орыс-қырғыз мектебі ашылды. 1931 жылы наурызда Спасск Қарағандының еңбекпен түзету лагерінің қарамағына берілді (Қарлаг). 1948 жылы әскери тұтқындарды жаппай Отанына қайтару басталды. 1950 жылдың жазында КСРО ІІМ нұсқауы негізінде әскери тұтқындардың № 99 лагері біржола таратылып жойылды. Ауылдың оңтүстігіне қарай 10 км жерде Спасскіде қайтыс болған саяси және әскери тұтқындар зираты (Спасск мемориалы) бар. Жергілікті тұрғындар саны 1999 жылы 145 адам (76 еркек және 69 әйел) болса, 2009 жылы 73 адамды (38 еркек және 35 әйел) құрады. 

