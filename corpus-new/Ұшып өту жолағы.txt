Ұшып өту жолағы(Полоса пролета) — майдан шебі сызығынан ұшып өту кезіндегі  авиацияның құрамалары мен бөлімдеріне белгіленген  әуе кеңістігі. Әдетте, Ұшып өту жолағы орналасу аэродромынан нысанаға (десант түсіру ауданына) дейінгі ең қысқа қашықтық бойынша, мүмкіндіпне қарай қарсыластың әуе шабуылына қарсы қорғаныс  құралдарымен қатты тасаланған аудандарды орағытыл өтетіндей болып белгіленеді. Ұшып өту жолағының ені қарсыластың авиациялық құрамаларының (бөлімдерінің) құрамы мен құрылымына, әуе шабуылына қарсы қорғаныс  құралдарының  болжамды қарсы қимылына, қарсыластың ықтимал жойғыш құралдарына, нысана сипатына, оның мөлшері мен жағдайына байланысты анықталады.  

