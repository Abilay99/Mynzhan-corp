Есеп регистрі — бухгалтерлік есепке сәйкес ағымдағы операцияларды күнделікті тіркеп отыру құжаты; бухгалтерлік есепшоттарына екі жақты жазылатын операцияларды жеңілдету үшін қолданылатын қосымша кітаптар мен әр түрлі үлгіде жасалған белгілі бір пішімі бар қағаздар. Есеп регистріне тіркелген операциялардың көрсеткіші әрбір айдың аяғында бас есепшоттарға және негізгі кітаптарға көшіріліп, арнайы белгілер қойылады. Қазіргі кезде бухгалтерлік eсеп регистрі компьютерде жүргізіледі. Есеп регистріне “күнделікті сатылған (сатылып алынған) құндылықтар мен тауарларды тіркеу”, “салық төлеушілердің ставкасы мен жалпы төленетін салық сомасын көрсететін тізім”, т.б. арнайы регистрлер жатады. Есеп регистрі екі жақты жазу әдісімен толтырылуы керек. Қазақ энциклопедиясы III том 12 тарау 

