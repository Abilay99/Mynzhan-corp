Әбдуль-Азиз ибн Абдуллаһ ибн Әбдуррахман ибн Мұхаммед ибн Абдуллаһ ибн Баз (араб.: عبد العزيز ابن عبد الله ابن عبد الرحمن ابن محمد ابن عبد الله ابن باز‎)  — (21.10.1910 - 13.05.1999) атақты мұсылман ғалымы, шариғат ғылымдарының маманы; Ислами білім мен тәрбиені таратумен айналысып, өзінен кейінгі көптеген мұсылман әлемінің ғалымдарына әсер еткен тұлға. Жастайынан білімі мен діндарлығымен көзге түсіп, кейіннен Сауд Арабиясының мүфтиі қызметін атқарған адам. Шейх Ибн Баз эр-Рияд қаласында 1910 ж. қазан айының 21-ші жұлдызында дүниеге келеді. Оның отбасы білімге деген құштарлығымен және ғалым болған ата-бабаларымен танымал еді. Шейхтің көру қабілеті 16 жасар кезінде нашарлай бастап, 20 жасқа жеткенде толығымен соқыр болып қалады. Шейх кәмелеттік жасқа жетпей тұрып Құранды толығымен жаттап, шейх Абдуллаһ ибн Муфайриджге тапсырады. Эр-Рияд қаласының көптеген ғұламаларында оқиды. Олардың ең атақтылары: Шейх Ибн Баз 1999 жылдың 13-ші мамыр күні таңертеңгісін өмірден озды. Оның жаназасы Қасиетті Мекке қаласында, әл-Харам мешітінде оқылып, әл-Әдл зиратында көміледі. Жаназа намазына шейх Әбдуль-Азиз Әли-Шейх, шейх Әбдуль-Мухсин әл-Аббад, шейх Абдуллаһ ибн Қууд, шейх Әбдуррахман әл-Баррак, шейх Абдуллаһ ибн Әбдуль-Мухсин әт-Турки (бұрынғы Ислам істерінің министрі), шейх Салих Әли-Шейх (қазіргі Ислам істерінің министрі), шейх Әбдурраззақ әл-Бадр, шейх Әбдуль-Азиз ибн Ибраһим әл-Қасим, Сауд Арабиясының патшасы Фаһд, әмір Абдуллаһ, әмір Сұлтан, Ішкі Істер министрі Наиф ибн Әбдуль-Азиз, әмір Салман және т.б. әмірлер мен ғалымдар қатысты. Шейх Ибн Баздың жүздеген шәкірттері мен оқушылары болды. Олардың ең атақтылары: Шейх Ибн Баз көптеген пәтуалар, ғылыми еңбектер мен шығармалар қалдырды. Олардың кейбірі: Шейх Ибн Баздың ресми сайты 

