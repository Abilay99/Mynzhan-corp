ШЫМКЕНТМҰНАЙОРГСИНТЕЗ – мұнай өңдеу зауыты (АҚ). 1984 ж. құрылған. Жылына 6 млн. т мұнай өңдейді. Зауыт Құмкөл кенішінің күкірті аз мұнай қоспасын өңдейді және технология жағынан Транссібір мұнай құбырымен жалғастырылған. Құбыр желісінің тармағы Құмкөл кенішінен  Шымкентке жақын маңдағы (Қарақойын) ұлтаралық мұнай құбырына қосылады. Зауыт классик. сумен өңдеу тәсілімен (дистиляция, каталитик. риформинг, сумен тазалау) жұмыс істейді,  мазутты вакуумдық тәсілмен айдау, баяу кокстеу қондырғылары, газды фракциялаушы қондырғы бар, каталитик. крекинг салынуда. З-т А-76 автобензинін, авиакеросин, дизельдік отын, қа-зандыққа арналған отын (мазут), сұйытылған газ шығарады. З-т өнімдері негізінен Оңт. өлкедегі 4 облысқа, Өзбекстан мен Қырғызстанға өткізіледі. 2000 ж. ШМОС акцияларының 88%-ын “Харрикейн Хайдрокарбонз ЛТД” халықаралық энергетика корпорациясы (Канада) сатып алды.  Қазақ энциклопедиясы, 9 т. 

