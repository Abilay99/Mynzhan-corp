Ливерпуль футбол клубы  (ағылш. Liverpool Football Club) - Англияның Ливерпуль қаласында, Мерси өзенінің бойында орналасқан кәсіби футбол клубы. Ағылшын Премьер лигасында өнер көрсетеді. Клуб Ағылшын премьер лигасын 18 рет, Англия кубогын жеті рет және УЕФА Чемпиондар лигасын 5 рет, Еуропа лигасын 3 рет, УЕФА Супер кубогын 3 рет жеңіп алған даңқты футбол клубы. 3 маусым 1892 жыл - Ливерпуль футбол клубы құрылды. 1888 жылы ағылшын Футбол лигасы құрылған болаиын, ал Энфилд негізгі алаң болатын. Ол кезде Энфилдте негізгі топ Эвертон болатын, бірақ Сол жылдың 8 қыркүйек күні Энфилдтағы Эвертон футбол клубы Акрингтон футбол командасын (Accrington) қабылдады. Ливерпуль клубының негізі 1892 жылы қаланған және келер жылы Футбол лигасында алғашқы рет өнер көрсете бастайды. Алғашқы күндерден бастап клуб өзінің жеке стадионы Энфилдта ойнайды, дегенмен 2002 жылдан бері клуб жаңа Стэнли Парк Стадиумға көшеді деген жоспарлар болған. Ливерпуль тарихындағы ең сәтті кезеңдер 1970-нші жылдар мен 80-нші жылдар болатын. Бұл кезде Билл Шенкли және Боб Пейсли бастаған ұжым Лиганың 11 дүркін жеңімпазы атанды және Еуропа алаңдарында 7 кубок ұтып алған еді. Клуб жанкүйерлері екі үлкен апатқа ұшыраған болатын. Біріншісі 1985 жылы Эйзель трагедиясы. Стадиондағы Ливерпуль жанкүйерлері тарапынан болған салмаққа шыдамаған қабырға құлап, Ювентус  командасының 39 жанкүйері мерт болды.  Екінші жағдай 1989 жылы болды. Ливерпульдің 96 жанкүйері қоршалған алаңнан шыға алмай тапталып мерт болды. Ливерпуль өзінің көршілерін негізгі бәсекелес ретінде бағалайды. Соның ішінде ең үлкен бәсекелестік және қарсылық Эвертон мен Манчестер Юнайтед клубтарымен арада орнаған.  Клуб үйде ойнаған барлық ойындарға қызыл түсті киіммен шығады. Бұл дәстүр 1964 жылы жаттықтырушы  Билл Шенкли заманынан бері қалыптасып келеді. Бұған дейін ойыншылар үсті қызыл, асты ақ киімде шығатын. Клубтың ресми әнұраны "You'll Never Walk Alone" деп аталады. Қазақ тіліндегі мағынасы "Сендер ешқашан жалғыз қалмайсыңдар" дегенді білдіреді. 

