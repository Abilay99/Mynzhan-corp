Вьетнам тілі (вьетн. Tiếng Việt – тьенг вьет) — вьеттер тілі. Вьетнам елінің ресми тілі, ұлт аралық қарым-қатынас және білім жүйесінің тілі. Камбоджа, Лаос, Таиланд, Малайзия, Австралия, Франция, Германия, АҚШ, Канада сияқты елдерінде тағы да таралған. Сөйлеушілер жалпы саны 75 млн. астам адам (2005), соның ішінде шамамен 72 млн. – Вьетнамда. Австроазиялық тілдері тобының вьет тілдеріне жатады. 3 диалект бар: солтүстік (орталығы – Ханой қ.), орталық (Хюэ қ.) және оңтүстік (Хошимин қ.). Қазіргі вьетнам жазуы 1910 жылы ресми түрде латын графикасында негізделген.  

