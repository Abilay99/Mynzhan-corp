Өзбек ұлттық мәдени орталығы – облыстағы өзбектердің ұлттық-мәдени орталығы 1989 жылы құрылған. Орталық президенті – Ғ.И. Қасымов. Облыстағы өзбек диаспорасының ұлттық дәстүрлерінің, мәдениетінің өркендеуіне, өзбек жастарының ана тілін меңгеруіне орталық баса назар аударып, осы бағытта түрлі іс-шаралар өткізіп тұрады. Тараз қаласындағы 2 өзбек мектебіне қамқорлық көрсетіп тұрады. Орталықтың ұйымдастыруымен Таразда Әлішер Науаидың, Әмір Темірдің мерейтойлары аталып өтілді.   

