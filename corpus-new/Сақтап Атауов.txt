Сақтап Атауов (10.8.1930 ж.т., Атырау облысы Құрманғазы ауданы Өтер ауылы) – педагог, тарих ғылымдарының докторы (1982), профессор (1984). ҚазМУ-ды (1960, қазіргі ҚазҰУ) бітірген. Қазақ химиялық-технологиялық институтында аға оқытушы, доцент, деканның орынбасары (1973–1980), 1980 жылдан осы институттың профессор қызметтерін атқарған. «Борьба партийных организаций Казахстана за развитие тяжелой промышленности в 1956–1965 жж.» деген тақырыпта докторлық диссертация қорғады. Атауовтың ғылыми жұмысының негізгі бағыты – Қазақстанда ауыр өнеркәсіпті дамытуды басқару ісі мәселесі.   

