Джерси (ағылш. Jersey [ˈdʒɜrzi], фр. Jersey [ʒɛʁˈzɛ], норманд. Jèrri) — Ла-Манш бұғазында орналасқан арал. Норманд аралдарының құрамына енеді. Сол аралдардың ішінде ең ірісі (116 км²) болып табылады. Халқы — 97 857 адам (2011). Джерси — Британ монархиясының мемлекеттік иелігі, алайда Ұлыбритания бөлігі болып саналмайды. Біріккен Патшалықтың міндеті — Джерсиді қорғау. 1973 жылы Ұлыбритания Еуропалық одаққа мүше болып кірді, сондықтан Норманд аралдары мен Гибралтар Ұлыбритания және Солтүстік Ирландия Біріккен Патшалығы арқылы Еуроодаққа мүше болып есептеледі. Джерсидің өзіндік парламенті — Джерси Штаттары бар. Джерсидің мемлекеттік иеліктеріне бірнеше кіші арал енеді. 1940 жылдың 1 шілдесінен 1945 жылдың 9 мамыры аралығында нацистік Германиямен оккупацияланған, Сондықтан бұл ел үшін 9 мамыр — Азаттық күні болып есептеледі. Бұл жерде джерсилік тұқымды майлылығы жоғары сүт беретін сиырлар өсіріледі, сондай-ақ әйгілі трикотаж матасы (Джерси матасы) осы аралдың атын иеленген.Аралдың құрметіне АҚШ штаты — Нью-Джерси аталынған. Аралдың ең танымал тұрғыны — натуралист және жазушы Джеральд Даррелл, Джерсилік зообақтың негізін салушы. Координаттар: 49°13′00″ с. е. 2°07′57″ б. б.﻿ / ﻿49.21667° с. е. 2.13250° б. б.﻿ / 49.21667; -2.13250     

