Құсни Әменұлы Елеуов (1934 жылы туған, Қарағанды облысы, Егіндібұлақ ауданы, Арқалық ауылы) – медицина ғылымдарының докторы (1993), профессор (1995). Қарағанды мемлекеттік медицина институтын (1958, қазіргі Қарағанды мемлекеттік медицина академиясы) бітірген. Еңбек жолын Қарағанды облысы, бұрынғы Егіндібұлақ ауданының телімдік емханасында (1958–59) бастады. 1960 жылдан Қарағанды қалалық ауруханасында дәрігер-хирург (1959–62), облыстық көп салалы клиникалық аурухананың жарақат-операция бөлімінің меңгерушісі (1962–74); 1974 жылдан Қарағанды мемлекеттік медицина институтында (қазіргі Қарағанды мемлекеттік медицина академиясы) ассистент (1974–88), доцент (1988–93), профессор (1993), сондай-ақ осы институт жанындағы ғылыми оқу-өндірістік бірлестігінің жетекшісі болды. 1992 ж. «Хирургическая коррекция вирусной деформации шейки бедра и послеоперационная реабилитация больных» деген тақырыпта докторлық диссертация қорғады. Елеуов 70-тен астам ғылыми жарияланым мен 1 монографияның, клиника саласындағы бірнеше жаңалықтың авторы.   

