Ярослав Александрович Евдокимов (укр. Євдокимов Ярослав Олександрович) — әнші, баритон Ярослав Александрович Евдокимов 1946 жылы 22 қарашада Ровно (Украина) қаласында дүниеге келді. Оның анасы – Анастасия Харитоновна  Очеретович жиырма жасынан-ақ саяси репрессияны басынан өткеріп, Ровендік түрмеге түсті, және сол жерде әлемге танымал әнші дүниеге келді. Сол қауіпті жылдары ұлын аштықтан құтқаруға оған соғыс батырының әйелі, камералас Зина көмектесті, ол өз баласын және Ярославты емізді. Әкесі,  Александр Игнатьевич Евдокимов Пермь облысы, Красновишер ауданынан, ол да репрессияға ұшырады. Шешесі, жазасын өтеуге жіберер алдында, төрт айлық баласын өз ата-анасына берді, өзі Норильск кенінің біріне кетті. Ярослав ты тек 1955 жылы, өз ауылына келген кезде ғана көрді.  Ярослав Полесьеде (Украинада), Ровенск облысы, Корецк ауданының Корысть ауылында өсті. Оны Ярина әжесі, Анна тәтесі, және бірінші дәрежелі ұста болған, сонымен қатар шіркеу хорында ән салған Харитон атасы тәрбиеледі. Ол немересін ерте кезінен-ақ ұста шеберлігіне әнмен бірге үйретті. Ярослав осылай, украина табиғатының әсемділігін сіңіре отырып және туған елінің үлкен ән мәдениетіне әуестене отырып өсті. Мектепті аяқтағаннан кейін, туа біткен дарынына қарамастан, Корецктік кәсіби училищеде (1964-1965 жж.) жұмысшы мамандығын алды.   Әскери қызмет уақыты да келіп қалды (1965-1968 жж.). Жас бала Североморск қаласының, Видяево ауылындағы, Кольск түбегіне, Солтүстік флотқа түсті. Тек корабльге немесе суасты қайыққа оны алған жоқ, өйткені сол кездері «Ата-аналары репрессияға ұшыраған балаларды құпиялы әскери нысандарға жақындатпау» деген жасырын бұйрығы болған. Қатардағы Евдокимов үш жыл бойы құрылыс жасағында әскерін өтеді. Роталық әнші болды. Әскерден кейін Ярослав туған ауылына қайтып келді, одан кейін Днепропетровск қаласының шиналық зауытына жұмысқа тұрды, сол жақта ресторанда кездейсоқ ән сала бастады. Сол, Днепропетровскта белорус қызына үйленіп, оның туған еліне көшіп барды. Украиндық дарынында музыкалық білімі болған емес, сондықтан оны филармония штатына енгізуге асыққан жоқ. Сонда да, Белорусияда әншінің шығармашылық мансабы лайықты жалғасын тапты. Міне – оның ұлы Оқиғасы: «Память» концерттік бағдарламасы ұйымдастырылды, және Евдокимов қажет уақытта және қажет жерге келіп қалды. Жас әртіс үшін барлығы жаңаша болды – алда оны жүздеген адам тыңдады. Қазір де, сол кездегі сахнаға шығар алдыңдағы үрейін ұмытқан емес. Бірақ, көрермен дебютантты бірден шаттықпен қарсы алды, өйткені Ярославтың шын жүректен ән салғаны көпшілікті аса таңқалдырды. Кейін, филармонияға, Ярославтың атына ризашылықпен көптеген хаттар келді. Ярослав үшін концерттік бригаданың ұжымы жақтасып, оны филармонияда қалдырды.  1975 жылдан бастап ол Минск филармониясының жеке орындаушысы-вокалшысы. Бірақ, ол табиғи қабілеттілік – жақсы, ал вокалшыға кәсіби мектеп қажет екендігін ұғынды. Ярослав вокал бойынша ұстазды – Бучельді тапты. Үш жыл бойы ол маэстродан сабақ алып жүрді, ал сонымен қатар Белорусстық әскери аймағының ән мен би Ансамблінде жеке орындаушы болып істеді (1977-1980 жж.). 9 Мамыр қарсаңында әнші үкіметтік концертке қатысты, онда Белорусияның ЦК Компартиясының бірінші хатшысы Петр Машеров болды. Бұрынғы партизанды, Ярославтың бар ықыласымен орындаған «Поле памяти» атты өлеңі тамсандырды. Республикадағы бірінші адам қатты толғаныс алғандықтан, ол Евдокимовқа «Белорусстық КСР еңбегі сіңірген әртісі» құрмет атағын беру туралы қаулы етті.    Дарынды әнші туралы хабар Мәскеуге жетті. Орталық теледидардағы Ольга Молчанова Евдокимовты ең танымал «Шире круг», «Споемте, друзья!» бағдарламаларға «аттастырды». 1979 жылы Ярослав «С песней по жизни» байқауының дипломанты атанды. Әртістің дауысы бүкілодақтық радио бағдарламаларында да жиі естілетін. Ярослав вокал классы бойынша музыкалық училищені аяқтап, республикалық радио мен теледидардың жеке орындаушысы болды. Ярослав Евдокимов «Славяндық базарда» (Витебск, Беларусь) бірнеше рет ән салды, сонымен қатар бұл фестивальдің қазылар алқасы құрамында болды. 1998 ж. әнші – «Золотой Шлягер» (Могилев, Беларусь) фестивалінде қонақ болды.   Шетелдерге гастрольдермен шықты – Франция, Германия, Норвегия, Польша, Чехословакия, Исландия, Швейцария, Швеция. «Все сбудется» (1988) күйтабағы – «Мелодия» фирмасының үнтаспа жазудың бүкілодақтық студиясындағы дебюты. Ярослав Евдокимов тың дауыс ырғағы ерекше – лирикалық баритон, үні шыққан кезде бір үн және негізгі үніне қарағанда обертон қатары жоғары байқалады, ал дауыстың түрлі-түсті үнді палитрасы, осы қосымша үндері көп болған сайын айқынырақ шығады. Диапазоны – екі октава. Дауыстың икемділігі, ептілігі, оны тез өзгерту көп мағынаны береді, өйткені жақсы қойылған дауысқа әртүрлі ырғақ тән – әртіс баспен, тенормен айта алады. Әншіде вокалдың, дикцияның мүлтіксіз техникасы бар. Дауыс күшімен оны Карузомен де теңестірді, ал сарапшылар оған опералық әнші мансабын болжайтын, бірақ Ярослав халық және авторлық әндерін таңдады.  2009 жылдан бастап Ярослав Евдокимов – Ресей Федерациясының азаматы. 

