Мүбәрәк Орынбеков (12.3.1946 ж. т., Оңтүстік Қазақстан облысы Түлкібас ауданы Амангелді а.) – әскери қайраткер, генерал-майор (1995). Кемерово Әскери байланыс уч-щесін (1967), Әскери байланыс академиясын (1975, 1983) бітірген. 1967 – 71 ж. жеке байланыс полкында взвод командирі, 1975 – 81 ж. жеке байланыс батальон командирінің орынбасары, батальон командирі болды. 1988 – 92 ж. Азаматтық қорғаныс к-ті жоғары офицерлер курсының оқытушысы, аға оқытушысы, курс бастығының орынбасары, бастығы, 1992 – 97 ж. басқару пункті бөлімінің бастығы, ҚР Қорғаныс мин-нде байланыс бөлімінің бастығы – байланыс штабы бастығының көмекшісі; байланыс әскерлерінің бастығы – Бас штабтың байланыс басқармасының бастығы, 1997 – 2002 ж. ҚР ІК Бас штабында байланыс департаментінің бастығы – байланыс әскерлерінің бастығы қызметтерін атқарды. 2002 жылдан Ұлыбританияда әскери атташе. Көптеген медальдармен марапатталған.   

