Йорэл — қалмақ фольклорының жанры, моңғолдарда "ероол" делінеді, қазақша баламасы-бата, тілек. Қарғыс ұғымында "харал" термині қолданылады. Йорэлдің тақырыбы мейлінше әр алуан, өмірдің барлық саласын қамтиды. Көлемі де әр түрлі. Қысқа йорэл тұрақты, қалыпты сөздерден тұрады. Оны жұрттың бәрі айта береді. Ал көлемді көркем шығарма дәрежесіне көтерілген йорэл аса сыйлы, құрметті, абыройлы адамдардың ғана аузынан шыққан. 

