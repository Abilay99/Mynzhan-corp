Осип-Юлиан Иванович Сенковский ─ шығыстанушы, жазушы, редактор. 1819 жылы Вилен университетін бітіреді. Университетте профессор И. Лелевель мен Г.Э. Гродектің ықпалымен Шығысқа қызығушылығы туады. 1819-1821 жылдары Сирия мен Египетке саяхат жасайды. 1821 жылы Санкт-Петербург Шетел коллегиясында аудармашы болып қызмет атқарады. 1824 жылы француз тілінде «Приложение к общей истории гуннов, турков и монголов» тарихи зерттеу еңбегі жарық көреді. 1831 жылы ағылшын тілінен Джеймс Мориердің «Похождения Хаджи-Бабы из Исфагана» шығармасын аударып, басып шығарады.    

