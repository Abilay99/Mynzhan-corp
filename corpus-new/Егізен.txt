Егізен  – Сарыарқаның батысындағы тау.  Ақмола және Қарағанды облыстары жерінде.  Абсолюттік биіктігі 575 м. Оңтүстігінде Желадыр, шығысында Қағыл, солтүстігінде Қызылтау және батысында Қапталадыр тауларымен қоршалған. Ұзындығы 25-30 км, енді жері 10-15 км шамасында. Солтүстік беткейінен Терісаққан өзеніне құятын екі жылға бастау алады. Тау баурайы мал жайылымына пайдаланылады.  Архей мен протерозойдың қатты метаморфтанған және дислокацияға ұшыраған тау жыныстарынан түзілген.   

