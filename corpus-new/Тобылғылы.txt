Тобылғылы, құм, Жетіқоңыр құмының солтүстік бағытында.  Батысынан, солтүстігінен және оңтүстігінен Қараадыр, Қаражол, Мұзқазған мекендерімен қоршалған. Ұзындығы 20 км, ені 15 км, ауданы 300 км. Рельефі жалды, қырқалы, жусан, теріскен, еркекшөп, бұталар өседі.  Атырабында суы тұщы құдықтар (Тоғызқұдық, Белқұдық, Шиқұдық, Қызылқұдық, Божымбайдың ақ шиі) баршылық. Маусымдық мал жайылымдығына және қыстауға пайдаланылады.  

