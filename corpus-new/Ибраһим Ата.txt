Ибраһим Ата, ИбраҺим шейһ (11 ғасырдың аяғы, Оңтүстік Қазақстан өңірі, Сайрам қаласы – 12 ғасырдың басы, сонда) – белгілі шейх, Қожа Ахмет Иасауидің әкесі. Сайрамда бүгінгі күнге дейін Ибраһим Ата мен оның зайыбы Айшаның мазарын құрмет тұтады. Ибраһим Ата – бізге жеткен аңызға қарағанда “төрт әділ халифтің” төртіншісі Әли  Әбу Талибтің ұрпағы болып келетін Ысқақ бабтың 13-ші ұрпағы. Ибраһим Ата және оның баласы Қожа Ахмет Иасауи – қазақ жерінде исламды таратуда шешуші рөл атқарған.   

