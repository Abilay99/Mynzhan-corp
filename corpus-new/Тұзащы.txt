     Тұзащы - Нұра алабындағы ащы көл. Ақмола облысы Қорғалжын ауданы жерінде, Қорқылдақ ауылынан батысқа қарай 120 км жерде. Көл теңіз деңгейінен 331,8 м биіктікте жатыр. Ауданы 12,4 км, ұзындығы 5,5 км, ені 4 км-ге жуық. Жағалау сызығының ұзындығы 16,5 км. Су жиналатын алабының аумағы 68,8 км. Жағалауы саздақты жазық. Суы мол жылдары оңтүстігінде жатқан Қарасор көлімен бірігіп кетеді, құрғақ жылдары сор шалшыққа айналады. Жағалауы-шабындық және жайылым.  

