Сібірше Уикипедия (Сиби́рска Википе́ддя) — «сібір тілі» деп аталатын тілде жазылған Уикипедияның жабылған және содан кейін өшірілген бөлімі. 2006 жылдың 1 қазанында ашылып, 2007 жылдың 5 қарашасында жабылған. 2007 жылдың қаңтар айында боттар жазған 6924 мақаланың арқасында Уикипедиялар арасында 66-шы орынға шықты. Бұл көрсеткішпен Сібірше Уикипедия көптеген «тірі тілде» жазылған Уикипедияларды озып кетті. Мысалға: африкаанс, өзбек, белорус тіліндегі Уикипедиялар. «Сібір» Уикипедиясының негізгі тақырыптары дін мен лингвистика болды. Сонымен қатар Сібірше Уикипедияның қатысушылары әртүрлі мәтіндерді «сібір тіліне» аудармен айналысты.  Бастапқыда бұл Уикипедия тек қана оқу үшін қалдырылып, артынан толығымен өшірілді. 

