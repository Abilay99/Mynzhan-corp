Мумия – жасанды жолмен мүрделердің өз қалпында ұзақ уақыт сақталуы. Ежелгі Египетте жоғары дәрежелі адамдарды және қасиетті деп танылған жануарларды мумиялау кеңінен қолданылған. Мумияны ыстауды Перу, Мексика, Канада топ аралдарының ежелгі тұрғындары жақсы меңгерген. Скифтерде де мумиялау жақсы дамыды. Қазіргі кезде мумиялау “бальзамдау” деп те аталады. Мумия — геологияда 20-70%-ы темірдің сусыз тотығынан тұратын, гипс пен алюмоcиликаттарды қоспалар түрінде кіріктіретін минералдық бояулар не табиғи пигменттер; темірдің гидрототықтырын қүйдіру нәтижесінде алынады; құрамындағы темір тотығының мөлшеріне орай, ашық қызыл түстен құңгірт қызыл түске шейінгі аралықгағы реңдерді бере алады; бояулар мен әр түрлі кіреукелер дайындауға кеңінен қолданылады.  

