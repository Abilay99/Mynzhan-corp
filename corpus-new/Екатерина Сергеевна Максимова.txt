 Екатерина Сергеевна Максимова (1 ақпан 1939, Мәскеу, КСРО — 28 сәуір 2009, Мәскеу, Ресей) — 1973 жылдан КСРО Халық артисі.  1958 жылы Мәскеу хореографиялық училищесін бітіріп, содан бері үлкен театрдың жетекші бишісі. Оның бірінші үлкен рөлі — Ю. Григоровичнің «Тас гүлі» балетіндегі Катерина. Академиялық мектептің балеринасы, үлкен сахналық сезімге толы, нәзік Максимова бірден көрермендер жүрегін баурап алды. Оның биі жандылығымен, әр қозғалысының тазалығымен, актерлік шеберлігімен ерекшеленді.  Осындай қасиеттерінің арқасында ол жанры жағынан да, әр мінезді партиялар жағынан да түрлі балеттерде биледі. Классикалық репертуар Максимова үшін Галина Улановамен бірге дайындаған Жизель партиясымен басталды. Бұл оның ең үздік рөлдерінің бірі. Балеринаның тағы бір табысты рөлі — «Дон Кихот» балетіндегі Китри. Екатерина Максимова П. Чайковскийдің барлық балеттерінде биледі. Оның репертуарында Одетта-Одиллия, Маша, Аврора рөлдері бар. Прокофьевтің балеттерінде ол Джульетта мен Золушканың партияларын биледі. 1977—1978 жылдары Максимова табыспен "Гaлeтeя", және "Ескі танго" комедиялық фильм-балеттеріне түсті.   

