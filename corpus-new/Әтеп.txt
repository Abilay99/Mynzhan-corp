Әтеп , сирения (лат. Syrenia) – орамжапырақ тұқымдасына жататын екі жылдық шөптесін өсімдіктер туысы. Қазақстанда құмды, құмайтты жерлерде, далалық шалғындықтарда және таулардың тастақты белдеулерінде өсетін 4 түрі бар. Олардың биікт. 30 – 90 см, сабағы тік өседі. Жапырақтары ұзынша, сыртын түк жапқан. Тостағанша жапырақшалары тік, бүйірінен қапшыққа ұқсас, желектері сары түсті. Аталығы бос жатады. Мамыр – тамыз айларында гүлдеп, жемістенеді. Жемісі – қысқа бұршаққынша, 4 қырлы, қақпақшасы қайықша тәрізді. Тұқымы әрбір ұяда екеуден орналасады.    

