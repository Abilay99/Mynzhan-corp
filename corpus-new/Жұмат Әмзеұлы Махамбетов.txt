Жұмат Әмзеұлы Махамбетов (1945 ж. т.), әнші (баритон). ҚР-ның еңбек сіңірген артисі (1992). Құрманғазы атындағы Қазақтың мемлекеттік консерваториясын (1972; ҚР халық артисі Мұрат Мұсабаевтың класы бойынша) бітірді. Жамбын атындағы мемлекеттік филармониясының солисі болды. Т. Жүргенов атындағы Театр және кино институты эстрада әншілері кафедрасының доценті. М. Қазақ композиторларының лирикалық, патриоттык әндерін нақышына келтіріп, ерекше сезіммен, жүрекке жылы тиетін қоңыр дауыспен орындайды. М-тың репертуарынан еуропа және орыс композиторларының классикалық туындылары, романстар (Туноның «Фауст» операсынан Валентиннің каватинасы, Моцарттың «Дон-Жуан» операсынан Дон-Жуан ариясы, Вердидің «Травиата» операсынан Жермонның ариясы, Чайковскийдің «Евгений Онегин» операсынан Онегиннің ариясы т. б.) орын алған.  

