Бірлесіп ату — қарсыласты түрлі атыс кұралдарынан немесе бөлімшелермен (бөлімдермен) келісе отырып ату. Олар нысананы өзара бөлісіп алады, атысты жүргізу уақыты мен бір ізділігі анықталады. Сондай-ақ, маңызды нысаналарды ату үшін олардың атысы шоғырландырылады (орталықтандырылады). Әскерлердің мақсатына, шептеріне, бағыттарына және уақытына қарай ұйымдастырылады. Бірлесіп атуды қамтамасыз ету үшін жергілікті заттардың бірыңғай шартты атаулары, бірыңғай бағдарлар, өзара нысана көрсету тәсілдері, шакыру, атысты басқа жаққа аудару және тоқтату, өз әскерлерін тану және олар қол жеткізген шептерді белгілеу сигналдары айкындалады. Әскерлердің ұрыс кезінде атыс кұралдарын орналастырғанда, әсіресе, қорғаныста олардың бірлесіп ату мүмкіндіктері карастырылады.  

