 Ержан Жалбақұлы Бабақұмаров (2.03.1969 жыл, Талдықорған облысы, Ескелді ауданы, Қарабұлақ ауылы) - Қазақстан Республикасының мемлекет және қоғам қайраткері, Қазақстан Республикасы Президенті жанындағы Орталық коммуникациялар қызметінің директоры (2013), саясаттанушы, саяси ғылымдар кандидаты (1994). ҚР Саяси ғылымдар академиясының академигі (1997 жылдан). Әл-Фараби атындағы Қазақ мемлекеттік университетін(1991) саясат тарихының оқытушысы мамандығы бойынша; әл-Фараби атындағы Қазақ мемлекеттік университетінің аспирантурасын (1995) бітірген. Кандидаттық диссертациясының тақырыбы: «Қазіргі кезеңдегі Қазақстан Республикасындағы көп партиялы жуйенің пайда болуының әлеуметтік-саяси негіздері (1985-1993)». Үйленген. 3 баласы бар. 

