Сәуле Жаманқызы Таудаева (8.3.1958 ж.т., Батыс Қазақстан облысы Ақжайық ауданы Тайиақ а. ) - әнші, Қазақстанның еңбек сіңірген артисі (1996). 1981 ж. Алматы эстрада-цирк өнері студиясын бітіртен. Сол жылы "Отырар сазы" фольклорлық-этнографиялық оркестріне жұмысқа қабылданды. 1982 жылдан Батыс Қазақстан облыстық филармониясының әншісі. Т-ның жетекшілік етуімен 1984 ж. "Гүлдерайым" триосы құрылды. Қазір Орал музыкалық колледжінде ұстаздық етеді. Таудаева бірнеше республикалық байқаулардың жеңімпазы. Шығармашылық сапармен шет елдерді аралап, өнер көрсетті.  

