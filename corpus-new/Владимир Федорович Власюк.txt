Владимир Федорович Власюк 1942 жылы 25 сәуірде Көкшетау облысы Петровка ауылында туған. Украин. Н.В. Гоголь атындағы Алматы көркемсурет училищесін (1962) кескіндемеші мамандығы бойынша; Абай атындағы Қазақ мемлекеттік педагогика институтының көркемсурет және графика факультетін (1969) бейнелеу өнері, сызу және еңбекке баулу пәнінің оқытушысы мамандығы бойынша бітірген. Абай атындағы Қазақ мемлекеттік педагогикалық институтының кескіндеме профессоры (1994 жылдан). Доцент. Акварельші. Пейзаж және натюрморт жанрларында жұмыс істейді.«Тасқын» (1999), «Айзенах» (2007), «Қапшағай» (2007), «Мешіт» (2008), «Күн сәулесі» (2009) және т.б. жұмыстардың авторы.Халықаралық (Германия, АҚШ, Қытай, Ресей); республикалық көрмелердің қатысушысы. 6 жеке көрмесін өткізді.Жұмыстары Италия Сыртқы істер министрлігі мен Мәдениет министрлігінде, Ә. Қастеев атындағы Мемлекеттік өнер мұражайында, Германия, АҚШ, ҚХР, Оңтүстік Корея, Жапония, Венгрия, Голландия, Канада елдерінің жеке коллекцияларында сақталуда. 1959 жылдан - орта мектептің бейнелеу өнерінің оқытушысы. 1969 жылдан - Семей педагогикалық институтының көркемсурет және графика факультетінің оқытушысы. 1971 жылдан бері - Абай атындағы Қазақ мемлекеттік педагогикалық институтының кескіндеме кафедрасының оқытушысы, аға оқытушысы, көркемсурет және графика факультетінің деканы, станокты кескіндеме кафедрасының меңгерушісі, кескіндеме профессоры. ҚР Суретшілер одағының мүшесі (1993 жылдан). КСРО ХШЖК алтын медалімен (1989), «1941-1945 жылдарындағы Ұлы Отан соғысы Жеңісінің жиырма жылдығы» медалімен (1965), Кипр қаласы аквабиенналенің күміс медалімен (1985) марапатталған. КСРО Ағарту ісінің үздігі (1990). Үйленген. Жұбайы - Михайлова Н.А. (1961 жылы туған), доцент, Абай атындағы Қазақ ұлттық педагогикалық институтының көркемсурет және графика факультетінің графика және дизайн кафедрасының меңгерушісі. Ұлдары - Власюк Александр Владимирович (1970 жылы туған); Власюк Дмитрий Владимирович (1974 жылы туған).   

