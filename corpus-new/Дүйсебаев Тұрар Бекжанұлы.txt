Дүйсебаев Тұрар Бекжанұлы (9.6.1928 жылы туған, Жамбыл облысы, Қордай ауданы бұрынғы Красногорка ауылы) - режиссер, Қазақстанның еңбек сіңірген мәдениет қызметкері (1976). Ташкенттің театр өнері институтын бітірген (1953). 1953 - 56 ж. Жамбыл облысы драма театрының (театр директоры әрі режиссер, 1973 - 83), 1959 - 57 ж. қазіргі Атырау облысы драма театрының бас режиссері, 1958 - 73 ж. "Қазақфильм" киностудиясында кинорежиссер, 1983 -88 ж. Жамбыл облысы халық шығармашылығы мен мәдени-ағарту жұмыстарының ғылыми-әдістемелік орталығында директор міндетін атқарды. 1992 жылдан "Тараз - Тұрарфильм" жекеменшік киностудиясының директоры. Дүйсебаев - 20-ға тарта деректі және ғылыми-көпшілік фильмдері сценарийлерінің, пьесалардың, инсценировкалардың авторы. Театрда С. Мұқановтың "Ботагөзін" (1957), Ш. Айтматовтың "Бетпе-бетін" (1975), т.б. спектакльдер қойып және бірнеше көркем фильмдер де қоюға қатысты. 

