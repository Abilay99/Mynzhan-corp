Ызақұдық – Сырдарияның оң жағалық аңғарының Шардара даласындағы құмды алқап. Оңтүстік Қазақстан облысы Шардара ауданында орналасқан. Сырдария өзенін бойлай солтүстіктен оңтүстікке қарай 62 км-ге созылған, енді жері 18 км, ауданы 845 км². Ұсақ төбелі және шағыл құмды алқап аллювий және жел әрекетінен түзілген. Шығысында жонды-белесті (адырлы) жазыққа тіреледі. Климаты шөлдік, қаңтар айының жылдық орташа температурасы –4қС, шілденікі 28қС, жауын-шашынның жылдық орташа мөлш. 200 мм. Бозғылт сұр, ашық сұр түсті құмдақ топырағында ебелек, аққурай, қоңырбас, ал шалғынды-сұр топырақты ойпаң жерлерде арпабас, көбенқұйрық, т.б. эфемерлі шөптесіндер өседі. Құмды алқап жыл бойғы мал жайылымы саналады.  Қазақ энциклопедиясы, 9 т.  

