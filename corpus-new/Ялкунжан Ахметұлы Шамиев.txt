Ялкунжан Ахметұлы Шамиев (17 шілде 1953 жылы Алматы облысы Шелек ауылында туған) — қазақстандық театр режиссері. Қазақстанның  еңбек сіңірген қайраткері. Қазақстан Ленин комсомолы сыйлығының және Тәуелсіз «Ильхом» сыйлығының лауреаты.   Әкесі - Ахмет Шәмиев (1908-1983), Қазақстан Республикасының Халық әртісі. Анасы - Тохтанова Ризвангүл, зейнеткер, Қазақстан Республикасының Еңбек сіңірген әртісі. Құрманғазы атындағы Өнер институтының театр факультөтін бітірген (1974), драма актері; Алматы мемлекеттік театр-көркемөнер институтының режиссерлік факультетін бітірген (1983), қоюшы-режиссер;  Жоғары режиссерлік мектепті бітірген (Санкт-Петербург, 1987). Ұйғыр, өзбек, қазақжәне орыс тілдерін біледі. Діни көзқарасы - мұсылман. Саяси қайраткер ретіндегі идеалы - Н.Ә. Назарбаев. Қазақстанның болашағы туралы болжамы - «20 жыл ішінде Қазақстан ұлы мемлекетке айналады; мемлекеттің беделі тек Азияда ғана емес, бүкіл әлемде жоғары болады».Хоббиі - спорт (футбол), шахмат, гитара (эстрадаға арнап ән жазады). Сүйіп оқитын әдебиеті - әлемдік және қазіргі заманғы әдебиеттің классикасы, Шығыстың поэзиясы. Үйленген. Жұбайы - Ахмадиева Бахаргүл Абдиримқызы(1956 ж. т.), Қ. Қожамияров атындағы Мемлекеттікреспубликалық ұйғыр музыкалық комедия театрының актрисасы. Ұлдары - Ядықар, «Яшлық» ансамблінің музыканты, музыкалық өңдеушісі, композиторы, Эльяр.  

