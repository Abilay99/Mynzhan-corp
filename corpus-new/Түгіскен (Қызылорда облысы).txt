Түгіскен — Қызылорда облысы Жаңақорған ауданындағы ауыл, Аққорған ауылдық округі  орталығы.  Аудан орталығы - Жаңақорған кентінен оңтүстік-шығысқа қарай 45 км жерде, Сырдария өзенінің сол жағалық  жайылмасында орналасқан. Ауыл 1967-96 жылдары күріш өсіретін өзімен аттас кеңшардың орталығы болған.  1999 жылы тұрғындар саны 3732 адам (1896 ер адам және 1836 әйел адам) болса, 2009 жылы 3766 адамды (1931 ер адам және 1835 әйел адам) құрады. 

