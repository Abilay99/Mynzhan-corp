46°19′54″ с. е. 81°18′35″ ш. б.﻿ / ﻿46.33167° с. е. 81.30972° ш. б.﻿ / 46.33167; 81.30972   Координаттар: 46°19′54″ с. е. 81°18′35″ ш. б.﻿ / ﻿46.33167° с. е. 81.30972° ш. б.﻿ / 46.33167; 81.30972   Алакөл ойысы  – Тарбағатай мен Жетісу Алатауы арасындағы тектоникалық құрылым. Аумағы 49000 км. Алакөл ойысының шегі: солтүстікте Тарбағатай тауы, солтүстік-шығыста Арқарлы, Бақты таулары, шығыста Барлық жотасының бөктерлері, оңтүстік-шығыста Қарауылтөбе, Қызылтөбе тауларының оңтүстік беткейлері, солтүстік-батыста Сасықкөлдің солтүстік-батыс шеті арқылы өтеді. Алакөл ойысы солтүстік-шығыста Аягөз өзенінен оңтүстік-шығысқа қарай созылып, Алакөл, Жалаңашкөл, Сасықкөл көлдерінің ойпатты өңірін қамтиды. Ойыстың құмтас, конгломерат, кремнийлі тақтатас, әктас, жанартау жыныстары палеозой шөгінділерінен құралады. Мезозой шөгінділері құрамында жоғары сапалы көмір бар (Алакөл көмір кен орны). Мезозой шөгінділерін палеоген мен неоген құмы, сазы, саздағы конгломераты жауып жатыр.  

