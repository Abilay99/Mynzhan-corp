«Енді ешкім де қалған жоқ» (ағыл. And Then There Were None) — америкалық кинорежиссер Рене Клердің 1945 жылы жарыққа шыққан фильмі. Агата Кристидің "Он қара домалақ" романының желісімен жазылған. Бұл — аталмыш романның тұңғыш экрандалуы. А. Н. Оним мырзаның шақыртуымен бір-бірін мүлде танымайтын он адам Британ жағалауындағы аралға барады. Оларды ерлі-зайыпты қызметшілер — Роджерстер күтіп алады. Бірақ бұлардың бәрін осында шақыртушы А. Н. Онимді оның ешқайсысы көрмеген болып шығады. Сондай-ақ әр бөлмеде он негр баласы жайлы санамақ тақпақ жазылған қатқыл қағаз ілулі тұрады. Одан бөлек үстел үстінде он негр баласының кішірек мүсіні қойылған екен.  Олардың алғашқы тамақтануынан соң грамофонның құдіретті даусы естіліп қоя береді де, сол жердегі он кісінің қылмыстарын тізіп шығады. Зәресі ұшқан қонақтар мұның бәрін кім жасап жатқанын анықтамақ болады, бірақ олары бос әурешіліктен өзге еш нәрсе бермейді. А. Н. Онимнің кім екені жұмбақ күйі қалады. Аралдан кетейін десе, қайық бұларды тастап кетіп қалған, енді қайықтың қашан оралатыны да белгісіз. Көп ұзамай қонақтардың бірі Никита Старлофф шашалып өледі. Оның өлімінен соң үстелдегі он негр баласының мүсіндерінің бірі өз өзінен жоғалып кетеді. Кейін де санамақ бойынша қонақтардың барлығы біртіндеп жан тәсілім етеді. Әр адам өлген сайын үстелдегі нерлер мүсіні біреуге азая береді. Ең соңында осының бәрі шебер түрде ұйымдастырған сол он қонақтың бірі сот Фрэнсис Куинкэннонның ісі болып шығады. 

