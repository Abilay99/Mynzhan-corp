Сұлтанғазин Әнуарбек Жәлелұлы - Қазақстан Республикасы Қаржы министрлігі Қаржы бақылауы және мемлекеттік сатып алу комитетінің төрағасы. 1956 ж. 20 қарашада Қорған облысы Тобыл маңы ауданы (РКФСР) туған. 1983 ж. Е.А. Букетов атындағы ҚарМУ-ды бітірген, экономист. Экономика ғылымдарының докторы  (2000). 1974 ж. - электрші, Кеңес Армиясының қатарында азаматтық борышын өтеген. 1978-92 жж. - Е.А. Букетов атындағы ҚарМУ студенті, комсомол комитеті хатшысының орынбасары, хатшысы, стажер-зерттеушісі, оқытушысы. 1992-94 жж. - Қарағанды қалалық әкімшілігі басшысының орынбасары. 1994-97 жж. - Қарағанды облысы қаржы басқармасының бастығы. 1997 ж. - Қарағанды облысы әкімінің орынбасары. 1997-99 жж. - ҚР Қаржы министрлігінің қаржы жүйесі кадрларын дайындау мен қайта дайындау және қызметкерлермен жұмыс жасау департаментінің директоры. 1999-2000 жж. - ҚР Мемлекеттік қызмет істері жөніндегі агенттігінің кадрлармен жұмыс жасау департаментінің директоры. 2000-01 жж. - ҚР Табиғи монополияларды реттеу, бәсекелестікті қорғау және шағын бизнесті қолдау жөніндегі агенттігі төрағасының орынбасары. 2001 ж. - ҚазМБА филиалының (Астана) доценті міндетін атқарушы. 2001-06 жж. - Республикалық бюджеттің орындалуын бақылау жөніндегі Есеп комитетінің мүшесі. 2006 жылдан - Қазақстан Республикасы Қаржы министрлігі Қаржы бақылауы және мемлекеттік сатып алу комитетінің төрағасы. «Аймақтық әлеуметтік саясаттың қаржы негіздері» (1999), «Өтпелі тұрпаттағы мемлекеттің әлеуметтік саясатының жүзеге асуының экономикалық аспектілері» (1999) кітаптарының авторы.   

