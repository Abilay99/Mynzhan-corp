Алатау – Ақтолағай жонының оңтүстігіндегі тау. Ақтөбе облысы Байғанин ауданы жерінде орналасқан. Абсолютiк биіктігі 232 м. Тау солтүстік-батыстан шығысқа қарай 40 км-ге, енді жері 18 км-ге созылып жатыр. Таудың оңтүстік беткейі тік, солтүстік бөлігі жайпақ келген.  Девон, тас көмір жыныстарынан түзілген.  Сортаңдау қоңыр топырақ жамылғысында жусан, бетеге, айғыр қияқ, ақ сексеуіл өседі. Баурайындағы бұлақтар мен құдықтардың маңайы мал жайылымына қолайлы.   

