 Аманжол Жазыұлы Жазин (1943 жылы туған, Солтүстік Қазақстан облысы Новопокровка ауылы) – қоғам және мемлекет қайраткері. Целиноград ауыл шаруашылығы институтын (1970), Жоғары партия мектебін (1985) бітірген. 1961 жылы Ерейментау стансасындағы тепловоз депосында машинистің көмекшісі, Қазақстан ҒА химия және металлургия институтында лаборант, Астрахан ауыл шаруашылығы механикаландыру училищесінде шебер, оқытушы (1962 – 66), «Целиноэнергоремонт» кәсіпорнында инженер (1966 – 75), Атбасар ауданы партия комитетінің хатшысы, Астрахан атқару партия комитетінің төрағасы, Теңіз ауданы партия комитетінің 1-хатшысы (1975 – 88), облысы экономика және сауда басқармасының орынбасары (1988 – 97), облысы тәртіпке шақыру Кеңесінің төрағасы (1997 – 2003), облыс мәслихатының хатшысы (2003 – 07) қызметтерін атқарды. 2007 жылдан ҚР Парламенті Мәжілісінің депутаты. «Құрмет» ордені және медальдармен марапатталған. Хоббиі - оқу. Сүйіп оқитын әдебиеті - классика. Үйленген. Жүбайы -Жазина София Ғазизқызы (1946 жылы туған). Ұлдары - Жазин  Қаһарман (1968 жылы туған), Жазин Айдар (1973 жылы туған); қызы - Шорманова (Жазина) Әсел (1982 жылы туған).   

