Жиренше (aristolochia clematitis)- кирказон тұқымдас көпжылдық шөп тектес өсімдік. Оның тамыры жайылмалы, сабағы тік және қабықсыз болады. Сабаққа біткен кезекті жапырақтарының жоғары жағындағылары қара- қошқыл, төменгілері айтарлықтай ашықтау келеді. Гүл шешектері сары. Мамыр-маусым айларында гүлдейді. Ресейдің Еуропалық бөлігінің оңтүстік аудандарында, Кавказда өседі.  Оның тамыр сабағынан ұзақ зерттеудің нәтижесінде аристохолин, эфир майы, илік және ащы заттар табылды.  Жиреншеден бөлініп алынған хлорлы сутегі тұзы түріндегі алкалоид кейбір органдардың қан тамырларын біраз кеңейтетіндігін фармакологиялық зерттеулер көрсетті. Ал, клиникалық зерттеулер – жиренше алкалоидын гипертониялық аурулардың бірінші және екінші кезеңіндегі емдеу комплексінің дәрі-дәрмек құрамына ұсынуға болатынын дәлелдейді. Болгар медицинасында жиреншенің тамыры да, жер үстіндегі өлігі де пайдаланылады. Тамырын диуретикалық, тер шығаратын дәрі ретінде аздаған мөлшерде қолданса, ішек атониясында тұнба ретінде пайдаланады.  Жиренше препараттарын қайнатынды, немесе араққа тұндырған тұнба түрінде өкпе туберкулезі мен етеккірі кешігіп жүрген жағдайда қолданады. 

