Кёнджон (1688 - 1724) — Чосон патшалығының 20-шы ваны (1720 - 1724). Сукчон - ван мен Чан Хи Бинның ұлы. Шын есімі Ли Юн. 1690 жылы мұрагер ханзада дәрежесін алады. Бірақ елдегі партиялардың қарсылығын тудырады. 1718 жылы аегент дәрежесінде ел басқарады. 1720 жылы әкесі Сукчон дүние салғаннан кейін, таққа 33 жасында отырады. Бірақ 1701 жылы алған жарақытынан денсаулығы нашарлап, ел басқаруға қабілетсіз болады. Осының нəтижесінде ұрпағы болмаған Кёнджонның мұрагері болып бауыры Ёнджо тағайындалып, оған елді басқару ісін жүргізу тапсырылады. Елдегі жағдай Кёнджонның тұсында тұрақсыз болады. Бұл одан да партиялардың ішкі тартыстарын күшейте түседі. Бұл жағдай, 1724 жылы Кёнджонның жұмбақ күйде дүние салуына əкеп соқтырады. Кейбір деректерде, оның уланып дүние салғаны туралы пікірлер айтылғанымен, ол ресми түрде расталмай келуде. 1722 жылы Цин императоры Юнчжэнның (1722-1735) елшісі Акдунды (1685-1756) қабылдайды. 

