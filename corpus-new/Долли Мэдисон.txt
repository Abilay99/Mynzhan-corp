 Долли Пэйн Тодд Мэдисон (ағылш. Dolley Payne Todd Madison, 20 мамыр 1768 — 12 шілде 1849) – Америка Құрама Штаттарының 4-ші президенті Джеймс Мэдисонның әйелі, 1809 және 1817 жылдары аралығында АҚШ-тың Бірінші Ханымы. Долли 1768 жылы Нью-Гарденда, қазіргі Гилфорд Кантри, Солтүстік Каролина, фермердің отбасында дүниеге келді. Өзінің жасөспірім жылдарын ол Филадельфияда өткізді. 1790 жылдың қаңтарында ол заңгер Джон Тоддқа тұрмысқа шықты. Жұбайларда екі бала болды – Джон Пэйн және Уильям Темпл. 1793 жылы күзде оның күйеуі мен кенже баласы сары безгектен қайтыс болды.  Доллидің екінші жұбайы Джеймс Мэдисон болды. Ол онымен 1794 жылы 17 қыркүйекте некелесті. Оларда бала болған жоқ, бірақ олар бірге Джонды – Доллидің бірінші некеден қалған баласын өсірді. 1801 жылы отбасы Вашингтонға көшеді. Жесір қалған Томас Джефферсонның президентілігі кезінде Долли мемлекеттік хатшының әйелі болған соң Ақ үйдің иесінің рөлін атқарды.  1812 жылы соғыс кезінде Вашингтонды басып алу кезінде Долли Мэдисон Ақ үйдің күмісін және басқа да асыл тастарын Мэрилендтің банкіне жіберіп, сақтап қалды. Долли сақтап қалған заттардың арасында Джордж Вашингтонның суреті де болды. Долли Мэдисон 1849 жылы 12 шілдеде қайтыс болды.  

