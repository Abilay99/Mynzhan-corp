Бүйірлеп жүзгіш, әртүрлі аяқтылар (лат. Amphipoda) – жоғарғы сатыдағы шаянтәрізділер отряды. Палеогоннан белгілі, ұзындығы 1-2 см, максималды 28 см көбінің денесі бүйірлерінен жалпақталған. 1-2 кеуде сегменттері басымен біріккен. Көздері отырыңқы қарапақсы жоқ. Алдыңғы сығымдалған кеуде аяқтарында екі жұп қысқыштары (гнатоподалар) бар басқаларында желбезектер жетілген. Құрсағында үш жұп екі сабакты жүзу аяқтары (плеопод) және секіруге бейімделген үш жұп уроподы бар. 4500 түрі белгілі. Көбі теңіз түбіндетопырақты казып және қорғаныс түтікшелерінде тіршілік етеді планктонды түрлері бар. Түрлердің көбі тұщы суларда мекендейді. Бүйірлеп жүзгіш аталуы дұрыс емес тек таяз суларда ғана бүйірлеп жүзеді. Қорек таңдамайды планктондар жыртқыштары да бар. Жұмыртқалары ұрғашыларының кеудесінде шығару камерасында дамиды. Бүйірлеп жүзгіш көпшілік балықтардың қорегі. Тұщы сулардағы кейбір түрлері жерсіндіру нысандары.  

