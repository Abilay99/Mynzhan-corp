Сағындықов Төлеубай (1921, Маңғыстау ауданы, Қарашағыр қыстауы – 2004) – соғыс және еңбек ардагері. Ұлы Отан соғысына қатысқан. Орал қаласында ұжымшар басшыларын даярлайтын курсты бітірген (1952). 1936 – 41 ж. Сталин ұжымшарында жылқышы, 1946 –52 ж. Амангелді ұжымшарында бригадир, 1952 – 86 ж. Чапаев атындағы ұжымшар басқармасының төрағасы, Куйбышев атындағы ауылдық кеңесінің төрағасы болды. Қызыл жұлдыз, 3-дәрежелі Даңқ, Отан соғысы, «Құрмет белгісі» ордендерімен және «Ерлігі үшін», «Еңбекте үздік шыққаны үшін» медальдарымен марапатталған.   

