Көкдөңгелек – Қарағанды тауларының батыс бөлігіндегі қыстау. Қарағанды облысы Бұқар жырау ауданы Шешенқара ауылының оңтүстік-шығысында 42 км жерде орналасқан. Нұра өзенінің аңғарында. Солтүстігінде Шадырадыр тауы мен қыстауы, батысында Айнабұлақ бұлағы, оңтүстігінде Жамбасқұдық қыстауы бар. Қызғылт қоңыр топырағында бетеге, боз, селеу өседі. Мал жайылымы ретінде пайдаланылады.   

