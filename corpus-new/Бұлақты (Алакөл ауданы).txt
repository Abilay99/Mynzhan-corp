 Басқа мағыналар үшін Бұлақты деген бетті қараңыз. Бұлақты — Алматы облысы Алакөл ауданындағы ауыл, Бескөл ауылдық округі орталығы. Аудан орталығы - Үшарал қаласының шығысында 9 км-дей жерде. Алакөл көлінің батысында, қуаң агроклиматтық белдемде орналасқан. Топырағы шалғынды-сазды және құмдауытты. 1999 жылы тұрғындар саны 3510 адам (1789 ер адам және 1721 әйел адам) болса, 2009 жылы 3740 адамды (1878 ер адам және 1862 әйел адам) құрады. Ауыл 1993 жылға дейін Обуховка деп аталған. Елді мекенде балық аулаумен айналысатын бірнеше шағын кәсіпорындар мен шаруа қожалықтары жұмыс істейді. Тұрғындары басқа ауылдармен автомобиль және темір жол арқылы қатынасады. 

