Зинаида қызғалдағы (лат. Tulipa zenaidae) – лалагүлдер тұқымдасының қызғалдақ туысына жататын, сабағы күлгін реңді, биіктігі 10 - 15 см, жарық аз түсетін жерлерде 40 см-ге дейін жететін қызғалдақ түрі. Пиязшығының қалыңдығы 3 см, терілі, қара және қара қоңыр,ішкі жағының ұшы мен түбі жатаған түкті қабықты. Жапырақ саны үшеу, үлкен, ұзынша, ашық түспен жүйкелеген көкшіл-сұр түсті,жалаңаш.Гүлі біреу,сары,сыртқы жағы қызыл, ұзындығы 5 см. Сабағы қысқа. Гүл серігінің сыртқы жапырақтары ұзынша немесе жіңішке ромб тәрізді; ішкілері кері сопақша. Гүл ортасы қара жұлдыз сияқты. Аталық жіпшелері сары немесе қара. Тозаңдықтары сары. =Сәуір - мамыр айларында гүлдейді. Эндемик. Таудың төмеңгі белдеуіндегі ұсақ топырақты және шағыл тасты беткейлерінде, түрлі шөптесінді-бетегелі далада және бұталар арасында өседі. Қазақстан жеріндегі Қырғыз жотасында кездеседі. Қаазақстанның <<Қызыл кітабына>> еңгізілген. Қазақстаннын қызғалдақтары энциклопедиясынан. 

