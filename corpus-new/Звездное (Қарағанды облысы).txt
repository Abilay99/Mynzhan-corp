Звездное — Қарағанды облысы Осакаров ауданындағы ауыл, Звездный ауылдық округі орталығы.  Ертіс-Қарағанды каналы бойында, аудан орталығы - Осакаровка кентінен оңтүстік-шығысқа қарай 46 км-дей жерде орналасқан.  Іргесі 1980 жылы«Звезда» кеңшары ретінде қаланған. Шаруашылықтың мамандануының негізгі бағыты — көкөніс, сүт өндірісі, картоп шаруашылығы болды. Жерінің жалпы ауданы 14,6 мың га. 1999 жылы жергілікті тұрғындар саны 472 адам (243 еркек және 229 әйел) болса, 2009 жылы 308 адамды (159 еркек және 149 әйел) құрады. Округ елді мекендерде пошта, орта мектеп, фельдшер-акушерлік пункт бар. Баска елді мекендермен автомобиль жолдары арқылы қатынысады. Ең жақын темір жол стансасы - Шоқай 30 км жерде орналасқан.  

