Отакар Вавра (Vavra) (чех. Otakar Vávra; 28 ақпан 1911, Градец-Кралове — 15 қыркүйек 2011, Прага)–  чехословак кинорежиссері, сценарист.  Кинодағы қызметі 1929 жылдан басталды. Деректі фильмдер түсірді, кино сынымен шұғылданып, сценарийлер жазды.  Вавра – Чехословакияның тарихи-монументті фильмінің негізін салушы. «Философия тарихы», «Ян Гус», «Ян Жижка» секілді тарихи фильмдердің режиссері. Оның таңдаулы фильмдерінің бейнелеу тәсілі, монтаж, кадр құрылысы жағынан жоғары дәрежеде шешім тапқаны байқалды.  Прагадағы Өнер академиясының режиссерлік факультетінде профессор (1957). Чехословакияның Халық әртісі. 

