Октябрь ауданы, Қарағанды қаласының құрамындағы әкімшілік-аумақтық бөлік. Қаланың солтүстік-шығыс бөлігінде орналасқан. Жерінің ауданы 226 км². Халқының саны 203,1 мың (2005). 1938 ж. құрылған (1961 жылға дейін Сталин ауданы).  Ауданында 23 өнеркәсіп орны жұмыс істейді, онын ішінде көмір шахтасы (Костенко атыңдағы), 2 байыту фабрикасы, жылыту жабдығы («ArcelorMittal Теміртау» компаниясы) және металл конструкция («Имсталькон» компаниясы) з-ттары, «Қарағанды ауыл шаруашылық машиналары» з-ты (қазіргі «Қазақмыс» корпорациясының КЛМЗ зауыты), «Құрылыс пластмасса» комбинаты, шұлық-ұйық фабрикасы, «Динамо» спорттық бұйымдары фабрикасы бар (қазіргі «Восток» мебель фабрикасы). Мұңда 14 балалар мекемесі, 43 жалпы білім беретін, 4 кәсіптік-тех. училище, Жаңа Майкұдық Мәдениет үйі, 79 кітапхана, аурухана, 4 емхана жұмыс істейді. Октябрь ауданда ірі Майқұдық (Жаңа Майқұдык) тұрғын аймағы орналаскан. Ауданның басты жол тораптары — Майкұдықтас жолы, Архитектура, Карл Маркс, Магнитогорск, Новошоссейная к-лері. 1988 ж. ауданға Қарағандының солтүстігіндегі Теміржол ауданы 1997 ж. Киров ауданына қосылды. 

