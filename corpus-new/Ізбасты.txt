Ізбасты (т.-ө. ж. б.) – би, Орта жүз қыпшақ ішіндегі қарабалық атасынан. Қыпшақта, оның ішінде қарабалық елінің жер дауы, барымтасы І. бисіз шешілмеген. І. алғыр әрі тапқыр би болған. І-ның жетпіс бес жасында әйелі қайтыс болып, Шолтай деген бидің жиырма жасар қызына қалың мал төлеп үйленеді. Сондағы 75 жастағы І. бимен 20 жастағы Көбе қыздың айтысы деген қызықты жырды осы кезге дейін ел аңыз қылып айтады, бірақ хатқа түспеген.   

