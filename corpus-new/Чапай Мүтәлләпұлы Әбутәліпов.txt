ӘБУТӘЛІПОВ Чапай Мүтәлләпұлы (4 желтоқсан 1939, Зеренді ауданы Қызылсая а. — 6 қаңтар 2016, Көкшетау, Қазақстан) — қоғам қайраткері. Қазақ мемл. а.ш. ин-тын (1963), Алматы жоғары партия мектебін (1979) бітірген. 1963 ж. еңбек жолын «Целинауылтехника» бірлестігінде аға инженер болып бастады. Көкшетау ауданындағы Молодежный ұжымшарында механик, бас инженер болып жұмыс істеді. Қазіргі Сейфуллин атынд. ұжымшарда  директор (1970 — 75). Көкшетау ауданы а. ш. басқармасының бастығы, Көкшетау облысы а.ш. басқармасы бастығының 1-орынбасары (1975 — 85). (1985 — 97),  Көкшетау және Целиноград облыстарында басшылық қызметтерінде (1990 — 94 ж.) Көкшетау облысы к-тінің бірінші хатшысы, 1997 ж. облыстық ардагерлер кеңесінің төрағасы болды. Еңбек Қызыл Ту ордені, медальдармен марапатталған. "Қазақ Энциклопедиясы"   

