Пәтигүл Сәбитова (29.12.1936 жылы туған, ҚХР, Құлжа қаласы) - ақын, филология ғылымының кандидаты (1965). Екі жылдық курста оқып, кейін Шыңжаң университетінде сабақ берген. 1955 жылы отбасымен Қазақстанға қоныс аударған. ҚазҰПУ-ды бітірген (1960). Қазір Шығыстану институты жанындағы ұйғыр орталығының аға ғылыми қызметкері. Алғашқы өлеңдері 1957 жылы "Күрес әндері" деген жинақта шықты. Кейін "Жалын шабыты" (1958), "Жастар дауысы" (1961), "Біздің отрядтың балалары" (1965), "Менің арманым" (1967), орыс тіліндегі "Ұйғыр ақындарының дауысы" жинақтарына енген. "Менің кішкентай достарым" атты балаларға арналған прозалық жинағы (1967), "Қамқоршы Хамза" (1969), "Біздің кластың балалары" (1970), "Кім айтыпты" (1972), "Қадырдың түстері" (1990) атты әңгімелер жинақтары, "Шаһадат" (1984) повестері, "Дәуір образы" (1975), "3ия Самади" деген монографиялары (1989) басылып шықты. Ұйғыр мектептерінің екінші және оныншы, он бірінші сынып оқушыларына арналған оқулықтардың авторы. Халықараралық "Алаш" әдеби сыйлығының лауреаты (2003). "Достық" орденімен марапатталған (1996).  

