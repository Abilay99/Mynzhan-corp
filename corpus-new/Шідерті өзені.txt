Шідерті - Ертіс-Қарағанды каналы жүйесінде. Ұзындығы - 502 км, су жиналатын алабы - 11,7 мың км. Қушоқы тауының батысынан басталады. Ертіс алабындағы Шығанақ көліне құяды.  Молодежный кенті тұсынан канал суы Шідерті арнасымен ағады. Мұнда шоғырланған бөген су тораптары құрылып, канал бойында 13 бөген салынған (жалпы ауданы - 250 км, суының көлемі - млрдм). Ертіс өзенінен қосымша су алады. Суының минералдылығы орташа. Мұзы қазан айының аяғы мен қараша айының басында қата бастайды, сәуір, мамыр айларында түседі.  Өсімдігі: қамыс, қоға, құрақ, шалаң. Балығы: талма, мөңке, шортан, торта, аққайран, сазан, табан, ақ амур, дөңмандай, көкшұбар жерсіндірілген. Бөгенінде балық аулау кәсібі ұйымдастырылған. 

