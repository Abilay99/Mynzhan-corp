Ульрих фон Гуттен (Үлгі:Lang-dutch) (21 сәуір 1488 жыл, Штекельберг сарайы – 29 тамыз 1523, Уфенау аралы) – неміс рыцарь-гуманисі, «Қара адамдардың хаттары» атты шығарманың авторларының бірі.  1506 жылы Эрфурт, кейін Лейпциг университетінде білім алады. 1509 жылы Росток қаласында «Мылқау» атты тұңғыш еңбегі жарық көреді. 1511 жылы тек Германияда ғана емес, дүниежүзіне танылған «De Arte Versificandi» атты өлең құрылысы туралы жазылған еңбегі басылып шығады. Осыдан кейін Вена, Венеция, Павия және Болонья қалаларын аралайды. 1514 жылы «Қара адамдардың хаттары» атты шығарманы жазып бітіреді. 1522 жылы Рыцарьлық қозғалыстың жетекшілерінің бірі болады.    

