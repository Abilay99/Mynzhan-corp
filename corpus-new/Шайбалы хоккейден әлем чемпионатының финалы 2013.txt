 2013 жылдың шайбалы хоккейден әлем чемпионатының финалы Швеция және Швейцария құрамаларының арасында 2013 жылдың 19 мамыр күні Швецияның астанасы Стокгольм қаласындағы Глобен Арена стадионында ойнатылды.  Кездесу нәтижесінде Швеция құрамасы 5:1 есебімен Швейцария құрамасын жеңді. Сөйтіп, 2013 жылдың шайбалы хоккейден әлем чемпионатының жеңімпазы Швеция құрамасы атанды. Бұл Швецияның 21-ші ғасырдағы бесінші финалы (соңғы рет 2011 жылдың чемпионатында) және құрама тарихындағы оныншы финал. Швеция құрамасы бұрын сегіз алтын медаль жеңген.  Швейцария үшін бұл алғашқы финал. Бұрын Швейцария бір күміс медаль (1935) және сегіз қола медаль жеңген (соңғысы 1953 жылдың чемпионатында). Швейцария чемпионаттағы ойналған барлық 9 ойында жеңген жалғыз құрама болып табылады.  Швеция және Швейцария құрамалары 1992 және 1998 жылғы әлем чемпионаттарының жартылай финалдарында кездескен. Екі ойынның да жеңімпазы Швеция құрамасы атанған еді, бірақ, бұл екі құрамалардың арасындағы алғашқы финал. Швейцариялық команда чемпионаттағы алғашқы айналымында Швеция құрамасына қарсы ойнатылған ойынды 3:2 есебімен жеңді.  

