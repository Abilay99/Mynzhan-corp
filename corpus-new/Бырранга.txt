Бырранга — Таймыр түбегінің солтүстік бөлігінде, Ресейдің Красноярск өлкесіндегі тау. Ол Енисей ернеуі мен Лаптевтер теңізі аралығында, оңтүстік-батыстан солтүстік-шығыс бағытқа қарай 1000 км-ге созылып жатыр. Оңтүстігінде Солтүстік Сібір ойпатымен тектониктік жарық арқылы тік жар бойымен шектеседі. Орташа биіктігі 400 — 700 м. Ең биік жері (Ледниковая тауы, 1146 м) шығысында орналасқан. Тау кембрийге дейінгі және палеозойлық габбро-диабаз жыныстарынан түзілген. Солтүстік-шығысында жалпы ауданы 50 км² мұздықтар қалыптасқан. Тауда арктикалық тундраға тән мүктер мен қыналар өседі. Жануарлардан имминг, көгілдір түлкі, солтүстік бұғысы, поляр шілі, ақ үкі кездеседі.   

