Әділ Ермеков (5. 5. 1908 жылы туған, Батыс Қазақстан облысы, Жымпиты ауданы — 23. 12. 1976, Шымкент қаласы) — тіл білімі маманы, филология ғылым кандидаты (1950).  Абай атындағы Қазақ мемлекеттік педагогика институтын бітірген (1936). 1936—1938 ж. Түрікмен КСР-і, Мары қаласындағы педтехникумда оқытушы. 1938-1952 ж. Шымкент педагогика институтында декан, директордың орынбасары, институт директоры. 1952-1954 ж. ҚазКСР Оқу министрлігінің жанындағы педагогика ғылымдарының ғылым-зерттеу институтының, 1954-1963 ж. Қызылорда педагогика институтының директоры. 1963 жылдан бастап өмірінің соңғы күндеріне дейін Шымкент педагогика институтында қазақ тілі кафедрасының меңгерушісі болды. ҚазКСР ғылым академиясының академигі, профессор Н. Т. Сауранбаевтың жетекшілігімен "Қазақ тілі лексикасындағы біріккен сөздердің семантикасы" деген тақырыпта кандидаттық диссертация қорғады. 30-дан аса ғылыми мақалалардың авторы. КСРО-ның бірнеше медальдарымен марапатталған.  

