Төлеутайұлы Кәрібай (14 Сәуір 1951 жылы туған, Қызылорда облысы Жалағаш ауданы Ақсу ауылы) – медицина ғылымының докторы (1996), профессор (2002). Қазақстан Республикасы Денсаулық сақтау ісінің үздігі. 1974 жылы Қарағанды мемлекеттік медицина институтын (қазіргі Қарағанды мемлекеттік медицина академиясы) бітірген. 1975–1986 жылдары Қызылорда облысы ауруханасында дәрігер, бөлім меңгерушісі, Онкология диспансерінің бас дәрігері болды.1996 жылдан Қызылорда мемлекеттік университетінде кафедра меңгерушісі қызметін атқарады. «Предопухолевые и опухолевые заболевания пищевода, желудка и печени в Кызылординской области» тақырыбында докторлық диссертация қорғады. 110 ғылыми жарияланым мен 2 монографияның авторы.  

