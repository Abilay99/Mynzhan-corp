Ху Мэй – Қытай кинорежиссері, продюсер.  1958 жылы 2 қыркүйекте Қытай астанасы – Бейжіңде дүниеге келген. Әкесі кондуктор, анасы әнші болған. Бала кезінен пианинода ойнауды үйренеді. «Мәдени төңкеріс» аяқталған соң қайта ашылған Бейжің кино академиясының режиссерлік курсына әкесінің кеңесімен түседі.  1982 жылы академияны тәмамдаған соң «Ба и» киностудиясында жұмыс жасайды. 1984 жылы өзінің алғашқы «Женский терем» фильмін түсіреді. Екі жыл өткен соң Қытайдағы алғашқы психологиялық фильм – «Годы, отделяющие от войны» фильмін түсіріп, халықаралық түрлі жүлделерге қол жеткізеді. Конфуцийдің туғанына 2560 жыл толғанының құрметіне «Конфуций» фильмін түсірген.  

