Үлкен Австралия Шығанағы (Great Australіan Bay) — Үнді мұхитының Австралия құрлығының оңтүстік жағалауындағы Пейсли және Банкс мүйістері аралығындағы бөлік. Ауданы 1335 мың км² , тереңдігі 5670 мметрге дейін. Оңтүстігінде ең терең жері 5853 м болатын Оңтүстік Австралия қазаншұңқырына ұласады. Шығыс бөлігіндегі Спенсер және Сент-Винсент шығанақтары құрлыққа терең сұғына енген. Үлкен Австралия шығанағына Муррей өз. құяды. Шығанақтағы ең үлкен арал — Кенгуру. Су деңгейінің тәуліктік көтерілуі 3,6 м. Балық аулау кәсібі жақсы дамыған. Басты порттары — Аделаида, Олбани, Эсперанс, Порт-Линкольн. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 ISBN 5-89800-123-9, IX том 

