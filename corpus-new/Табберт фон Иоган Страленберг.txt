Табберт фон Иоган Страленберг (1676 жыл, Стральзунде, Померания - 1747 жыл, Карлегам) - швед офицері. Енисей жазуын тұңғыш тауып, жариялаушылардың бірі.  Полтава шайқасында (1700-1721) тұтқынға түсіп, Сібірге жер аударылған. Онда болған кездерінде археологиялық экспедицияларға қатысып, Сібірдің тарихы, этнографиясы, географиясы туралы құнды деректер жинады. Енисей жазба ескерткіштері Батыс Еуропаға Страленберг еңбектері арқылы белгілі болды. Ол 1723 жылы Швецияға қайта оралған соң, орыс картографы С.Ремезов т.б. зерттеулерін пайдаланып, 1730 жылы Стокгольмде «Азия мен Еуропаның солтүстік және шығыс бөліктерінің сипаттамасы» деген кітап жариялады.  

