Кубшылдық (Cubisme – куб сөзінен шыққан) – 20 ғасырдың бірінші ширегінде болған бейнелеу өнеріндегі модернистік ағымның түрі. 1908-10 ж. Францияда қалптасты. Кубшылдық шығармаларында тіршіліктегі табиғи болмыс жоғалып, екінші өмір келбеті, тасадығы табиғат бейнеленеді. Осы ағымдағы суретшілердің түсінігі бойынша табиғи көріністерді сол қалпында көшірмей, өмір заңдылығына емес, өз көзқарасынан туындаған жаңа өнер заңына бағынатын бейнелеуді тудыруға тиісті. Суреттеріндегі құбылыс, көбнесе, жазықтар мен геометрикал фигуралар бейнеленеді. Кубшылдық суретшілеріне басқа ағымдардағы суретшілердей бай бояу тән емес, олардың бояулары, көбінесе, солғын қоңырқай, көкшіл-жасыл болып келеді. Кубшылықтың алғашқы іргесін қалаған өнер иелері испандық Пабло Пикассо мен француз Жорж Брак болды. 

