Улкен кісілердің жас балаларды теріс қылықтарға уйретуі. Ересек адамдар не қызық үшін, не өзі жасай алмайтын әрекеттерді жасау үшін, не болмаса "Баланың істегені білінбейді" деп жас балаларды әр түрлі теріс қылықтарға үйретеді. Осының өзі де қылмыс болып саналынады. Егер адам жас баланы қылмыс жасауға көндірсе, ол - кәмелетке толмаған адамды қылмыстық іске тарту (131-бап); ал, қылмыс емес, өзге жезөкшілік, арақ ішу, қайыр сұрау сияқты теріс қылықтарға баулыса, ол - кәмелетке толмаған адамды қоғамға қарсы іс-әрекеттер жасауға тарту (132-бап). Бұл жолда қандай әрекеттермен көндіргені маңызды емес, тіпті қорқытса да солай болып есептелінеді. 

