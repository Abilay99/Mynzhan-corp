   Вайгач — Баренц және Кара теңіздері аралығында орналасқан Солтүстік Мұзды мұхиттағы арал, Құрлықтан Югорский Шар бұғазымен, Жаңа Жерден Қара Қақпасы бұғазымен бөлінген. РКФСР-дің Архангельск облысындағы Ненец ұлт округы құрамына кіреді. 3383 км  жерді алып жатыр; ұзындығы 100 км, ені 45 км-ге жуық. Аралдың  жер беті жазық. Негізінен төменгі полеозой мен пермбнің сазды тақта тасынан, құм тасынан және әк тасынан  түзілген. Климаты суық. Қаңтардың орташа температурасы -20С, маусымда 5С-қа жуық. Солтүстік жағадауында Вайгач, Долгая Губа, оңтүстігінде Варнек ауылдары бар. 

