Залымдық– адам бойындағы ең ұнамсыз қасиеттердің бірі. Рақымсыздық, қаскөйлік, арамдық, адамға қастандық жасаудан тартынбау сияқты әрекеттер арқылы көрініс беріп, көпшіліктің жек көру, жиіркену, қарғыс айту сезімін тудырады. Залымдық тірі жанға жаны ашымайтын қатыгездікпен астасып жатады. Кез келген қоғамда залымдық әрекет көпшілік тарапынан айыпталып қана қоймай, оған қарсы әлеуметтік және құқықтық ықпал ету шаралары қолданылады.  

