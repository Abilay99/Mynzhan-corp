Мультатули (Muitatuli) [ лақып аты (лат. multa tuli  - көпті көрдім); шын аты-жөні – Эдуард  Дауэс Деккер; Dekker] ( 2. 3. 1820,  Амстердам, - 19.2.1887,  Нидер-Ингельхейм, ГФР) -  Нидерланд жазушысы, сыншы. Теңізші отбасысында туған. 1838 жылдан бастап Индонезиядағы орталаушылар әкімшілігінде қызмет атқарды. Мультатули жергілікті халық тұрмысын жақсарту туралы  әділетті күрес жүргізгені үшін қуғындалып, 1865 ж. отсавкаға шықты. Әдеби қызметі 1840 жылдардан басталды. Оны белгілі жазушы ретінде танытқан «Макс Хавелаар, не Нидерланд сауда қоғамдығы кофе сату жарысы»  атты романы болды. Өмірбаяндық хат үлгісінде жазылған  «Махаббат хаттары» (1861) романы, «Нидерланд индиясындағы ерікті еңбек туралы» (1862) «Хавелаардың ісі туралы шығарма» т.б. публицистикалық кітаптарында капиталистік қоғамды сынады. Мультатули «Жапонмен әңгіме» (1862) «Идея» (1 – 7-т., 1862 – 77)  т.б. шығармаларында қоғамға, өнерге, әдебиетке көзқарасын баяндады. Ол «Аспан қалындығы» (1843, бас. 1864), «Князьдар мектебі» т.б. пьесалар жазды.  

