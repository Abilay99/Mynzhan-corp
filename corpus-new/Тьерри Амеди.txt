Тьерри Амеди (1797 – 1873) – француз тарихшысы. Тьерри адамзат тарихындағы Аттила мен ғұндар тарихы, ғұн империясы туралы Еуропа тарихында өзіне дейінгі жалған айтылған жорамалдарды жоққа шығарды. Христиан шіркеуінің Аттила туралы ойдан шығарылған жалған мәліметтерін әшкереледі. Ғылыми-зерттеулер жұмыстарының ішіндегі қомақтысы “Аттила және оның мұрагерлерінің тарихы” (1856) деген еңбегі. Тьерри Аттиладан кейінгі Ғұн империясының тарихын зерттеген Еуропадағы жалғыз тарихшы. Ғұндардың Еуропада 6 – 8 ғасырларда болған Уарғұн қағандығын алғаш зерттеп, оның Баян хан тұсында күшті мемлекет болғанын атап көрсетті.  

