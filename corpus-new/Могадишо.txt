Могадишо қаласы (Сомали) – Сомалидің астанасы және елдегі негізгі портты қала.  Халық саны 2 000 000 адам (2006 жылғы халық санағы бойынша). Көне заманнан бері қала арқылы маңызды сауда керуендері өтіп жататын. Қала ауылшаруашылығына қолайлы аймақта орналасқан. Археологиялық жұмыстар кезінде қаладан Қытай, Шри-Ланка және Вьетнам тиындары табылды. Олардың көпшілігі Сун әулетіне жатады. 1500 жылдары қала Португалияның қоластында болды. Кейін қала Италия мен Англияның бақылауында болды. 1960 жылы Сомали тәуелсіздігін алған кезде Могадишо астана болды.  

