Ясенов Долқұн, Үчқұн (25.4.1938 жылы туған, ҚХР, Шынжаң-Ұйғыр автономиялық ауданында) — ақын. 1956 жылы Құлжа қаласындағы Шыңжаң институтының әдебиет факультетін бітіреді. Сол жылы Ташкент қаласындағы Орта Азия мемлекеттік университетінің журналистика факультетіне түскен. Алматыға келген соң "Коммунизм туғи", кейін "Иеңи хаят" газетінде әр түрлі жауапты қызмет атқарды. Ұйғыр тіліне Абайдың таңдамалы өлеңдерін аударған. "Гүлвараның достары" (1971), "Тастағы гүл" (1973), "Сүрлеу" (1976), "Өмір жаңғырығы" (1979), "Мен — жердің баласымын" (1982), т.б. жинақтары жарық көрген.     

