Иванов Всеволод Вячеславович  (17.9.1905, Польша, Седлец қаласы – 15.08.1985, Мәскеу) – биология ғылымдарының докторы (1954), профессор (1954), Қазақ КСР-інің еңбек сіңірген ғылым қайраткері (1961). Одесса университетінің биология факултетін бітірген (1926). Орал ауылы шаруашылығы техникумының ботаника кафедрасында (1933–84; кейіннен Орал педогогикалық институты) жұмыс істеген.  Каспий теңізінің Солтүстік аймағындағы, Мұғалжар, Бузулук, Еділ мен Жайық, т. б. жерлердегі өсімдіктерді, әсіресе, ағаштарды зерттеген. 300-ден астам ғылыми еңбегі, оның ішінде «Из материалов к изучению лесорастительных условий средней части Гос. лесной полосы Вишневая Каспий» (1953), «Физико географический очерк Западного Казахстана» (1953), «Кормовая база пути ее реконструкции в Северной части Междуречья Волги и Урала» (1954), «Степи Западного Казахстана в связи с динамикой их покрова» (1958), т. б. бар. Әуезовпен тығыз шығармашылық, достық қызметі жөнінде «Жыр туралы роман» (1948), «Ұлы туынды» (1957), «Абай» романы туралы (1967) т. б. мақалалар жазды. Ал «Ән туралы роман» деген мақаласында (1948) қазақ мәдениетінің ғажайып құбылысы ғана емес, жазушының өзінің де жан-жақты кемелденген кемеңгерлігін дәлелдейтін, таңқаларлық көп үнді, мінсіз қашалған бейнелері мол, халық  қуатының айбынын танытатын адамгершілік қасиеттерге толы, адамға сенімді үйрететін Әуезовтің «Абайы» сынды асылдар туды деп жазды («Біздің Мұхтар». Еңбек Қызыл Ту орденімен және медальдармен марапатталған. 

