Боров Илья Григорьевич (5.5.1899, Украина, Кременчуг қаласы — 27.5.1961, Қырғызстан,Бішкек) — режиссер, Қазақстанның халық артисі (1936). 1919 — 22 ж Киевтің театр студиясында оқыған. 1926 ж Мәскеудегі Жоғары театр шеберханасын бітіріп, 1926 — 35 ж Иваново — Вознесенск облысында Кәсіподақ жұмысшы театрында режиссер, 1935 — 37 ж Қазақ драма театрының көркемдік жетекшісі болған. Кейін Ижевск, Барнаул, Тула театрларында қызмет еткен. 1952 ж Қырғыз драма театрына ауысқан. Қазақ драма театрының сахнасында ол қойған Н.Ф. Погодиннің “Ақсүйектері”, Н.В. Гогольдің “Ревизоры” (1936), М.Әуезовтің “Алма бағындасы”, Боров Майлин мен Ғ.Мүсіреповтің “Амангелдісі” (екеуі де 1937) спектакльдері кезінде көрермендер көңілінен шығып, жоғары баға алған. Қырғыз драма театрында еңбек еткен жылдары А.М.Горькийдің “Егор Булычов және басқалар” (1953), Боров Рахмановтың “Жүрек сырлары” (1954), А.Көбегеновтің “Болат пен Тынар” және “Қарағай бұлақ” (1956, 1959), Т. Әбдімомыновтың “Әшірбай” (1957), т.б. спектакльдерін қойған.    

