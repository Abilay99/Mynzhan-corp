Шухов атындағы көше (Алматы) - көшеге Қазақстанның белгілі жазушысы Иван Петрович Шуховтың есімі (Алматы қаласы атқару комитетінің 17.01.1978 №7 шешімі) берілген. Шухов Иван Петрович (1906-1977) Солтүстік Қазақстанда (Пресновки стансасы) дүниеге келген. Ол - «Простор» журналының бас редакторы. «Горькая линия», «Ненависть» т.б. прозалық шығармалардың авторы. Көше Медеу ауданында орналасқан. Казачка өзенінен басталып, Іле Алатауының оңтүтстік жақ етегіне барып тіреледі. Ахмедсафин, Орманов көшелерімен қиылысады. Бұрынғы атауы - Крестьянская көшесі. Кешенін ұзындығы - 1450 метр.  

