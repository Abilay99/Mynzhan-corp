 Дмитрий Львович Иванов (1846 – 1924) – Қазақстанды зерттеуші орыс географы, инженері, суретші. Мәскеу университетінде оқыған.  Иванов Жетісу өңіріне арналған мақалаларында Талас үстірті, ондағы көшпелі мұздардың қалыптасуын сипаттап, отырықшы тәжіктер мен көшпелі қазақтар туралы этнографиялық мәліметтер келтірген. Тау қойнауының темір рудасына, сұрғылт кварцке, аметист пен мраморға бай екенін жазған. “1879 жылы Алатауға барған сапар” аталатын еңбегінде геологиялық, ботаникалық және этнографиялық сипаттағы зерттеулері жөнінде баяндаған, Майдантал көшпелі мұзы, өсімдіктер, жануарлар дүниесі, Сайрамның жоғарғы сағасындағы жер шаруашылығы туралы мағлұматтар берген.  

