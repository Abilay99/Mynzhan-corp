Ысқақ Құлыншақұлы(1880, қазіргі Түркістан облысы Созақ ауданы Жартытөбе а. – 1919, сонда) – айтыс ақыны. Әкесі Құлыншақ ақынның жолын қуып, көптеген ақындармен айтысқа түскен, терме, жыр айтқан. Өлеңді домбыраға, қылқобызға қосып айтатын өнерпаз болған. Оның 1906 ж. Әулиеата жерінде ошақты руынан шыққан ақын қыз Қадишамен айтысы 1942 ж. шыққан “Айтыс” жинағында, “Айтыс” кітабының 1-томында (1965) басылды.   

