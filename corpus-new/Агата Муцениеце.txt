Агата Эдгаровна Муцениеце (үйленгеннен кейін — Прилучная; латышша Agate Muceniece, 1 наурыз 1989, Рига) — латыш және орыс актрисасы және моделі. Агата Муцениеце 1989 жылы 1 наурызда Ригада дүниеге келген. Әкесі бармен болып жұмыс істеген (Өмірден Агата кішкене кезінен өткен), анасы – аспазшы; үлкен әпкесі – Санта. Мектеп жасынан театрлық студия «Шкатулкаға» барған. Мектепті аяқтағаннан кейін модель ретінде жұмыс істеді, атақты италиндық аяқ киімнің маркасын жарнамалады, түсірілімдердің арқасында Еуропаның бірнеше мемлекетіне саяхаттады. Ригаға қайтып келіп, Латвиялық университетке түседі, бірақ 2008 жылы Мәскеуге көшіп барады және ВГИК-тің актерлік мамандығына түсіп 2012 жылы қызыл дипломмен аяқтайды. 2007 жылы кинода дебютке шықты. Ең атақты рөлі – «Жабық мектеп» (орыс. «Закрытая школа») деп аталатын телехикаядағы Дарья Старкованың рөлі. Жарнамаларға түскен: «Билайн», «Nescafe», «МегаФон», «Евросеть», «Jardin», «Savage», Сбербанк, «OBI». «Жабық мектеп» (орыс. «Закрытая школа») атты телехикаяны түсіру барысында актер Павел Прилучныймен танысады, тамызда 2011 жылы жастар жасырын үйленіп алады. 2013 жылы 11 қаңтарда олардың ұлы Тимофей дүниеге келеді. Актриса ресми түрде күйеуінің тегін алады, енді оның Муцениеце деген тегі бүркеме ат болып қалды. 

