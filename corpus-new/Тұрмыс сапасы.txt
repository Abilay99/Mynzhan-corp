Тұрмыс сапасы — адамның тұрмыс жағдайын көрсететін сипаттамалардың жиынтығы. Экономика ғылымында тұрмыс сапасы көрсеткіштерінің бірыңғай жүйесі әзірге тұжырымдала қойған жоқаласы тұрмыс сапасы екі өлшемге – адамның әл-ауқаты деңгейіне (оның табысы мен мұраланудан қалған меншігінің деңгейіне) және оның мәдениетінің деңгейіне байланысты. Тұрмыс сапасы адам өмір сүретін елдің әлеуметтік-экономика дамуы деңгейіне байланысты; сонымен бірге әр-бір адам көбінесе өзінің тұрмыс сапасын өзі қамтамасыз етеді. Сондықтан тұрмыс сапасы адамның дүниетанымымен байланысты философиялық ұғым. Өзінің заттарына ұқып-ты қарайтын, үй шаруасын ұтымды жүргізетін, білімі мен біліктілігін тынымсыз арттыратын, құқықтары мен міндеттерін жақсы білетін, жұмыс күшін тиімді сата білетін, ары мен жаны таза, инабатты бай адам да өзінің еңбегімен неғұрлым жоғары деңгейдегі тұрмыс сапасын қамтамасыз ете алады. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 ISBN 5-89800-123-9, VIII том  

