     Байназаров Жұбаназар 1926 жылы Маңғыстау ауданының Қарашағыр аулында өмірге келген. Өмір жолын 1942 жылдан мұғалім болып бастап 1944 жылға дейін аудан орталығы Таушықта мұғалім, Онды бастауыш мектебінің меңгерушісі қызметін атқарған. 1944-1956  аралықтарында жыл аралықтарында Қарашағыр бастауыш мектебінің меңгерушісі, Шетпе, Жармыш  жеті жылдық мектебінің оқу ісінің меңгерушісі, Онды жеті жылдық мектебінің директоры болды. 1956-1982 жылдар аралығында аудандық оқу бөлімінің аға инспекторы, Шетпе сегіз жылдық мектебінің директоры, Тұщықұдық орта мектебінің директоры, Шетпе сегіз жылдық мектебінің оқу ісінің меңгерушісі қызметтерін абыройлы атқарып, 1986 жылға дейін, зейнеткерлікке шыққанша, аудандық сырттай оқу мектебінің директоры болды. Еңбектен қол үзбей жүріп 1946-1948 жылдар аралығында Гурьев педагогика училищесін, 1951-1954 жылдары Гурьев мұғалімдер институтының қазақ тілі және әдебиеті мамандығы бойынша, 1958-1962 жылдар аралығында Орал педагогика институтының қазақ тілі және әдебиеті мамандығы бойынша оқып бітірді. Ұзақ жылға еңбегі үшін 1965жылы Гурьев облысының атқару комитетінің Құрмет грамотасы, 1976 жылы «Қазақ ССР-і халық ағарту ісінің озаты» төсбелгісі, «Еңбек ардагері» медалымен марапатталды. Өзі басшы болып қызмет жасаған уақытта 1958-1960 жылдары Шетпеде сегіз жылдық мектебін, 1963-64 жылдары Тұщықұдықта интернат үйін салдырды. 2010 жылы «Мұғалімдер күні» қарсаңында облыс әкімінің «Ұстаздардың ұстазы» номинациясы бойынша марапатталды. 2013 жылы 87 жасында өмірден өтті. 

