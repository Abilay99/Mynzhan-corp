Уэльс Ұлттық футбол құрама командасы — халықаралық футбол жарыстарында Уэльстің атынан сынға түсетін құрама. Басқарушы орган - Уэльс Футбол Қауымдастығы. Саяси тұрғыда Ұлыбританияның құрамында болғанымен, халықаралық турнирлерде жеке сынға түсе береді. 1958 жылғы әлем чемпионатына, 2016 жылғы Еуропа чемпионатына қатысқан. 2016 жылғы Еуропаның қола жүлдегері. Уэльсте футбол 19 ғасырдан бері бар. Ұлттық құрама да сол кезде қалыптасты: оған алғашқы ойынын 1876 жылы өткізгені дәлел.  1958 жылғы әлем біріншілігінде құрама Мексика, Мажарстан, Швеция құрамаларымен бір топқа түсіп, келесі сатыға жолдама алды. 1/4 финалда Бразилиямен кездесіп, Пеленің соққан жалғыз голы матч тағдырын шешті. Айта кетейік, бұл футбол королінің әлем чемпионаттарындағы тұңғыш голы еді. Бұл чемпионат Уэльстің бүгінге дейінгі жалғыз әлем чемпионаты еді.  Еуропа чемпионатының дебютін де жанкүйерлері ұзақ күтті. Тек 2016 жылы ғана Францияда өткен әлем чемпионатына барудың сәті түсті. Словакия, Ресей, Англия клубтарымен бір топқа түсіп, келесі сатыға қиналмай өтті. 1/8 финалда көршілері Солтүстік Ирландияны, 1/8 финалда турнир фавориттерінің бірі Бельгияны қапы қалдырды. Бірақ жартылай финалда болашақ чемпион - Португалиядан тізе бүкті - 0:2. Құрама 2018 жылғы әлем чемпионатына жолдама ала алмады. 15 қаңтар, 2018 жылғы 

