Индуизм дінінде кез келген жағдай, елеулі оқиғаның бәрі мереке ретінде тойланады. Құдайлардың тууы, асуралардың өлімі, құдайлардың жеңісі, жаңа жыл, жаңа ай, ай толған күн, егін жинау, туған күндер, үйлену тойы, адамның өмірден өткен сәті, т.б. сияқты өмірдің әр сәтін үнділер ойын-тойға айналдырады. Фестивальдардың басым көбінде дәстүрге сай жуыну, пуджалар мен киртандар орындалады. Холи, Дивали, Дуссехра, Лохри, Карва Чот, Дхантерас, Ракша-бандхан (Ракшья-бандхан), Бхаубидж, Пон гал, Лакшми-пуджа, Ват Пурнима, Кришнаджанмаш тами, Наг Панчами, Махашиваратри, Наваратри, Чахтх, Раманавами, Хануман Джаянти, Махавир Джаянти, Гуру Пурнима, Теедж, Онам, Ганеш Чатурти, Ратха-ятра, Дурга-пуджа, Говардан-пуджа, т.б. сияқты мейрамдар үнді фестивальдарының бір бөлігі ғана. Бірқатар фестивальдар белгілі бір аймақтарда ғана тойланады немесе әр аймақ өзінің табынатын құдайына байланысты өзіне маңызды мерекені ерекше атап өтеді. Бұлардың ішінде үнді халқы Дивали мейрамын асыға күтеді. Ол Наваратри мен Дуссехраның алдын да, Бхаубидж мерекесінен кейін өтеді.  ФЕСТИВАЛЬДАР. – Алматы: «Аруна» баспасы. – 32 бет. – Сер.: «Балаларға арналған танымдық энциклопедия».          ISBN 9965-26-455-4 

