Өндірістің қалыпты істеуі - кәсіпорынның өнімді тапсырылған график пен белгіленген ассортимент бойынша бір қалыпты және толымсыз өндіруі; өндіріс процесінде көлемдік-календарьлық тепе-теңдіктің сақталуы. Кәсіпорынның барлық өндірістік буындарының жұмысын дұрыс жолға қою және үйлестіру, өнім дайындау мен өндірудің графигін жасау және оның орындалуын қатаң сақтау жолымен жүзеге асырылады. Социалистік кәсіпорындарда өндірістің қалыпты істеуі мемлекет жоспарды барлық сандық көрсеткіштер бойынша ойдағыдай орындап шығуды қамтамасыз етеді. Өндірістің ритмі өндіріс процесіне тән ішкі пропорцияны, олардың жеке буындарының, кейбір процестері мен операцияларының арасындағы байланысты көрсетеді.  

