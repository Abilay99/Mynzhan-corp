* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Тиагу Мотта (порт. Thiago Motta; 28 тамыз 1982 жыл, Сан-Бернарду-ду-Кампу, Сан-Паулу штаты, Бразилия) — италиялық және бразилиялық футболшы, жартылай қорғаушы. 2012 жылғы Еуропа чемпионатының күміс жүлдегері. Бразилиядағы италиялықтардың ртбасында дүниеге келді. Мотта 2003 жылы КОНКАКАФ Алтын кубогында Бразилия құрамасы сапында екі рет алаңға шықты да, қайта шақырылған жоқ. ФИФА-ның "егер футболшыда екі елдің азаматтығы болса, онда карьерасын бір рет ұлттық құраманы алмастыруға құқылы" деген ережесі бойынша 2011 жылы Италия құрамасында ойнауға шешім қабылдады. Мотта 2012 жылы Еуропа біріншілігіне қатысты. Италия құрамасы финалға дейін жетті. Финалда Испаниямен ойында Мотта жарақат алып, алаңнан кетуге мәжбүр болды. Бұл кезде Италия бапкері ойыншы алмастыру лимитін тауысқандықтан, "скуадра адзурра" ойынның қалған бөлігін 10 адаммен өткізіп, 0:4 есебімен ұтылып қалды. "Барселона" клубының түлегі саналады. "Барселонада" 2007 жылға дейін ойнап, Испания чемпионы, Чемпиондар лигасы жеңімпазы атанды. 2007 жылы клуб бірнеше жаңа ойыншылармен толықтырылды, оның үстіне Испания чемпионаты мен Чемпиондар Лигасында сәтсіз ойнап, Мотта клубтан кетуге мәжбүр болды. 2007 жылы маусым айында "Атлетико Мадрид" футболшысы атанды, бірақ жаңа маусымда жарақаттарының кесірінен алты ойында ғана алаңға шықты. Келесі маусымды италиялық "Дженоа" клубында өткізді де, 2009 жылы жазда "Интерге" ауысты. Интер сапында 2010 жылы бірнеше турнирде топ жарды: Чемпиондар Лигасы, Италия чемпионаты, Италия кубогы, Клубтар арасындағы әлем чемпионаты. Чемпиондар Лигасының жартылай финалында бұрынғы командаластары "Барселонамен" кездесті. Миландағы ойын 3:1 есебімен "Интердің" пайдасына шешілді де, қарымта ойында Мотта алаңнан қуылды. Он ойыншы боп қалғанына қарамастан "Интер" финалға шықты. Мотта финалда ойнай алмады. 2012 жылы 31 қаңтар күні "Пари Сен-Жерменге" ауысты. 2018 жылы мамыр айында футболшы карьерасын аяқтайтынын мәлімдеді. 

