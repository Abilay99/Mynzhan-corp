Израильде қазіргі уақытта академиялық дәрежені беретін және ғылыми-зерттеу жұмыстарын жүргізетін 9 жоғары оқу орны жұмыс істейді . Университеттерден басқа Израильде 50-ге жуық академиялық дәрежені беретін академиялық коледждер жұмыс істейді. Алайда бұл оқу орындары ғылыми-зерттеу жұмыстарын жүргізбейді. Университеттер жоғары оқу орындары Кеңесінің қол астында жұмыс істейді. 2006 жылы Израильдің университеттерінде 153 мың студент білім алып тұрған. 2005 жылы Израиль үкіметімен  Галилеядағы университеттің ашылуы туралы және Ариэльдегі колледжге унимерситет статусын беру туралы шешім қабылданды. Сонымен қатар бұл жылы Бар-Илан атындағы университет Цфатта медициналық мектеп ашты. 2003 жылға 25-64 жас аралығындағы адамдардың 29 пайызы академиялық дәрежеге ие болған. Бұл көрсеткіш әлемде екінші орында тұрады(Норвегиядан кейін) және АҚШ-тағы көрсеткішке тең. 

