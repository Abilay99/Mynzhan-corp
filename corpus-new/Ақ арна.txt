Ақ арна — Ресейдің Астрахан облысында қазақ және орыс тілдерінде шығатын қоғамдық-саяси газет. Газет облыс көлеміндегі қоғамдық-саяси оқиғаларды, сондай-ақ қазақ халқының тарихы мен мәдениеті жайлы материалдар жариялайды. Газеттің құрылтайшылары – облыс әкімшілігі және «Жолдастық» қазақ қауымдастығы.. 2003 жылы газеттің тиражы 1 мың дананы құрады. Газет 1991 жылы құрылды. Бастапқыда облыстық орыстілді «Астраханские известия» газетіне қосымша ретінде шығып жүрді. 2009 жылы газет ұжымы Құрманғазы Сағырбайұлы атындағы губернатор сыйлығымен марапатталды. 

