Футболдан Иран Ұлттық құрамасы - Футболдан халықаралық матчтарда өнер көрсетіп жүрген Иран Ислам Республикасының құрамасы. Иран Ислам Республикасының Футбол Федерациясының бақылауында. ФИФА рейтингінде тіркелген рекорды 2005 жылдың шілдесі – 15 орын. Сол рейтингте тіркелген ең төмеңгі нәтиже 1964 жылдың қаңтарында болған – 73 орын. Ең алғашқы ресми кездесуін Иран құрамасы 1941 жылы 25 тамызда Ауғанстан құрамасына қарсы өткізді. Сол ойында 0-0 есебімен тең ойнады. Алайда сол ойын Иранның ФИФА ұйымына кіргенге дейін болған. 1945 жылы ФИФА ұйымына мүше болып, бірінші ресми ойынын 1950 жылы мамырда Түркия құрамасына қарсы ойнаған. Сол ойынның нәтижесі — 6-1 түріктердің пайдасына. Негізгі ойнайтын стадионы — Азади стадионы. Ол 1971 жылы Тегеранда ашылған. Қазір ол әлемдегі ең үлкен стадиондарының бірі. Парсы тілінен "бостандық" деген мағына білдіреді. 60 жылдардың соңынан 1970 жылдардың ортасына дейін Азия кубогында ешкімге дес бермей, 1968, 1972, 1976 жылдары Азия чемпионы атанды. 1978 жылы тұңғыш рет Әлем чемппионатына қатысты. Нидерланд, Перу, Шотландия құрамаларымен бір топқа түсіп, бір үпай алды. 

