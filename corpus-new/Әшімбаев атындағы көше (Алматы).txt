Әшімбаев атындағы көше (Алматы) Көшеге қоғам және мемлекет қайраткері, үлкен талант иесі, қазақ жазушысы, сарабдал сыншы Сағат Әшімбаевтың есімі (Алматы қаласы әкімінің 15.08.1997 Ма 432 шешімі) берілген. Әшімбаев Сағат (1947-1991) Алматы облысының Нарынқол ауылында дүниеге келген.Қазақ КСР Телекомитетінің төрағасы, Жазушылар Одағы Басқармасының хатшысы, ВААП-тың Қазақстан Республикасы бөлімінің бастығы қызметтерін атқарған. Ол - «Сын мақсаты», «Сынбейнесі», «Тағылым» секілді заманауи мәселелерді батыл көтерген шығармалардың авторы. Көше Медеу ауданында орналасқан. Жангелдин, Хамиди, Нүсіпбеков көшелерімен қиылысады. Бұрынғы атаулары: Надеждинская, Обуховская, Кавалерийская көшелері. Көшенің ұзындығы - 1050 метр. 

