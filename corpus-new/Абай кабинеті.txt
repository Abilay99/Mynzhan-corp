Абай кабинеті - Абайдың әдеби мұрасын студент жастарға тереңдей таныстыру мен оның шығармаларын ғылыми тұрғыда зерттеу мақсатында 1969 ж. (бұрынғы ҚазПИ-дің) Алматы МУ-дің қазақ әдебиеті кафедрасы жанынан ашылған. Профессор Қ. Жұмалиевтің және қазақ әдебиеті кафедрасы ұсынысымен ұйымдастырылған. Абай кабинетінде ақынның өмірбаяны мен әдеби мұрасы, ол жайлы жүргізілген зерттеу жұмыстары және архив деректері, ел аузындағы мағлұматтар жинастырылған. Абай мұрасы тақырыбында диплом жұмыстары жазылып, абайтанудан арнайы курс, семинар сабақтар жүргізіледі, ғылыми-теориялық конференциялар ұйымдастырылып, ғылыми баяндамалар жасалады.   

