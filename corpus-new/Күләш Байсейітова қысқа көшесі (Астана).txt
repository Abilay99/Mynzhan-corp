К.Байсейітова қысқа көшесі Д.Карбышев көшесінен басталып, Оқжетпес көшесінде аяқталады. Ұзындығы - 595,4 м. Күләш Байсейітова (1912-1957) - аса көрнекті қазақ әншісі, қазақ опера өнерінің негізін салушылардың бірі, қоғам қайраткері, Қазақстанның еңбек сіңірген әртісі, КСРО халық әртісі. Қазақ опера өнерінің негізін салушылардың бірі. Брусиловскийдің «Жалбырындағы» Хадиша, «Ер Тарғынындағы» Ақжүніс, М.Төлебаевтың «Біржан - Сарасындағы» Сара бейнелерін сомдаған К.Байсейітова өз шығармашылығында шеберліктің шырқау шыңына көтерілді.  

