Бірлік — Жамбыл облысы Мойынқұм ауданындағы ауыл, Бірлік ауылдық округі орталығы. Аудан орталығы – Мойынқұм ауылынан оңтүстік-шығысқа қарай 60 км жерде, Мойынқұм құмының шығысындағы өте қуаң, қоңыржай ыстық агроклиматтық белдемде, Шу өзенінің аңғарындағы тоғайлар және астық тұқымдас әр түрлі шөптер өскен жерде орналасқан. 1957-1997 жылдары аралығында қаракөл қойын өсіретін «Көктерек» кеңшары ретінде қаланды. Оның негізінде Бірлікте шаруа қожалықтары мен бірнеше ӨК-тер жұмыс істейді. Орта мектеп, дәрігерлік амбулатория, т.б. мекемелер бар. Ауыл арқылы Тараз – Қарағанды автомобиль жолы өтеді. 

