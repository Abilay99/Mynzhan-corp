Көшеге қазақ ән өнерінің хас шебері, халық ақыны, әнші, композитор, Қазақ КСР-нің еңбек сіңірген қайраткері Кенен Әзірбаевтың есімі (Алматы қаласы атқару комитетінің 04.09. 1981 №18/458 шешімі) берілген. Кенен Әзірбаев (1884-1976) Жамбыл облысының Қордай ауданында дүниеге келген. Ол - «Бозторғай», «Базар-Назар», «Көкшолақ» т.б. халық арасына кең тараған әндердің авторы. Көше Медеу ауданының Горный Гигант кентінде орналасқан. Бұрынғы атауы - Ленин көшесі. Көшенің ұзындығы - 1140 метр.  

