Жұбай, жар – ерлі-зайыпты адамдардың бір-біріне жақындығын білдіретін туыстық атау. Көбінесе, әйелге қатысты айтылады. Дәстүрлі қазақ отбасында жұбайға көп құқықтар беріледі. Жұбай отбасының береке-байлығын ұстаушы, ұрпақ өсіруші, бала тәрбиелеуші секілді қасиетті борыштарға ие. Қазақстанда заңды түрде некелескен жұбайлардың отбасындағы және қоғамдық өмірдегі міндеттері мен жауапкершілігі Қазақстан Республикасының “Неке және отбасы туралы” Заңында (17.12.1998) айқындалып, олардың нақтылы құқықтары мен мүдделерін қорғау қамтамасыз етілген; қ. Ерлі-зайыптылардың міндеттері.  

