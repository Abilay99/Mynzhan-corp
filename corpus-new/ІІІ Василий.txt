ІІІ Василий  — 1505 жылдан Мәскеудің ұлы князі. ІІІ Ұлы Иванның және София Палеологтың ұлы, Иван Грозныйдың әкесі. Мемлекетті бір орталыққа бағындыру жолында қажырлы күрес жүргізді. Оның тұсында  Псков (1510), Волоцкий дербес княздығы (1513), Рязань (1521), Новгород-Северск (1522) княздықтары Мәскеуге қосылды. Василий ІІІ Иванович ішкі саясатта  шіркеуге сүйенді. Ол билік жүргізген кезде  жергілікті дворяндардың  жерге иелігі күшейді; жалпы орыс мәдениеті дәуірлеп өсті. Сыртқы саясатта Батыс және Оңтүстік-Батыстағы орыс жерлерін қосуға күш салды. Қырым, Қазан хандықтарына қарсы күресті. 1507-1508, 1512-22 жылдардағы орыс-литва соғыстарының нәтижесінде Смоленск Ресейге қосылды(1514). 

