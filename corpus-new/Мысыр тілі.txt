Мысыр тілі - б.з. 5 ғасырында қолданыстан шыққан өлі тіл.  Мысыр тілі ежелгі (б.з.б. 30 – 22 ғасырлар), орта (б.з.б. 22 – 16 ғасырлар), жаңа (б.з.б. 16 – 8 ғасырлар) және демотика тілі (б.з.б. 8 ғасыр. – б.з. 5 ғасыр.) деп бөлінеді. Семит-хамит тіл шоғырының египет бұтағына жататын мысыр тілі копт тілімен (қ. Мысыр жазуы) қатар 5 ғасырға дейін өмір сүрді. 5 ғасырдан бастап копт тілінің үстемдік алуына байланысты қолданыстан шығып қалды. Шампольон жасаған ежелгі Мысыр тілінің грамматикасы бойынша сөйлем баяндауышының қай сөз табынан жасалғанына байланысты етістікті немесе есімді сөйлем болып бөлінеді. 

