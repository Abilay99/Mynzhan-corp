Эмма Хеминг-Уиллис (ағылш. Emma Heming-Willis; 18 маусым 1978, Мальта) — ағылшын актрисасы және фотомодель. Эмма Хеминг 1978 жылдың 18 маусымында Мальта елінде дүние есігін ашып, Англия және АҚШ-тың Калифорния штатында өсіп, білім алған. Актриса және фотомодель карьерасын 2001 жылы бастайды. Канадалық La Senza фирмасында жұмыс жасап, ішкі киімдерді жарнамалаған болатын. 2005 жылы Maxim журналы Эмманы 100 ең келбетті әйелдер қатарына жатқызған. Herve Leger, John Galliano, Paco Rabanne, Christian Dior, Chanel, Maska, Thierry Mugler, Valentino, Emanuel Ungaro, Ralph Lauren, Victoria`s Secret сәнді маркалардың көрсетілімдеріне қатысқан. 2009 жылдың 21 наурызынан Эмма Брюс Уиллистің әйелі болып саналады. Екеуі үйленгенге дейін 15 ай шамасында кездескен. Олардың екі қызы бар: Мейбел Рей (2012), Эвелин Пенн (2014). 

