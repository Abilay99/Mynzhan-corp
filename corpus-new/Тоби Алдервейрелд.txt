* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады, өңделді 15 мамыр 2016. ** Ресми матчтарда ұлттық құрамда болған ойындары мен голдар саны, өңделді 26 маусым 2016. Тоби Алдервейрелд (нид. Toby Alderweireld,  [ˈtoːbi ˈɑldərˌweːrəlt]; 1989 жылы 2 наурызда туған, Вилрейк, Антверпен) — бельгиялық футболшы, «Тоттенхэм Хотспур» футбол клубы мен Бельгия құрама командасының орталық қорғаушысы. Тоби Алдервейрелд Бельгияның Антверпен қаласы, Вилрейк ауданында, 1989 жылы 2 наурызда дүниеге келген. Оның отбасы Экерен теміржол станциясының маңында өмір сүрген. Оның қасында футбол стадионы орналасқан болатын. Алдервейрелдтің сөзінше, футболмен 5 жасынан бастап айналыса бастаған. 1999 жылы «Жерминаль Экерен» клубы атауын «Жерминаль Беерсхот» деп өзгертті. Реформациядан кейін, «Жерминаль Беерсхот» клубы амстердамдық «Аякспен» балалар және жасөспірімдер футболын дамыту мақсатында келісім жасады. «Жерминаль Беерсхот» клубы Ян Вертонгенді, Томас Вермаленді және Том Де Мюлді «Аяксқа» жіберді. Тобидың ата-анасы ұлдарының футболмен айналысуына қарсы болды, бірақ оның атасы Мауриц Бёйле немересін қолдады. Оның атасы сол кезде «Жерминаль» клубының делегаты еді. Алдервейрелдтің «Аякс» сапында ойнау мүмкіндігі болғанда, ата-анасы оған қарсы шығады. Тобидың Брюссельде полиция инспекторы болып жұмыс істейтін ағасы Стив ата-анасын көндіреді. 2004 жылы, 15 жасында Тоби Алдервейрелд Амстердамға көшіп келеді. Сенбі күндері ол жасөспірімдер командасындағы матчтарға қатысатын, дәл сол күні оның әкесі Тобиды үйіне апарып тұратын еді. Ал, келесі күні Тоби қайтадан Амстердамға қайтатын. 2007/08 маусымда Алдервейрелд «Аякстың» жастар академиясына алынады. 2007 жылдың ақпан айында ол 2010 жылы 30-маусымға дейінгі кәсіби келісім шартқа қол қояды. 2008/09 маусымның ортасында «Аякстың» бас бапкері Марко ван Бастен 19 жасар Тоби Алдервейрелдті негізгі құрамға қосады. 2009 жылдың қаңтар айындағы Португалиядағы оқу-жаттығу жиындарына бельгиялықты алып барады. Оның «Аякс» сапындағы дебюттік матчы 2009 жылдың 18 қаңтарында НЕК клубына қарсы өтті. Сол ойында Тоби алаңға екінші таймда Миралем Сулейманидің орнына шыққан еді. Ойыншы алмасуының себебі, «Аякстың» екінші шабуылшысы Дарио Цвитаничтің қызыл қағаз алуы болатын. Сондықтан да, бапкерге команданың қорғанысын күшейтуге тура келді. Сол матчта «Аякс» НИК (футбол клубы) клубын 4:2 есебімен жеңді. Алдервейрелд УЕФА кубогындағы дебюттік ойынын итальяндық »Фиорентинаға» қарсы өткізді, Тоби алаңға 92-минутта шабуылшы Миралем Сулейманидің орнына шығады. Ойын 1:1 есебімен аяқталды, және «Аякс» 1/8 финалға жолдама алды. 1/8 финалда франциялық «Марсельмен» кездесті. Францияда өткен алғашқы матчта амстердамдықтар 2:1 есебімен жеңіліс тапса, екінші ойында 2:2 есебімен тең түседі. Өзінің дебюттік маусымында Голландия чемпионатында Алдервейрелд 5 матч өткізеді, маусым соңында «Аякс» чемпионатта үшінші орын алады. 2009 жылдың 22 шілдесінде ол «Аякспен» келісім шартын 2014 жылдың 30 маусымына дейін ұзартады. Маусымның басында негізгі құрамда ойнай бастайды. Командаласы Томас Вермален «Арсеналға»  ауысқан соң, Ян Вертонгенмен бірге орталық қорғаныста жұп құрайды. Бірнеше керемет матч өткізгеннен кейін  Мартин Йол өз шешімін өзгертпейді. 4 қыркүйек күні «Хераклеске» қарсы матчта чемпионаттаға дебюттік голын салды, ойын 3:0 есебімен аяқталды. 27 қаңтар күні НЕК клубына гол салып, матчты овертаймға дейін жеткізді. Ойынның аяқталуына бес минут қалғанда Сим де Йонг шешуші голды салды, матч 3:2 есебімен «Аякстың» пайдасына шешілді. УЕФА Чемпиондар Лигасының топтық кезеңінде «Сан Сиро» стадионында  «Миланға» қарсы ойында 15 метр қашықтықтан гол салып, есепті 2:0 жеткізеді. Біраз күндер өткен соң, «Фейеноорд» қақпасына да гол соғады. Маусымаралық үзіліс кезінде өзінің ойынын және қорғаныстағы әріптесі Ян Вертонгенмен түсіністігін жақсартты. Екінші тур аясында өткен «Херенвен» клубына қарсы матчта өзінің керемет голымен көзге түседі. 5 тамыз күні Суперкубоктық матчта ПСВ қақпасына 44 минутта голдың авторы атанады, ойын Эйндховендік клубтың пайдасына 4:2 есебімен шешіледі. Алдервейрелд үшінші рет Нидерланды чемпионы атанады.Оның есебінде үш гол: екеуі — чемпионатта («Твенте» мен «Зволле» қақпасына) және біреуі — Еуропа Лигасында («Стяуаға» қарсы ойында). Чемпиондар Лигасында «Реал Мадридпен», «Манчестер Ситимен» және «Боруссия Дортмундпен» бір топқа түседі. Топта үшінші орын алып Еуропа Лигасына жолдама алады. Ол турнирде румындарға қарсы жауапты матчта 2:4 есебімен жеңіліп, жарысты аяқтайды. 2013 жылдың тамыз айының ортасында Алдервейрелдке көптеген клубтар қызығушылық танытады: «Тоттенхэм Хотспур», «Эвертон», «Ливерпуль», «Арсенал», мәскеулік «Спартак», «Атлетико Мадрид». Ол «Атлетико Мадридке» ауысуға шешім қабылдайды. 31 тамыз күні Тоби медтексерістен өткен соң, «Атлетико Мадридпен» төрт жылдық келісім шартқа қол қояды. Бельгиялық прессаның хабарлауынша, трансфер құны 5 млн мен 7 млн еуро арасында болды. Трансфер ресми түрде 2 қыркүйек күні жарияланды. Жаңа клубта Тоби 12 номерді алады. Бірақ, «матрасшылар» сапында бельгиялық негізгі құрамға ене алмады, оның дебюті 20 қазан күні «Эспаньолға» қарсы матч болды, ол алаңға негізгі құрамда шығып, толық матч ойнады, ойын 0:1 есебімен «Эспаньолдың» пайдасына шешілді. Диего Симеоненің сеніміне кіре алмаған Алдервейрелд ағылшындық «Саутгемптонге» сатып алу құқығымен жалға беріледі, 2014/15 маусымда ол негізгі құрамға ене бастайды. «Саутгемптон» футболшыны толыққанды сатып алуға дайын болатын, бірақ «Атлетико Мадрид» «Тоттенхэммен» келісіп қойған еді. Алдервейрелд 2020 жылға дейінгі келісім шартқа қол қояды. Трансфер құны £11,5 млн құрады. 2009 жылдың мамыр айында Бельгия құрамасының бас бапкері Рене Вандерейкен Алдервейрелдті Жапонияда өткен Кирин кубогына қатысу үшін құрамаға алады. Тобидің құрама сапындағы дебюті 29 мамыр күні Чилиге қарсы ойын болды, ойын 1:1 есебімен аяқталды. Екінші ойында Бельгия Жапониядан 4:0 есебімен жеңіледі. Командалық жетістіктері «Аякс» «Атлетико Мадрид» Жеке жетістіктері «Аякс» 

