Өришан Дарханұлы (шамамен 1863 – 1938) – ақын, сазгер, болыс, би. Маңғыстауда өмір сүрген Дарханұлы – кезінде ескіше оқыған сауатты, адайдың Бәли ауылының болысы болып ел басқарған, елге әділдігімен танылған би. Патша өкіметі тұсында, сонымен қатар кеңес заманында да көп қудалауға түскен. Төңкеріске дейін ол Сібірге жер аударылып, сол жақтан түрмеден жаяу қашып еліне жеткен. Басынан өткерген оқиғалары жөнінде ел аузында аңыздар көп айтылады. Дарханұлының «Жыр күйі», «Қоштасу» атты күйлері бар.   

