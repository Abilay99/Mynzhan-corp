Адамның сексуалдылығы — адамның жыныстық құштарлықты көрсетуі мен қанағаттандыруына байланысты адамның биологиялық, психофизиологиялық, рухани және эмоционалды реакцияларының, уайымдар мен әрекеттердің жиынтығы (Г.б: Дерягин). Сексуалдылық тыныс алу, тамақ қорыту және т.б. секілді адамға туа біте даритын қажеттілік пен адам ағзасының функциясы болып табылады. Адам белгілі физиологиялық сексуалды потенциалмен туады, әрі қарай сексуалдылық әр адамның өмірлік тәжірибесіне сай дамиды. Жалпылай алғанда,  адамның сексуалдылығы биологиялық, психикалық және әлеуметтік-мәдени факторлардың интеграцияланған әсерілерімен шартталған. Адамның сексуалдылығының көптеген формалары бар. Адамның сексуалдылығы іс-әрекеттер мен процесстердің кең диапазонын, секстің физиологиялық, психологиялық, әлеуметтік, мәдени, саяси, рухани және діни аспектілерін, сонымен қоса адамның сексуалдық мінез-құлқын қамтиды. Адамның басқа мінез-құлықтары мен жүріс-тұрыстары секілді, сексуалдылық биологиялық және әлеуметтік сипатқа ие: сексуалдылықтың кей сипаттары генетикалық тұрғыдан беріледі, басқалары социализация барысында қалыптасады. 

