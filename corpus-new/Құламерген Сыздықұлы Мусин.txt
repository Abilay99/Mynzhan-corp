Құламерген Сыздықұлы Мусин (19.5.1951 жылы туған) – педагогика ғылымдарының докторы (2000 ҚазМУ-ды (1974, қазіргі Қазақ ұлттық университеті), КСРО ғылым академиясының Металлургия институтының аспирантурасын (1977) бітірген. Қазақстан Педагогика ғылымдарының, Халықаралық ақпараттандыру академияларының академигі (2004). Талдықорған педагогика институтында (қазіргі Жетісу мемлекеттік университеті) аға оқытушы (1978–86), кафедра меңгерушісі (1986–87), Алматы энергетика институтында (қазіргі Қазақ энергетика және байланыс академиясы) аға оқытушы, деканның орынбасары (1989–95), Қазақ халықарылық қатынастар және әлем тілдері университеті «қазіргі ақпараттық технологиялар» орталығының директоры (1999–2000) қызметтерін атқарды. 2000 жылдан ҚазҰПУ-да кафедра меңгерушісі. Негізгі ғылыми еңбектері салыстыру педагогикасы, мұғалімдерді кәсіби даярлаудың методологиясы, білім беруді ақпараттандыру, ересектерге білім беру мәселесіне арналған. «Америка, Англия, Ресей, Қазақстанда мұғалімдерді кәсіби даярлау»  деген тақырыпта докторантуралық диссертация қорғады. 80-нен астам ғылыми жарияланымның авторы..   

