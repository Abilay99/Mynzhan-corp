Бидайкөл — Қызылорда облысы Шиелі ауданындағы ауыл, Гигант ауылдық округі орталығы.  Аудан орталығы – Шиелі ауылынан оңтүстік–шығысқа қарай 3 км-дей жерде, Телікөл каналының батыс жағындағы шөлді белдемде орналасқан.  1999 жылы тұрғындар саны 2616 адам (1298 ер адам және 1318 әйел адам) болса, 2009 жылы 2901 адамды (1455 ер адам және 1446 әйел адам) құрады. 1997 жылға дейін "Гигант" аталып келеді. Іргесі 1928  жылы  осы маңда ұсақ серіктестіктердің бірігуіне байланысты қаланды. Ауылда күріш және мал өсірумен айналысатын өндірістік серіктестіктер мен шаруа қожалықтары жұмыс істеді. 

