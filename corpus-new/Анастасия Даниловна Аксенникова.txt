Анастасия Даниловна Аксенникова (1929 ж.т., Солтүстік Қазақстан облысы, Жамбыл ауданы, Покровка ауылы) – зоотехник, ауыл шаруашылығының ғылыми докторы (1990), профессор (1992). Қазақ мемлекеттік ауыл шаруашылығы институтын (1956, қазіргі Қазақ ұлттық аграрлық университеті) бітірген соң Алматы зоотехника-малдәрігерлік институтында (1958, қазіргі Қазақ ұлттық агарлық университеті) лаборант, Сібір мал  шаруашылығы институтының кіші ғылыми қызметкері, бас маман (1959–60), Қазақ мемлекеттік ауыл шаруашылығы институтының профессор (1960) қызметтерін атқарған. Аксенникова 55-тен астам ғылыми еңбек пен 6 монографияның авторы.   

