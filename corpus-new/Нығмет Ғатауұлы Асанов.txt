Нығмет Ғатауұлы Асанов (5.8.1942 жылы туған, Атырау қаласы) – ветеринария ғылымдарының докторы (2007) профессор (2008). Алматы зоотехникалық-малдәрігерлік институтын (1966, қазіргі Қазақ ұлттық агрономия университеті) бітіргеннен кейін сол институтта аспирант (1966–1969), ассистент (1969–1973), аға ғылым қызметкер (1973–1966), доцент (1991), 1991 жылдан кафедра меңгерушісі қызметтерін атқарады. Ғылым жұмысының негізгі бағыты құстардың вирустар қоздыратын ауруларын зерттеу. 120-дан аса ғылым еңбектің авторы.   

