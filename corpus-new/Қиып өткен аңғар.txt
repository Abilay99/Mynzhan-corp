Қиып өткен аңғар - жоғары және төмен орналасқан бөліктерімен салыстырғанда тарылған бөлікше. Оның пайда болу жолдары: 1) регрессиялық эрозия нәтижесінде, өзен суайрық қырқаға тіреліп оны қиып өткенде; 2) аңғар жолындағы бір кырат баяу көтерілген жағдайда (антецеденттік аңғар); 3) өзен суы үсті босаң таужыныстар жабынымен көмілген қатгы массивке жеткенде; 4) жер асты өзенінің жабыны опырылып түскенде (карст алқаптарында). Синонимі: жарып өткен аңғар.   

