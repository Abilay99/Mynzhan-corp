Хадиша(Хадиджа) бинт Хувайлид – Мұхаммадтың ﷺ бірінші әйелі, мұсылман әлеміндегі құрметті ана. Хадиша Құрайыштардың абд әл-узза руынан шыққан, сауда-саттық ісімен айналысқан, дәулетті, құрметті адам болған. Ол кіре тарту жұмысын басқару үшін Мұхаммедті (ғ.с.) қызметке алады. Біраз уақыттан кейін 40 жасында Хадиша 25 жастағы Мұхаммадқа ﷺ тұрмысқа шығады. Мұхаммад ﷺ пайғамбардың үш ұл, төрт қызының Ибраһимнен басқалары Хадишадан туған. Ұлдары Қасым мен Абдолла бала кезінде қайтыс болған. Хадиша ана Мұхаммад ﷺ пайғамбардың тұңғыш уахидан кейінгі қорқынышы мен алаңын жеңуіне қолдау көрсетіп, сенім білдірді, оның пайғамбарлығына бірден күмәнсіз сеніп, демеу болды. Хадиша ана жұбайына деген сүйіспеншілігімен, жүрегінің нәзіктігімен, жанқиярлығымен, аналық мейірімімен, иман қуатымен, адалдығымен Мұхаммад ﷺ пайғамбардың үлкен демеушісі, сүйенішіне айналды. 619 — 20 ж. Хадиша дүниеден өтті. Құрайыштардың абд әл-узза руынан шыққан. Сауда-саттық ісімен шұғылданып, кіре тарту жұмысын басқару үшін Мұхаммадты ﷺ қарауына қызметке алған. Кейін 40 жастағы Хадиша 25 жасар Мұхаммедке тұрмысқа шыққан. "Аллаһ Хадишадай қайырлы жар сыйлады. Ел мені мойындамай күпірліктің күңсіген қоқсығын ақтарып жүргенде, ол иман келтірді. Жұрт түгел мені өтіріксінгенде, ол растап, қолдады. Ел менен не нәрсесін де аяп итіне жегізгенде, ол дәулетіне ортақ етті. Аллаһ тағала тек содан ғана маған перзенттер нәсіп етті" . (Хадис)    

