Айбалташы — айбалтамен соғысу әдісін жетік меңгерген жауынгер. Орта ғасырларда мұндай жауынгерлерден тұтас әскери қосындар — айбалташылар жасақтары құрылған. Мұндай жасақтар қоян-қолтық ұрыс кезінде шайқасқа араласқан. Айбалташы сарай, орда күзетінде де тұрған. Көшпелі халықтардың көне бейнелеу өнерінде айбалтамен қаруланған, осы қарумен соғысып жатқан жауынгерлер бейнелері жиі ұшырасады.   

