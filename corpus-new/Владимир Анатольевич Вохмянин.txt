Владимир Анатольевич Вохмянин (27 қаңтар 1962 ж., Теміртау, Қарағанды облысы, Қаз КСР, КСРО) — Нысана көздеуден КСРО-ның және Қазақстанның спортшысы, халықаралық дәрежедегі спорт шебері, 1992 жылғы Барселонада өткен Жазғы Олимпиада ойындарының және 1996 жылы өткен Жазғы Олимпиада ойындарының қола жүлдегері.ЕСЖ-сы (2000). Спортпен 1974 ж. бастап айналысты. Қазақстан оқушылары спартакиадасының жеңімпазы (1975), КСРО кубогының қола жүлдегері (1980, Сухуми). Республиканың бірнеше мәрте чемпионы, Әлем біріншілігінің жеңімпазы (1982, Рим). Әлем кубогы ақтық сайысының күміс жүлдегері (1993, Мюнхен, Германия). XII Азия ойындарының (1994, Хиросима, Жапония) жеңімпазы. Азия чемпионы (1995, Джакарта). Әлем кубогы ақтық сайысының жеңімпазы (1996, Швейцария). XXVI Олимпиялық ойындардың қола жүлдегері (1996, Атланта, АҚШ). Әлем кубогы ақтық сайысының күміс және қола жүлдегері (1997, Лугано). 11-Орталық Азия ойындарының жеңімпазы (1997, Алматы). Азия ойындарының күміс жүлдегері (1998). Республиканың оқпен ату бойынша құрама командасының бас жаттықтырушысы (1996-2006 ж.). 

