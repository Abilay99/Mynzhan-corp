Чэнь Циган – Қытай және француз сазгері. 1951 жылы Шанхайда дүниеге келген. Әкесі әйгілі суретші және каллиграф болған..  Мәдени төңкеріс кезінде әкесі еңбек лагеріне жіберілген. Бейжіңдегі Орталық консерваторияның жанындағы орта мектепте оқып жүріп, «қайта тәрбиелеу» мақсатымен үш жыл казармалық тәртіптен өтеді.  1977 жылы Бейжің консерваториясына қабылданған 26 талапкердің бірі болып, композиция сыныбын тәмамдайды. Консерваторияда өткен Ұлттық конкурста үздік нәтижемен өтіп, шетелде оқуын жалғастыруға мүмкіндік алады.  1984 жылы 33 жасында Францияға барып, 4 жыл француз үкіметінің грант иегері болады.   

