Кішкенбаев Алмас (1.7. 1985 жылы туған, Қызылорда қаласы) – әнші. Республикада алғаш өткен «Super Star KZ» байқауының жеңімпазы (2004). Қазанғап атындағы Қызылорда музыкалық колледжін бітірген (2004). Қазір Алматыдағы Т.Жүргенов атындағы Қазақ ұлттық өнер академиясының эстрадалық бөлімінде оқиды. 5 – 6 жасында облыстық «Әнші балапан» байқауында жеңіп шығып, Қ.Ақдәулетованың класына оқуға алынды. 1995 жылы Францияның Париж, Мэтэ қалаларында Нұртуған жыраудың «Кәнекей тілім сөйлеші» термесін орындаған. Сол жылы Павлодар қаласында өткен «Айналайын» фестиваліне қатысып, ашылу салтанатында арнау ән орындады.  Қазақ энциклопедиясы   

