Елібаев Әбдіразақ (1908, Сарысу ауд. - 20.9.2000, Алматы) - қоғам қайраткері. Панасыздарға арналған интернатта тәрбиеленеді. Алматы қаласындағы өлкелік байланыс  кәсіби-техникалық  мектебі бітірген (1929). 2-ші дүниежүзілік соғысқа қатысып, 1945 жылы әскерден босағаннан кейін Алматы облысы байланыс басқармасының бастығы, кейін Қазақ КСР бойынша Байланыс халық комисариаты өкілінің орынбасары, 1950 ж. өкілі болды. 1957 жылы Елібаев Қазақ КСР Байланыс  министрінің орныбасары, 1961 ж. бірінші  орынбасары, ал 1962 жылы Байланыс министрі  болып тағайындалды. Осы лауазымда 19 жыл еңбек етіп, 72 жасында зейнетке шықты. Республика Жоғарғы Кеңесінің 6 мәрте шақыруының депутаты болып сайланды. Көшеге көрнекті мемлекет және қоғам қайраткері, Қазақ КСР-інің еңбек сіңірген байланыс қызметкері, Ұлы Отан соғысының ардагері Әбдіразақ Елібаевтың есімі (Алматы қаласы мәслихаттың 6.03.2008 №83 шешімі мен Алматы қаласы әкімдігінің 14.03.2008 №2/139 қаулысы) берілген Екі рет Ленин орденімен,  Қазан Революциясы, Қызыл жұлдыз, Халықтар достастығы ордендерімен, көптеген медальдармен, Қазақ КСР Жоғарғы Кеңесінің Құрмет грамотасымен марпатталған.  

