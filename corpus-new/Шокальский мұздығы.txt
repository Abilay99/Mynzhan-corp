  Шокальский мұздығы — Іле Алатауының солтүстік беткейінде, Орта Талғар өзенінің бастауында орналасқан. Оны 1910 жылы өлкетанушы С.Е.Дмитриев ашқан. Мұздыққа географ, мұхиттанушы Ю.М.Шокальскийдің (1856–1940) есімі берілді. Мұздық бойлық бағытта созылған. Ұзындығы 4,7 км, ауданы 10,8 км, оның ішінде фирн (мұзқар) алаңы 5,7 км. 3 тармақты қазаншұңқырдағы ені 4 км, мұздық тілінің ені 1 км. Мұздық 4540 м биіктіктен басталып, мұздық тілі төменде 3370 м-де бітеді. Орташа қалыңдығы 89 м, көлемі 0,96 км. Мұздық бетіндегі қардың еруінен жыл сайын Талғар өзеніне 10–12 млн. м су ағады.  

