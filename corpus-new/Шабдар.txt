Шабдар (лат. Aglaonema) – шаяноттар тұқымдасына жатады.  Отаны  Үндістан мен Малай архипелаг аралдары. 20-ға жуық түрі белгілі. Табиғатта гүлдегенмен, үй жағдайында гүлдету қиын. Гүлдеген жағдайда: гүлдеп болған соң әдемі қызыл жемістер береді. Шабдарды әдемі шұбар ала жапырақтары үшін өсіреді. Ұзынша жалпақ болып келген жапырақтары қысқа,  тік  сабақтарында  орналасқан. Бірыңғай жасыл түстілері аса әдемі болмайды.  Алажапырақтылары өте әдемі. Ашық жасыл түсті  жапырақтыларында теңбіл, шұбар, сұрғылт түсті дақтары, сонымен қатар бетіне күміс жалатқандай жолақтылары да бар. Соңғы кезде жапырақтары түгелдей күміс жалатқандай сұрыпталған түрлері шықты. бірыңғай жасыл түстілері алакөлеңкеде жақсы өседі, көлеңкеге де шыдамды. Алажапырақтылары  жарықты қалайды, бірақ  тіке түскен күн көзіне  қоюға болмайды. жылуды жақсы көретін өсімдік. Қыста  температура 16-180С төмен түспегені абзал. жазда жиірек, қыста сирек суғарады. ылғалдылықты жақсы көреді. Қысы-жазы су бүркіп тұрса, жапырақтарының ұшы қоңырқай тартпай жақсы өседі. көктем-жаз айларында  айына екі рет минералды тыңайтқышпен қоректендіреді. өрмекші, кене, өсімдік биті, щитовка, ақ ұнтақ құрты зиянкестерімен ауруы мүмкін. Құрғақ және суық ауа өсімдікке зиян келтіреді. Жапырақтары ширатылып түсіп қалады.  түбін бөлу арқылы көбейтеді. "Гүлстан" республикалық ғылыми-танмыдық, көпшілік журнал, 2010 жыл ISSN 2078-6727 

