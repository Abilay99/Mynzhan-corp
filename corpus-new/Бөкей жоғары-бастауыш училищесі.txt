Бөкей жоғары-бастауыш училищесі - Қазақстандағы арнаулы-орта білім беретін алғашқы оқу орны. Ол 1841 ж. Жәңгір ханның ұйымдастыруымен ашылған мектептің негізінде 4 кластық қалалық училище ретінде құрылды. 1879-80 оку жылында Жәңгір мекгебі 2 кластық училищеге айналды. Оның жанында 20 орындық интернат болды. Мұнда 6 жылдық орта білім берді. 1904-05 оқу жылында ол 4 кластық қалалық училищеге үлкейтілді, 70 оқушының жатып оқуына арналған интер- нат ашылцы. Училищенің қажеттілігі үшін үкіметтен 9505 сом, пансионерлерден (интернат тәрбиеленуші-лерінен) — 875 сом, жергілікті оқушылардан 315 сом қаржы жиналды. 1908 ж. училище жанынан бастауыш мекгеп мұғалімдерін даярлайтын 2 жылдық педагогика курс ашылды.  

