Орысбай Әбділдаұлы (11.3. 1939 жылы туған, Алматы облысы, Жамбыл ауданы, Жамбыл ауылы) — жазушы, Қазақстан Жазушылар одағының мүшесі. Жамбыл атындағы халықаралық сыйлықтың лауреаты. 1962 ж. Ж.Жабаев атындағы № 23 ауыл шаруашылығы механикаландыру училищесін, 1968 ж. ҚазМУ-ді бітірді. "Балдырған" журналында, "Лениншіл жас" газетінде, 1980-94 ж. "Жалын" баспасында, 1994-97 ж. "Жеті жарғы" баспасында жұмыс істеді. 1997 жылдан "Жетісу" газетінің бөлім меңтерушісі. "Сымбат" (1969), "Қолтаңба" (1982), "Өмірсерік" (1983), "Палуан" (198), "Туған жер демі" (1986), "Уыз шақ" (1989), "Сөз бен саз" (2001), "Сал-серілер сабағы" (2002) атты кітаптары жарық көрді.  

