Жад қорғанышының кілті (Ключ защиты памяти) — әрбір программаға операциялық жүйе тағайындап беретін шарттаңба. Ол не қалып-күйлер сөзінде, не осы программаға бекітілген арнаулы регистрлерде сақталады және жадты қорғау құралдарының бірі болып табылады. Қолданбалы программа жадқа қатынас құрған сайын оның шарттаңбасы регистрде сақталып тұрған шарттаңбамен салыстырылады. Жадқа рұқсатсыз жазудан қорғайтын кілттің белгілі бір бөлігі қолданбалы программа кілтінің тиісті бөлігімен дәл келген кезде ғана жадқа қатынас құруға болады.    

