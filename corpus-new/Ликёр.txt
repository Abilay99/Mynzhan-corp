Ликёр (фр. liqueur) — спирт және қант мөлшері жоғары күшті алкогольді сусындар, спирт негізінде татымды — хош иісті, жеміс және жидек тұнбалары, сонымен қатар какао, кофе, бал сияқты айқын татымды өнімдер қосып дайындайды. Ликерлар күшті (спирт мөлшері — 43%-дан 56%-ға дейін, қант — 30%-дан 60% — дейін) және десерті (спирт мөлшері 20%-дан 36%-ға дейін, қант — 15%-дан 30%-ға дейін, кейде 60%-ға дейін) болып бөлінеді. Қазіргі заманғы ликерлардың аты оған дәм, хош иіс немесе түс беретін негізгі шикізатқа байланысты: "Апельсинді", "Ванильді", "Зверобой". Ескі ликерлар жасалу жеріне байланысты аталады: "Шартрез", "Вана Таллинн". Аспаздықта ликёрлар коктейль жасау үшін қолданылады немесе дастарқаннан кейін кофемен бірге беріледі. Сусын ретінде қолдануынан басқа олар кондитер ісінде (кәмпиттерге, тортқа, кекс қамырына, кремге қосылатын хош иісті қоспа) және аспаздықта (соус, буберт, мусс, компот, кисель, гурьев ботқасын, балмұздақ, әр түрлі майқоспалы қамырларға) қолданылады.  

