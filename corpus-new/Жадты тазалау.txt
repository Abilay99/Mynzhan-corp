Жадты тазалау (Очистка памяти; garbage collection) — программамен пайдаланылмайтын жадтың блоктарын табу және оларды бос жадтың тізіміне қосу үшін жадты қайта үлестіру. Бейсикпен жұмыс істейтін компьютерлер, әдетте, ұзындығы 55 таңбаға дейінгі жолды пайдаланады. Егер осы жолға басқа атау телінсе, онда оны сақтау үшін жадтың басқа аймағы пайдаланылады. Кейбір программалардың жұмыс істеу нәтижесінде, мыс., жолдарды сорттау, жадтың өте көп бөлігі пайдаланылмайтын жолдарға жатуы мүмкін және бұл жағдайда да Ж.т. іске асырылуы тиіс болғандықтан, бұл процесс өте ұзақ уақытқа созылады да компьютер осынша уақыт басқа әрекеттер орындауға мүмкіндігі болмайды. Егер Ж.т. жүйелі уақыт аралығында орындалып отырса немесе сорттау барысында жолдарды ауыстырмай, тек көрсеткіштердің мәнін өзгертсе, бұл мәселе тікесінен қойылмаған болар еді. Бейсик тіліндегі программаларды түсіндіру кезінде ғана жиі, ал басқа программалау тілдерінде сирек кездеседі.    

