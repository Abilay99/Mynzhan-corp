Оңтүстік Йемен Ұлттық футбол құрамасы — 1965-89 жылдар аралығында Йемен Араб Демократиялық Республикасының атынан сынға түскен футбол құрамасы. 1990 жылы ИАДР мен Солтүстік Йемен өзара бірікті де, енді екі құраманың орнына Йемен құрамасы ойнап келе жатыр. Ешқашан әлем чемпионатына қатыспаған. Азия кубогының финалдық турниріне бір рет, 1976 жылы Иранда өткен чемпионатқа қатысты. Ираннан 0:8, Ирактан 0:1 есептерімен ұтылып қалды,  1965-89 жылдар аралығында 36 матч өткізіп, алтауында жеңіске жетті де, төрт ойында тең түсті. Қалған матчтарда ұтылып қалған. Доп айырмашылығы — 30-127 Әлем чемпионаттарының іріктеуінде бір рет қана бақ сынады. 1986 жылғы әлем біріншілігінің іріктеуінде Бахрейнге тап келіп, өз алаңында 1:4 есебімен ұтылды. Сырт алаңда 3:3 есебімен тең түсіп, жарыстан шығып қалды. Сондай-ақ 1990 жылғы әлем чемпионатына қатысуға да ұсыныс тастады. Бірақ оған дейін Қос Йемен мемлекеті бірігуге әрекет жасап жатты да, әлем чемпионатының іріктеуіне қатысуға мүмкіндік болмады. 

