«Известия национальной академии наук Республики Казахстан» – жеке ғылым салалары бойынша шығып тұратын сериялы ғылыми журналдар. 1991 жылға дейін «Известия АН КазССР» деген атаумен: «Серия геологическая» (1940 жылдан), «Серия биологическая» (1946 жылдан; 1963–65 жылы  «Серия ботаники и почвоведения» деген атауымен), «Серия физико-математических наук» (1947–62 жылы  «Серия математики и механики» және 1955–62 жылы  «Известия Астрофизического институа» деген атауларымен) пен «Серия химическая» (1947 жылдан; 1963 жылы  «Серия технических и химических наук», 1964–65 жылы  «Серия химических наук» атауларымен), «Серия общественная» (1954 жылдан; 1954–62 жылы  «Серия истории, археологии и этнологии» және «Серия филологии и искусствоведения») сериялары шығып тұрды. 1998 жылдан «Известия Министерства науки Академии наук Республики Казахстан», ал 2000 жылдан «Известия национальной академии наук Республики Казахстан» атауымен шығады. Журналдың 5 сериясы: физика-математика, химия, биология мен медицина, филология, қоғамдық ғылымдарға арналған. Журналдың барлық сериясында салалық тақырыптар бойынша ғылыми-зертеулік мақалалары мен хабарлар, Қазақстан ҒА сессиялары мен конференцияларының материалдары басылып тұрады. Жылына 6 рет, орыс, қазақ, ағылшын тілдерінде шығады.   

