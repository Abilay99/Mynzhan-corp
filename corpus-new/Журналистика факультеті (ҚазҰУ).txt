Әл-Фараби атындағы ҚазҰУ-дың журналистика факультеті Қазақстандағы журналистер дайындайтын бірден-бір жетекші оқу орны болып табылады. Ол – 1934 жылы ең алғашқылардың бірі болып құрылған, сонымен қатар ТМД елдері бойынша ең ірі факультеттердің бірі. Алғашында Қазақ Комунисттік журналистика институты болып құрылған. Журналистика факультетінің ресми ашылуы – 1934 жылы мамыр айы. Әуелі екі жылдық оқыту  мерзімімен құрылып, кейіннен үш жылдыққа өзгертілді және бір жылдық дайындық курсы болды. Институт ашылған уақытта М. Жолдыбаев екі ай көлемінде басқарды. 1934 жылы мамыр айында Қазрайком шешімі бойынша ол қызметтен босатылып, осы жылдың жетінші маусымынан бастап ректор қызметіне Ү. Балқышев келді. 1936 жылдың сәуір айынан 1937 жылдың қыркүйегіне дейін Гусев басшылық етті. Кейіннен Балқышев қайта басшылық қызметіне кірісті. Осы уақыт ішінде институт 150-ге жуық баспасөз мамандарын дайындап шығарды. Ал, 1941 жылдың басында институтта 91 студенттен құрылған екі курс білім алды. 1938-39 оқу жылдарында студенттер қабылданбаған соң, 3-4 курста білім алушылар  болмады. 1937 жылы - 30 адам,  1938 - 30 адам, 1939 - 40 адам институтты аяқтап, ең алғашқы "журналист" дипломын алып шықты. 80 жылдық өзіндік тарихы бар факультет осы күнге дейін БАҚ-тың түрлі салаларына 16 мыңнан астам жоғары сапалы мамандарды даярлап келеді. Олар бүгінде еліміздің зиялы қауымдарының қатарында жүр. Факультетті бітірген түлектер республикалық, облыстық, аудандық мерзімді баспасөздерде, радиода, теледидарда, отандық және шетелдік баспаларда, Үкімет салаларында қызмет етуде. Солардың қатарында Қ.Сұлтанов, М. Құл-Мұхаммед, С. Абдрахманов, Е. Бекхожин, Ж. Кенжалин, Н. Ораз т.б. сынды бүгінде ірі тұлғаларға айналып үлгерген азаматтарды мақтанышпен атап өтуімізге болады.Журналистика факультеті қандай қиын кезеңдерді бастан өткерсе де, білікті профессор-оқытушылар құрамын сақтап келеді. Факультетте жоғары сапалы оқытушылар, белгілі ғалымдар мен БАҚ-тың тәжірибелі журналистері дәріс береді. Олардың ішінде 9 ғылым докторы, 30 ғылым кандидаттары бар. Қазақ журналистикасының ғылыми негізін қалаған Х. Бекхожин, Т.Амандосов, Т. Қожакеев, М.Барманқұлов, М. Дмитровский, Ю. Крикунов т.с.с. ғалымдар еңбектері негізгі құндылықтар болып табылады. Журналистика факультетінің кафедралары бойынша жүргізілетін ғылыми жұмыстардың негізгі бағыттары:Баспасөз және интернет журналистика кафедрасы бойынша жоспарлы түрде жүргізілетін ғылыми-зерттеу жұмыстары: бар публицистер шығармашылығын зерттеу;  журналистер шеберлігін зерттеу; даму сатыларын; бүгінгі инновациялық әдіске конвергентті журналистика арқылы бару жолдарын; конвергентті масс-медиадағы журналист еңбегінің шығармашылық ерекшеліктерін зерттеу; Бұқаралық коммуникация тарихы мен теориясы кафедрасы бойынша жоспарлы түрде жүргізілетін ғылыми-зерттеу жұмыстары: Телерадиожурналистика кафедрасы бойынша жоспарлы түрде жүргізілетін ғылыми-зерттеу жұмыстары: қалыптасу кезеңдерін, жаңалықтар телевизиясының даму үрдістерін, телеарналардың тарату саясатын зерттеу; Халықаралық журналистика кафедрасы бойынша жоспарлы түрде жүргізілетін ғылыми-зерттеу жұмыстары: Қоғаммен байланыс және жарнама кафедрасы бойынша жоспарлы түрде жүргізілетін ғылыми-зерттеу жұмыстары: Баспа ісі және дизайн кафедрасы бойынша жоспарлы түрде жүргізілетін ғылыми-зерттеу жұмыстары: Журналистика және бұқарамен қатынас орнату салаларыбойынша ЮНЕСКО кафедрасы жоспарлы түрде жүргізілетін ғылыми-зерттеу жұмыстары: қатысты зерттеу нәтижелерін, мамандар дайындаудағы жаңа технологиялар мен инновацияларды оқу үрдісіне енгізуге ықпал ету; Азияның, атап айтқанда Өзбекстан, Тәжікстан, Қырғызстанның БАҚ саласын зерттеуші ғалымдар еңбектерін жинақтау; Журналистика факультетінде ЮНЕСКО -ның ғылыми -зерттеу  кафедрасы, телерадиостудия, баспа лабораториясы жұмыс істеді.  Журналистика факультетінде қазіргі таңда 3 кафедра: Баспа ісі және дизайн; ЮНЕСКО, халықаралық журналистика және қоғаммен байланыс; Мерзімді баспасөз, электронды БАҚ және интернет-журналистика кафедралары жұмыс жасайды. 

