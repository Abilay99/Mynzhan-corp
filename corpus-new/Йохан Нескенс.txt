* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Йоханнес (Йохан) Якобюс Нескенс (нидер. Johannes "Johan" Jacobus Neeskens; 15 қыркүйек 1951 жыл, Хемстеде) — нидерланд футболшысы, Нидерланд Ұлттық футбол құрамасының 70-80 жылдардағы жартылай қорғаушысы. "Аякс" сапында ойнап клубтық деңгейдегі жүлде атаулының бәріне қол жеткізді.  1974, 78 жылдары әлем чемпионатының күміс жүлдегері атанды. Нескенс Ұлттық құрама сапында 49 матчта алаңға шықты.1974 жылғы әлем біріншілігінің финалдық матчында 2-минутта-ақ пенальтиді дәл соғып есеп ашты. Бұл финалдық матчтар тарихындағы ең жылдам гол-тұғын (сонымен бірге финалдық ойындағы тұңғыш пенальти). Бірақ бұл кездесуде Нидерланд құрамасы ГФР-дан 1:2 есебімен ұтылып қалды.  1976-81 жылдар аралығында Ұлттық құрамада бір гол да енгізе алмады. 1978 жылғы әлем біріншілігінде де командадағы жетекші футболшылардың бірі болды, бірақ құрама бұл жолы да финалда алаң иелерінен (Аргентина) ұтылып қалды.  ӘЧ-1982 іріктеу турнирінде Нескенс 1981 жылы қараша айында Парижде Франциямен болған ойында соңғы рет ұлттық құрама жейдесін киді. Бұл кездесуде қызғалдақтар елі 0:2 есебмен ұтылды да, әлем чемпионатынан сырт қалды. 

