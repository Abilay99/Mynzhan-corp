Жиренқопа — Ақтөбе облысының Қобда ауданындағы ауыл, Жиренқопа ауылдық округі орталығы. Аудан орталығы - Қобда ауылынан солтүстік-батысқа қарай 100 км жерде, Қобда өзенінің сол жағалауындағы бұта аралас әр түрлі астық тұқымдасты шөп өскен қызыл қоңыр топырақты дала белдемінде орналасқан. Іргесі 1930 жылы осы маңда “Жиренқопа” қой шаруашылығын құруға байланысты қаланған. Оның негізінде 1997 жылдан өндірістік кооператив пен бірнеше шаруа қожалықтары жұмыс істеген. Жиренқопада орта мектеп, дәрігерлік-амбулаторлық пункт, клуб, т. б. мекемелер бар. Тұрғындары көрші елді мекендермен автомобиль жолы арқылы қатынасады. 

