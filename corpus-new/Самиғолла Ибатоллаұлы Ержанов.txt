Самиғолла Ибатоллаұлы Ержанов (5 сәуір 1943 жылы туған, Алматы қаласы) – медицина ғылымының докторы (1982). Алматы мемлекеттік медицина институтын (1966, қазіргі Қазақ ұлттық медицина университеті) және Ленинград (қазіргі Санкт-Петербург) қаласындағы бұрынғы КСРО Денсаулық сақтау министрлігі Онкология институтының аспирантурасын (1971) бітірген. Ленинград онкология диспансерінде зертхана меңгерушісі (1975–86), Қазақ онкология және радиология институтында стажер-ізденуші, ординатор, кіші ғылыми қызметкер (1966–79), аға ғылыми қызметкер (1986 жылдан) болып жұмыс істеген. Оның негізгі ғылыми еңбектері онкология мәселелеріне арналған. Ержанов қылтамақ, емшек, тік ішек, тері, ісіктерінің құрылысын зерттеп, ананың жыныс безі қатерлі ісігін емдеу, оның тиімділігін анықтау тәсілін ұсынды.   

