Эна (фр. Aisne) — Францияның солтүстігіндегі департамент, Пикардия аймағының департаменттерінің бірі. Реттік нөмірі 2. Әкімшілік орталығы — Лан. Халық саны 535,5 мың адам (департаменттер арасында 46-шы орын, 1999 ж.). Жер аумағы 7369 км². Департамент  Эна  өзенінің аңғарында орналасқан. Бұл өзен Энаны шығысынан батысына дейін кесіп өтеді. Департамент 4 округ, 41 кантон және 363 коммунаны қосады. Эна — 1790 ж. Ұлы Француз төңкерісі кезінде құрылған алғашқы 83 департаменттің бірі. Бұрынғы Иль-де-Франс, Пикардия және Шампань провинцияларының территорияларында пайда болған. Атауы Эна өзенінен шыққан.  

