Амантау – Шошқакөл көлінің солтүстігінде 10 – 15 км жерде орналасқан тау. Қарағанды облысы, Нұра ауданында. Амантау тауы бірнеше (Жартас, Сақар, Найза) таулардан тұрады. Солтүстік-батыстан оңтүстік-шығысқа қарай 30 км-ге созылған, енді жері 7 – 8 км.  Беткейлері тауаралық өзен аңғарларымен тілімденген. Солтүстік беткейінен Ақтасты өзені, оңтүстік беткейінен Соналы өзені және оның көптеген салалары бастау алады.  Тас көмір жыныстарынан және девон гранитоидтарынан түзілген.  Қызғылт қоңыр топырағында шілік аралас дала өсімдіктері өседі.   

