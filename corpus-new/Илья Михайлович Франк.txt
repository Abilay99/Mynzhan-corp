Илья Михайлович Франк (1908 ж. - 1990 ж.) — кеңестік физик-ғалым, Нобель сыйлығының лауреаты, Сталин сыйлығының екі реттік (1946, 1953) лауреаты, КСРО Мемлекеттік сыйлығының лауреаты (1971). 1930 жылы Мәскеу мемлекеттік университетінің физика-математикалық факультетін аяқтағаннан кейін, И. М. Франк Ленинградтағы Мемлекеттік оптика институтында А. Н. Терениннің қол астында жұмыс істеген. 1934 жылдан бастап П. Н. Лебедев атындағы физикалық институтта жұмыс істейді. 1937 жылы Харьков қаласында туған Э. А. Бейлихисқа үйленеді. 1944 жылы М. В. Ломоносов атындағы Мәскеу мемлекеттік университетінің профессоры атанады. 1946 жылы корреспондент-мүше болып сайланса, 1968 жылы КСРО Ғылым Академиясының акдемигі атанды. 1934 жылы П. А. Черенков зарядталған бөлшектер су арқылы өткенде өздерінен жарық бөлетінін байқаған. И. М. Франк пен И. Е. Тамм байқалған эффектті белгілі бір ортадағы бөлшектердің сол ортадағы жарық жылдамдығынан артық жылдамдықпен қозғалысын зерттеу арқылы түсіндірген. Бұл зерттеу жоғарғы энергияны иеленетін ядролық бөлшектердің қозғалысын зерделеудің жаңа тәсілінің шығуына әкелді. Бұл әдістің қазіргі ядролық физика үшін маңызы өте зор болып табылады. Ғалым 1990 жылы 22-маусымда дүниеден өтті  

