Уранаттар - МеUO4, МеUO7 типті уран қышқылы тұздарының минералдары. Уранаттар төмен сингонияларда кристалданады, кристалдары ине, пирамида, тілімше тәрізді, агрегаттары тұтас, ұсақ түйірлі масса. Түсі қызғылт сарыдан қызыл қоңыр, қараға дейін; қаттылығы орташа, жіктілігі жетілген, меншікті салмағы 5-7. Уранаттар пегматиттік және гидротермалық кендердің тотықтану белдемінде пайда болады.   

