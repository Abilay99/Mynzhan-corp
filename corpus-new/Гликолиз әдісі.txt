Ферменттердің қатысымен глюкозаның тотыға отырып ыдырауын гликолиз процесі дейді. Ол гректің "glyrys" -тэтті, "lysis"- ыдырау деген сөзінен шыққан.Эукариоттар және көптеген прокариоттар АТФ молекуласын синтездеуге қажетті энергияны глюкозаның ыдырауынан алады. Гликолиз әдісінің бірінеше сатысы белгілі. Олар: дайындық кезеңі, гликолиздің оттекті және оттексіз ыдырау кезеңі. Гликолиздің дайындық кезеңі жасуша цитоплазмасында жүреді. Мұнда арнайы ферменттердің әсерімен энергиясы мол органикалық заттар энергиясы аз қарапайым заттарға дейін ыдырайды. Мысалы, көмірсулар -моносахаридтерге, майлар- май қышқылы мен глицеринге, нуклеин қышқылдары- нуклеотидтерге, нәруыз -аминқышқылдарына ыдырайды. Бұл заттар келесі жүретін реакциялардың бастамасы ретінде қолданылады. Бұл процесс жaнуарлар жасушасындағы митохондрияның ішкі мембранасында жүреді. Ол ферменттердің әсерімен бірінен кейін бірі кезектесіп жүретін  13 реакцияның жиынтығынан тұрады. Реакцияаға бастапқы зат ретінде 1  моль С6H12O6 (глюкоза) қатысады.  Реакция нәтижесінде 2 моль C3H6O3 (сүт қышқылы) және 2 моль АТФ түзіледі. Бұл реакцияға оттек мүлде қатыспайды, сондықтан оттексіз ыдырау деп аталады.  Гликолиздің толық немесе оттекті ыдырауы да митохондрияның ішкі мембранасында үздіксіз жүретін процесс.  Реакцияға аралық заттар ретінде ферменттер, АДФ және фосфор қышқылы қатысады. Бұл реакцияның оттексіз ыдыраудан айырмашылығы оттектің қатысымен глюкоза толық ыдырап, соңғы өнім ретінде CO2 және H2O түзіледі. Реакцияның бастапқы заты ретінде 2 моль C3H6O3 (сүт қышқылы) қатысады. Нәтижесінде 36  моль АТФ синтезделеді. Демек, энергияның негізгі көзі- глюкозаның оттекті ыдырауы кезінде түзіледі.   <references> 

