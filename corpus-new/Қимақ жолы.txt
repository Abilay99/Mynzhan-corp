Қимақ жолы - ортағасырлық керуен жолы. Түрік жолынан Тараз қаласында бөлініп қимақтарға апаратын жол болған. Ортағасырлық араб тарихшысы Тамим ибн Бахр қимақтарға осы жолмен 80 күнде жетуге болатынын айтады. Тараздан солтүстікке бет алған Қимақ жолы Оққұмнан өтіп Қазақұм, Қызылтас және Балта шатқалдары арқылы жүріп Атсырт шатқалына шыққан, онан әрі Мойынқұмнан асып Ұланбел өткеліне барғанда Шу керуен жолын кесіп өтіп, Шудың оң жағасына шыққан. Онан әрі Қызылтұз, Ұзынтау, Ақбастау, Соркөл шатқалы арқылы өтіп Болаттауға барғанда Хан жолына қосылған.  “Тараз энциклопедиясы”   

