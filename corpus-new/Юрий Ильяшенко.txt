Юрий  Ильяшенко(1924-1997) - 28 шіддеде Мәскеу қаласында туған. Мәскеу заң институтын бітірген. Соғыстың алғашқы жылдары Ішкі істер халкоматы әскерінің атқыштар батальонына өз еркімен барған. 1942 жылдан қорғаныс зауытында бақылаушы мастер, инженер-сынақшы болып істеген. 1947 жылы Қазақстанға көшіп келген. Жамбыл және Шығыс Қазақстан облыстық газеттерінде, республикалық радиода, «Простор», «Партийная жизнь Казахстана» журналдарында әдеби қызметкер, бөлім меңгерушісі болып істеді. Алғашқы очеркі 1957 жылы «Простор» журналында басылды. Қазақ жазушыларының бірқатар шығармаларын орыс тілше аударған. Екі мәрте Кеңес Одағының Батыры Т.Бигелдиновтың «ИЛ» атакует» және «305 рейдов» деген кеңінен мәлім майдандық естелік-тері әдеби жазбасының авторы.Бірнеше медальмен марапатталған.  

