   Кюсю (жапон. 九州 Кю:сю:) — Жапонияның оңтүстігіндегі арал. Шығысынан Тынық мұхитпен, солтүстік-шығысынан Ішкі Жапон теңізімен, батысынан Шығыс Қытай теңізімен шектелген. Ауданы 42 мың км². Жері таулы, төбелі келеді, ең биік жері – Кудзю жанартауы (абсолютiк биіктігі 1788 м). Асо, Кирисима, Сакурадзима әрекетті жанартаулары бар. Ыстық бұлақтары көп, жер сілкіну жиі болып тұрады. Климаты субтропиктік, муссондық. Субтропиктік мәңгі жасыл және қылқан жапырақты орман өседі. Халық тығыз (1 км²-де 300 адам) қоныстанған. Басты қалалары: Кумамото, Нагасаки, Китакюсю. 

