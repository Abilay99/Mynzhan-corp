Көшеге шығыстанушы ғалым, журналист, педагог, дипломат, қоғам қайраткері Ілияс Ахметовтің есімі (Алматы қаласы мәслихаттың 24.12.2003 № 26 шешімі мен Алматы қаласы әкімшілігінің 26.12.2003 № 5/764 қаулысы) берілген. Ахметов Ілияс 1897 жылы Семей облысында дүниеге келген. Ол Міржақып Дулатов, Ахмет Байтұрсынұлы, Мағжан Жұмабаев, Сәкен Сейфуллин сынды сол уақыттағы қазақ интелигенциясының әйгілі қайраткерлерінің әріптесі әрі қызметтесі болған. Көше Әуезов ауданындағы «Таугүл-3» шағынауданында орналасқан. Мырзағалиев көшесімен қиылысады. Көшенің ұзындығы - 150 метр.  

