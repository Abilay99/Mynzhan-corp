Эпейрогенді тектоникалық қозғалыстар (эпейрогенез) – өте жай, ұзақ уақыттар бойы етек ала отырып, ірі-ірі аймақтардың жоғары көтерілуін немесе төмен ойысуын қамтамасыз ететін қарапайым қозғалыстар.  Орогенді (қатпарлы) қозғалыстармен салыстырғанда эпейрогенді тектоникалық қозғалыстар өздері әсер еткен аймақтардың ішкі құрылысын ешбір өзгертпейді, яғни осы аймақтарға тән тау жыныстары қабаттарын қатпарламайды деп есептеледі.  Синонимі – тербелмелі тектоникалық қозғалыстар.  

