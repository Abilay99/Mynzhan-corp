Аэрофотосуретті топография (Аэрофототопография) — әуеден суретке түсіру материалдары бойынша топографиялық карталар жасау әдістері мен тәсілдерін қарастыратын техникалық пән. Қазіргі кезде барлық топографиялық карталар аэросуретті топография әдістерімен жасалады. Аэрофотосуретті топография әдістерімен топографиялық карталар жасауға ұшақтан түсіру жұмыстары (жергілікті жерді суретке түсіру), фотографиялық (пленкаларды өңдеу және аэросуретті көбейту), геодезиялық (аэросуретте бейнеленген жекелеген нүктелер координаттарын анықтау жолымен жергілікті жерге аэросуреттерді сәйкестендіру), фотографиялық жұмыстар (аэросуреттер бойынша жергілікті жердің қашықтығын, бағьпын, биіктігін анықтау) және картаның түпнұсқасын салу) жүргізіледі.  

