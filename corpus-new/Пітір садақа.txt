Пітір садақа пітір сөзі араб тілінде - «жаратылыс» деген мағынаны білдіргендіктен, кейбір ғұламалар пітір садақасын «дененің зекеті» деп атаған. Пітір садақасы - күнделікті  қолданылатын негізгі  қажеттерінен тыс, кем дегенде, нисап мөлшеріндегі (85 гр. алтын немесеқұнына тең) байлыққа ие адамға уәжіп садақа.  Пітір садақасы һижреттің екінші жылы, Рамазан оразасы парыз етілген жылы уәжіп етілді. Пітір садақасы Ораза айт күні таң атысымен уәжіп болғанымен, бірнеше күн, тіпті бірнеше ай немесе жыл бұрын беруге де болады. Бұл садақаның Ораза айт намазына дейін берілгені дұрыс. Пайғамбарымыз (с.а.у.) «Осындай күнде (айт мейрам  кедейлерді  қайыр садақа тілеуге мұқтаж етпеңдер», - деген. Кедейлердің осындай барлық адамдардың  қуанып, тойлайтын мейрам күнінде халықтың беретін пітір садақалары арқылы  қажетті нәрселерін алып елмен бірге ойнап күлулерін ойлаған пітір садақасы бір жағдайлармен аталмыш мерзімнен  қанша кешіктірілсе де, міндетті түрде берілуі тиіс.   Пітір садақасы мына төрт нәрсенің кез келген біреуінің өзінен немесе  құнынан беріледі. Кедейлердің кез келген  қажетіне ыңғайлы болғандықтан  құнын беру - абзал.    

