НУЭРЛЕР (өз атаулары аббигар, наас) – Судандағы нилот тобына кіретін халық. Жалпы саны 1,2 млн. адам (2004). Эфиопияда да тұрады (100 мыңға жуық). Тог наас тілінде сөйлейді, нуэр және атьуот диалектілері бар. Жергілікті наным-сенімдерді (аруаққа сыйыну, табиғи күштерге табыну, магия) ұстанады. Негізгі кәсібі – мал ш. мен егіншілік. Зебу, қой, ешкі өсіреді. Элевсина, жүгері, бұршақ, т.б. дәнді дақылдарды егеді. Терімшілікпен, аңшылықпен, сондай-ақ балық аулаумен айналысады. Төбесі сүйір, дөңгелек қабырғалы баспаналарда тұрады. Патриархалды рулық қатынастар сақталған.   

