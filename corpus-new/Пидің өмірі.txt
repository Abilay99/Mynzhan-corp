Ел: АҚШ , Қытай  Режиссер: Энг Ли  Басты рөлдерде: Сурадж Шарма , Ирфан Кхан , Табу , Рейф Сполл , Жерар Депардье , Адиль Хуссэйн  Сценарий: Дэвид Мэги , Янн Мартел Продюсер: Энг Ли , Джил Неттер  Жанр: Драма , Қызық оқиғалы  Бюджет:$120 000 000 Әлемдік табысы:$236 656 000 Әлемдік премьера: 28 қыркүйек 2012  Қазақстандағы премьера: 1 қаңтар 2013 Ұзақтығы: 127 минут Писин өзінің өмір жолын таңдау үшін діндерді,өмірге деген көзқарастарын сан мәрте рет өзгертеді.Үндістандағы дағдарыстың кесірінен Писин отбасымен өзге елге қоныс аударуға мәжбүр болады.Мұхиттағы қолайсыз жағдайдың кесірнен ол жақындарынан айырылып,ашық мұхиттың ортасында кішкентай қайық үстінде қаһарлы бенгаль жолбарысымен қалады.Осы уақыт аралығында жануармен адам бірігіп тіршілік ете бастайды.Ойындағы сан түрлі сауалдың жауабын Пи суда ұзақ уақыт жүрп тапқандай болады. 9/10 "Кез-келген оқиға ешқашан біржақты қабылданбайды. Бұған тағы бір рет көз жеткіздім. Әсіресе, сол оқиғаның куәгері тек бір адамнан аспаса - онда айтылған хикаяның қай жері жалған, қай жер шындық екенін ешкім ешқашан білмей өтетін болады.Пидің ғұмырының фильмде айтылатын бөлігі де екі жақты: қай нұсқаны қабылдау өз еркімізде.Сюжетте зоопарк ұстаған әкесінің арқасында жан-жануарлармен бірге өскен бала туралы баяндалады. Оның жанұясы зоопаркпен бірге Канадаға көшеді. Жолшыбай мінген кемелері аударылып, жасөспірім Пи құтқару қайығының арқасында жалғыз аман қалады. Бірақ қайықта өзінен бөлек жолбарыс бар болып шығады.Сюжеттегі басты айтылуы тиіс идеялық мазмұны да осы шығар: хайуанмен ортақ тіл таба отырып тар қайықта өмір сүру, жағаға аман жету. Бірақ фильмнен мен тағы бір месседж байқағандай болдым. Ол өмірде бәрі де кинодағыдай әдемі болмайды. Оны картинаның финалы анық жеткізді. Адам мен жыртқыш хайуан ешқашан дос болмайды, мейлі оларды тағдыр еріктен тыс бір бөлмеге қамап қойса да.Әрине, бұндай түйінді мен де қаламаймын. Мен адам мен жануар арасындағы ерекше достықты жыр еткім келіп еді, бірақ "Пидің өмірі" басқаша ой түюге итермеледі.Фильм оқиғасы тартымды, десек те тым созылыңқы ма деп қалдым. Білесіздер ме, судан басқа дымы жоқ жалпақ мұхиттың да әдемі табиғаты болады екен. Бұндай тамашаға 3D-ның көмегінсіз-ақ куә болдым. Стерео нұсқада тіптен ерекше әсер алатыныңызға сенімдімін.Әдемі кадрлар мен операторлық жұмыс үшін 10 баллдың 8-ін ойланбастан беруге болатын еді, бірақ кульминациясы үшін, дәлірек айтсақ кульминацияның жоқтығынан бұл ойдан бас тарттым. Менің фильмнен күткенім зор еді. Десек те, өмір шындығы солай, сол үшін де бас имеске тағы болмайды." Рецензия авторы:Ернар Бекенов http://mymoviespace.ru/161-life-of-pi-2012.html 

