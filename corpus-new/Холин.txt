Холин, үшметил-оксиэтиламмонийдің гидрат тотығы [(CH3)3NCH2CH2OH] OH — В витаминдері тобына жататын биологиялық активті зат. Молекулалық массасы 121,18; балқу t180°С. Суда жақсы ериді, ал эфир мен бензолда ерімейді; күшті негіз. Организмдегі кейбір фосфолипидтер мен ацетилхолин құрамында болады. Холиннің биосинтезі жануарлар организмінің қажеттілігін толық қамтамасыз ете алмайды, сондықтан ол этаноламин мен метиониннен де түзіледі, кейде азықпен де толықтыруды қажет етеді. Мал азығында Холиннің болмауы немесе оның жетіспеушілігі бауырды май басуға, бүйрек өзгерісіне,лактацияның ауытқуына, кейде жүйке қызметінің бәсеңдеуіне әкеледі. Холин — майлы заттардың сіңірілуін реттейтін витамин. Ол биологиялық активті зат болғандықтан қан қысымын да реттей алады. Барий суымен қосып қайнатқанда немесе шіріту бактерияларымен әсер еткенде холин молекуласынан су бөлініп шығып, нейрин деген улы зат түзіледі. Холиннің адам организміне қажетті тәуліктік мөлшері. 0,5 — 4 г.   

