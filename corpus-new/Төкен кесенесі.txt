ТӨКЕН КЕСЕНЕСІ – 20 ғасыр басындағы архитектура ескерткіші. Мойынқұм ауданындағы Құмөзек ауылынан солтүстікке қарай 90 км қашықтықта орналасқан. 1906 ж. Төкен Айғораевтың қабірінің үстіне тұрғызылған. Кесенені жергілікті Кемпірбай деген ұста салған. Кесене төртбұрышты, бір күмбезді. Қабырғалары мен күмбезі көл. 34×17×17 см болатын шикі кірпішпен көтерілген. Қазіргі уақытта біршама жерлері бүлінген. Төкен кесенесі жергілікті мемориалды сәулет өнерінің дәстүрлерін қамтитын ескерткіш болып табылады.   

