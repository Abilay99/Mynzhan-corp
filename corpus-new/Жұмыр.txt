Жұмыр, жұмыршақ – 1) дәстүрлі қазақ қоғамындағы мал қарнының ішіне сарымсақ, бұрыш, сәбіз, күріш, майлы ет турап салып, аузын түйреп сақтайтын тағам түрі. Жұмырды қарын, бүйен, кейде жылқының түп қарнынан жасаған. Оны күн ұзарған мезгілге сақтап, наурыз көжесіне қосып асатын болған; 2) алтын, күміс, ағаш, сүйек, тас, мүйізден жасалған заттарды айшықтап әшекейлеудің бір түрі.   

