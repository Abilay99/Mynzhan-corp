* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Мойзе Биоти Кин (итал. Moise Bioty Kean;, 28 ақпан 2000 ж., Верчелли, Италия) - Ивориадан шыққан итальяндық футболшы, Ювентус клубының шабуылшысы. Мойзе Италияның Верчелли қаласында 2000 жылының 28 ақпанында  туған. Нағыз отаны  Ивуария болып келеді, бірақ та ата-анасы сол жақтан көшіп кеткен. Отбасыда ең кіші бала болған. Мойзенің ата-анасы ажырасады, сол үшін бала анасымен бірге өседі. Терінің қаралығы үшін Кинді бала кезінен расизмдік тұрғыдан сынайды. Бала үлкен психологиялық қиындықтардан өтіп, футболшы болу арманын ешқашан тастамай, Марио Баллотеллиді өзіне үлгі ретінде қояды. Мойзе "Ювентус" академиясының түлегі. 2016/17 маусымында ол осы клубтың ересек командасының жаттығулары мен матчтарына белсенді түрде тартыла бастады. Оның Италия чемпионатында дебюті 2016 жылы 19 қарашада "Пескараға"қарсы ойынында өткен болатын. 2016 жылы 22 қарашада Чемпиондар Лигасында дебютті өткізіп, Миралем Пьяничті 84-ші минутта алмастырды. 2017 жылы 27 мамырда Италия чемпионатының 38-ші турында Кен Пауло Дибаланы 79-шы минутта алмастырды, ал кездесудің 94-ші минутында "Ювентус"үшін өзінің дебюттік және жеңістік голын соқты. Ойын 2:1 есебімен туриндықтардың пайдасына аяқталды. Сондай-ақ, 2000 жылы туған алғашқы футболшы болды. Келесі жылы ойыншы "Верона" футбол клубына арендаға жіберіледі. Осында жас ойыншы 19 ойын өткізіп, 4 голмен көзге түседі.  2018 жылы "Ювентус" құрамына қайта оралады, бірақ та Криштиану Роналдумен бақ сынасуды жеңіліп, алғашқы құрамға кірмей, өз мүмкіндігін күтеді. Қаңтар айында "Болонья" мен ойынында гол соғады. Сегізінші наурыз күні "Удинезе" клубымен ойынында алғашқы құрамға кіріп, екі гол соғады. Содан кейін "Эмполи","Милан","Кальяри","Спал" командаларына гол соғып, голеадор атағына ие болады. 2018 жылының қарашасында Италияның бас бапкері Роберто Манчини ойыншыны құрамға тартады.Оның дебюті АҚШ-мен ойнында болады, ал наурызда Финляндия мен Лихтенштейн құрамаларына гол соғады. 

