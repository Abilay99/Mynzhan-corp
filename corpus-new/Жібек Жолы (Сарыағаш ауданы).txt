 Басқа мағыналар үшін Жібек жолы (айрық) деген бетті қараңыз. Жібек Жолы — Түркістан облысы Сарыағаш ауданындағы ауыл, Жібек жолы ауылдық округі орталығы. Аудан орталығы – Сарыағаш қаласынан солтүстік-шығысқа қарай 15 км-дей жерде, Шыршық өзені бойында. 1999 жылы жергілікті тұрғындар саны 5674 адам (2832 ер адам және 2842 әйел адам) болса, 2009 жылы 7537 адамды (3727 ер адам және 3810 әйел адам) құрады. Іргесі 1864 жылы "Черняевка" ауылы болып құрылды. 1930 жылға дейін "Полторацкое" деп аталып келді. 1958 жылдан мақта өсірумен айналысатын "Красный восток" ұжымшарының орталығы болған. Ауыл 1991 жылдан "Жібек Жолы" ауылы аталады. 1997 жылдан оның негізінде ӨК, ЖШС, шаруа қожалықтары ұйымдастырылды. 2 орта мектеп, клуб, кітапхана, мәдениет үйі, емхана, кеден бекеті бар. 

