Гүл диаграммасы  (гр. diagramma - сурет, сызу) - гүл формасының, санының, салыстырмалы көлемінің, гүл бөліктерінің өзара орналасуының және мүшелерінің бір-біріне қатынасының, біріккен өсінділерінің болуының және болмауының, көлденең жазықтыққа проекцияланған түйін құрылымының графикалық бейнесі. Гүл диаграммасында тостаған жапырақшалар арқасында қыры бар жақшалармен, ал күлте жапырақшалар, дөңгелеқ жақшамен, өсімдік аталығы аналығы, түйін мен тозанның көлденең кескін келбетімен белгіленеді; бір-бірімен бірігіп өскен жекелеген гүл элементтері сызықтар мен доғалар арқылы қосылады. Сондай-ақ гүл диаграммасында гүл серіктері мен гүл шоғырлары да, (кішкене шеңбермен) белгіленеді. Бірақ, егер бұл төбе гүл болса, онда ол шеңбермен, (гүл шоғыр білігі) белгіленбейді.   

