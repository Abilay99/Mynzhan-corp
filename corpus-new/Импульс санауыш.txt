Импульс санауыш - белгілі бір мерзім аралығында келетін электро импульстарының санын есептеуге және оларды есте сақтауға арналған құрылғы. Ол автоматты бақылау жүйелерінде , өлшеу техникасында, автоматты басқару және есептеу техникасында пайдаланылады. Ол кез келген мерзімдегі есептеу нәтижесін көрсете алатын өлшеуіш құрылғы немесе импульс жиілігін бөлгіштің қызметін атқара алады. Құрылыс ерекшеліктеріне орай, электромеханикалық және электрондық болып ажыратылады. Элекромеханиқалық импульс санауыш электромагниттік реле негізінде жасалған. Оның якоры храповикті қозғалтады. Храповик санауыш механизммен жалғасқан. Қазақ энциклопедиясы 

