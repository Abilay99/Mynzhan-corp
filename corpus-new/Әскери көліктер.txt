Біздің заманымызда жау нысанына жермен шабуыл дауға арналған көлік түрлеріне танк, өздігінен жүретін зеңбірек құрылғылар, сауытты машина, сауытты поезд т.б. жатады. Мұндай машиналар оқ өтпейтін сауытпен қапталады. Сондай-ақ, олар қару-жарақпен қамтамасыз етіледі. Әскери кемелер бірнеше мыңдаған жылдардан бері елдің жағалауы мен шекара аймақтарын қорғауда пайдаға асып келеді. Гректер жау кемесімен соғысу үшін «Трирема» деп аталған соғыс кемелерін жасаған.XVII ғасырдағы кемелерде зеңбірек тізіліп тұратын. Олар кеменің бүйіріндегі ойықтардан атқылауға арналған еді. Соғыс кемелерінің құрылысы XIX ғасырда сауытты кемелер шыққан соң, түбегейлі өзгерді. Уақыт өте келе, әскери кеме жетілген үстіне жетілуде. Жердегі немесе судағы түрлерімен салыстырғанда, әуе әскери машиналарының талқандағыш күші басым. Жойғыш ұшақ, тікұшақ, шабуылдаушы және бомбалаушы ұшақ секілділер көптеген жылдардан бері қолданыста. Олар талай жердің талқанын да шығарды.  КӨЛІКТЕР. – Алматы: «Аруна» баспасы. – 32 бет. – Сер.: «Балаларға арналған танымдық энциклопедия». ISBN 9965-26-439-2 

