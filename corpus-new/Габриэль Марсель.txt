Габриэль Оноре Марсель (Gabriel Honoré Marcel; 7 желтоқсан 1889, Париж, Франция — 8 қазан 1973, Париж, Франция) — француз философы, драматург, әдебиет сыншысы, католиктік экзистенциализмнің негізін салушы. Марсельдің көзқарасы қалыптасуына Л. Брюнсвиктің, А. Бергсон, Дж. Ройстың идеялары зор ықпал етті. 1929 жылы католик дінін қабылдайды. 1950 жылы папа энциклигі экзистенциализмді сынағаннан кейін өзінің философиясын "неосократизм" немесе "христиандық сократизм" деп атады. 1952 жылдан Мораль және саяси ғылымдар академиясының мүшесі. Марсель дәстүрлі католиктік схоластикадан қол үзіп, дінді рационалды тұрғыдан негіздеуге болмайды дейді. Марсель жеке адамның тәжірбиесіне, адамның тіршілігі арқылы көрінетін болмыс мәселесәне баса назар аударды. Шығармаларында "объективтілік" дүние мен "тіршілік дүниесін" айқын ажыратады да, субъектінің диализмінен құтылады, сөйтіп ол жүниемен қатынас жеке адамның қатынасы деп есептеді. Марсель философиясы тұтас алғанда буржуазия сана мен мәдениетінің құлдырауын бейнелейді. 

