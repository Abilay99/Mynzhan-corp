 Дін және ұлт — 2006 жылы Алматы қаласы «Арыс» баспасында басылып шыққан кітап. Кітап авторы/құрастырушысы — Мұртаза Бұлұтай. Беттер саны — 584. Қазақстан Республикасының Ұлттық мемлекеттік кітап палатасынан тіркелу кезінде берілген ISBN нөмірі — 9965-17-332-X. Белгілі дінтанушы, мәдениеттанушы ғалым Мұртаза Бұлұтайдың бұл еңбегіне дін ғылымдары, әлеуметтану, тарих, философия, филология, құқық, саясаттану, халықаралық қатынастар, мәдениеттану салаларын қамтитын кең ауқымды ғылыми - публицистикалық материалдары енгізілген. Автордың ең басты мақсаты ұлттық бірлік пен егеменділіктің сақталуы, дінді бұрмалаушылықтардан сақтау, зайырлы да өркениетті қоғам орнатуға үлес қосу екені айқын байқалады. Жинақтағы материалдар негізінен қазақ баспасөзінде бұрын жарияланған және жалпы көпшіліктің ыстық ықыласына бөленген құнды дүниелер. Оқырманның ойлау жүйесіне әсер ететін, дін мен қоғамға деген көзқарасына жаңаша ой салатын мазмұнмен жазылған.  

