    Әдебиеттану терминологиясы-әдебиеттану ғылымында қолданылатын терминдерінің жиынтығы. Ә. Т жаратылыстану және техникалық ғылымдар терминологиясынан өзіндік спецификаларымен ерекшеленеді. Бұл ғылымдарда көпмағыналылық, синонимшілдік, бейнеліліктің өзі кемшілік ретінде сезіліп тұрады. Әдебиеттану объектілерінде күрделі жәйттер феномені (көркем образ, поэтикалық сөз) көп реттерде дәлме-дәл кескінделіп, өзгермей алынуға тиіс түсініктердің ауқымына сыймайды. Мұны терминдердің көпмағыналылығы, қарапайымдылығы жалпыға ортақ (қалыптасқан дәстүрлі: стиль, образ, мотив, сюжет, тақырып, әдеби бағыт пен ағым т.б) ұғымдармен ғана түсіндіруге болады. Дегенмен, әдебиеттанудың белгілі бір жүйеге келтірілген, бірыңғай мағынада қолданылатын терминдерінен (өлеңтану, поэтика) тұратын бөлімдері де бар. Ә. Т-өзге ғылымдар мен өнерден алынған терминдер де белсенді  пайдаланылады, мәселен: 19 ғасырдың соңындағы дарвиндік теория (И. Тэн, Ф. Брюнетьер) терминдері, кейіннен - социология, генетика терминологиясы, біздің заманымыздағы семиотика (құрылымдық лингвистика), информация теориясының терминдері. Әдебиеттану тарихында: автор образы, сөздің ішкі пошым-пішіні (форма), даралау, карнавализациялау тәрізді термин-концепциялардың орнығуы кеңінен өріс алды. Термин қоғамдық келісім немесе заң тарапынан бекіту арқылы емес,осылай болуын қолдаған теория ықпалымен ұзақ өмір сүруі кәміл. Қазіргі әдебиеттанудың негізгі ерекшеліктерінің бірі-оның әр түрлі бағыттар мен мектептерге жіктеліп (дифференция) олардың әрқайсысының өзіндік терминдерді туындатуы болып табылады.   

