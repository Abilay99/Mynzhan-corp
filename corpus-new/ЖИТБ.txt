ЖИТБ - жаңа пайда болған қауіпті аурулардың бірі. ЖИТБ-ның қоздырғышы тек ауру адам немесе АИВ-жұқпасы арқылы жұғады. АИВ-жұқпасы - иммун тапшылық вирусы, ол адамның жұқтырылған иммун тапшылығы белгісі (ЖИТБ) ауруын тудыратын вирусы. Бұл ауру кезінде вирус қанның орғанизмді аурулардан қорғауға жауап беретін ерекше жасушаларын жояды. Ол адамның иммунитетінің əлсіреуіне соқтыратын жұқпалы ауру. Жұқпаның негізгі көзі: АИВ-жұқпа жұқтырған және ЖИТБ-мен ауырған адам болып табылады. АИВ-жұқпасы тек адамнан-адамға ғана жұғады. Сондай-ақ, ауру қан құйғанда тазартылмаған аспаптарды қолданудан жұғуы мүмкін, қан құю кезінде де өтуі мүмкін. Сондай-ақ, жұқпа ауырған анадан баласына аяғы ауыр кезінде және босанғанда, емізгенде жұғуы мүмкін. Жұқпа өтуінің тағы бір жолы - жыныстық жол. АИВ-жұқпасы ұзақ жылдар бойы адам организмінде тіршілік етіп, бірақ ешқандай білінбеуі мүмкін. Көп жағдайда АИВ-жұқпасын жұқтырғандар өздерін сау адамдай сезінеді, оларда ауру белгілері болмайды, олар жұқпа жұқтырғанын білмейді. Бірақ, мысалы, салқын тигенде олар сауыға алмайды, себебі олардың организмінде иммунитет түзілмейді. Сонымен қатар ол жұқпа таратқыш болып табылады. АИВ-жұқпасын кез-келген адам жұқтыруы мүмкін. Бірақ көбінесе "қауіпті топтарға" кіретін адамдардың жұқтыру ықтималдығы жоғары. Оған нашақорлар мен салауатты емес өмір салтын ұстанатын адамдар кіреді.  Адам организмінде АИВ сол қанның иммундық жүйеге жауап беретін жасушаларын өлтіреді. Олардың зақымдануы иммунитет жүйесінің қорғаныш қызметін төмендетуге əкеледі. Ол организмнің кез-келген жұқпаға тіпті жай кезде адам денсаулығына қауіп төндірмейтін микроорганизмдерге қарсы тұру қабілеті оралады. Алғашқы белгілері бірнеше күннен кейін немесе аптадан кейін пайда болады. Артқы мойын, бұғана үсті, қолтық асты, шаштың лимфа түйіндері ісініп, үлкеюі жиі кездеседі. Дене қызуы көтеріліп, үнемі жөтел, қатты терлеу, əлсіздік, іш өту белгілері білінеді. Бірақ бұл белгілер басқа аурулар кезінде де байқалуы мүмкін. Сондықтан тек қанды тексеру арқылы жұқпаның бар-жоғын анықтауға болады. Қан анализін ЖИТБ орталығы лабораторияларында өткізіледі.  

