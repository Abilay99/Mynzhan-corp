Жәмші, Жаман, Қарасай - Солтүстік Балқаш алабындағы өзен. Қарағанды облысының Ақтоғай, Шет аудандары  жерімен ағып өтеді. Ұзындығы 117 км, су жиналатын алабы 1150 км. Өзен Қызылтас тауларының оңтүстік беткейінен бастау алып, Балқаштың солтүстігіндегі Көкдомбақ  көлінің тұсында құмға сіңіп кетеді. Көктемде қар ерігенде ағады, жазда жеке қарасуларға бөлініп қалады. Жылдық орташа су ағыны 0,86 м/с. Жәмші аңғарының жер асты суы Ақшатау, Ақжал кенттерін, тау-кен кәсіпорындарын сумен жабдықтау үшін пайдаланылады. Өзенінің бойында Жәмші, Қарабұлақ ауылдары бар. 

