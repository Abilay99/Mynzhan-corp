Нигматуллин Мирхат Мирсағитұлы (1951 жылы туған) — журналист, "Атамұра" корпорациясы президентінің кеңесшісі.  1978 жылдары Қазақ мемлекеттік университетінің журналистика факультетін бітірген. 1978-1980 жылдары Талдықорған облысындағы аудандық газеттің бөлім бастығы, редактордың орынбасары, 1981-1982 жылдары Орта Азия әскери округінің "Боевое знамя" газетінің арнаулы тілшісі, 1982-1990 жылдары Алматы Үй құрылысы комбинатында әлеуметтанушы, референт, КСРО Халық депутатының көмекшісі. 1990-1992 жылдары Қазақ КСР Халықтық бақылау комитеті баспасөз орталығының жетекшісі, "Қазақстан Кеңестері" республикалық газетінін аға тілшісі, 1993-1998 жылдары Қазақстан Республикасы Мемлекеттік мүлік комитеті Баспасөз қызметінің жетекшісі, республикалық "Столичное обозрение" апталық газетінің экономикалық шолушысы, 1999 жылдан "Атамұра" корпорациясы президентінің кеңесшісі. КСРО Журналистер Одағының, Қазақстан журналистер одағының мүшесі. 500-ден астам мақалалары мен корреспонденциялары жарық көрген. "Атамұра" баспасынан басылып шыққан "Жекешелендіру жөніндегі нормативтік актілердің" 5 томдығын дайындауға қатысқан.  

