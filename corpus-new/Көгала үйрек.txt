Көгала үйрек немесе Гоголь - лат. Bucephala clangula - сүңгуір үйректер тұқымдасына жататын құс. Денесінің ұзындығы 50 см, салмағы 600-1100 г.Қауырсыны қара-қоңыр. Ұсақ балықтарды, судағы  омыртқасыз жәндіктерді және өсімдік дәндерін жейді.Ағаш кеуектеріне ұялап, 8-12 жұмыртқа салады. Қолдан жасаған кеуектерге де ұялайды. Қысқа қарсы қайтып кетеді. Гоголь Еуропаға, Азияға және Солтүстік Америкаға тараған. ТМД-да оңтүстік теңіздерде,көлдерде қыстайды.Құс Қазақстанда Марқакөлде, аздап Қара Ертісте, Семей маңында ұялайды. Түлеу кезінде Ақтөбе, Көкшетау, Қостанай, Астана, Қарағанды, Павлодар облыстарында кездеседі. 

