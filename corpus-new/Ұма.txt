Ұма (мошонка, енек); (лат. scrotum — ұма) — енқаптың сыртқы етті-терілі қабығы. Ол теріден және ет-серпімді қабықтан тұрады. Ұманың ішкі ет-серпімді қабығы беткей шандырдан, терінің шел қабатынан және бірыңғай салалы ет ұлпасынан түзілген. Ет-серпімді қабықтың пердесі ұманың қуысын екіге бөледі. Ұманың қуысында ен және ен қосымшасы орналасады. Оның терісінде тер мен май бездері болады.   

