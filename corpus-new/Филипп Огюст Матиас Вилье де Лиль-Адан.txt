Филипп Огюст Матиас Вилье де Лиль-Адан (фр.  Comte Jean-Marie-Matthieu-Philippe-Auguste Villiers de l’Isle Adam, 7 қараша 1838 жыл, Сен-Бриё, Бретань – 19 тамыз 1889 жыл, Париж) – француз жазушысы, граф. 1858 жылы «Алғашқы өлеңдер» деген атпен тұңғыш өлеңдер жинағын бастырады. Кейін роман, драма және новелла жазуға көшеді. 1862 жылы «Isis» атты романы, 1865-1870 жылдары «Elen», «Бунт» («La Révolte»), «Моргана» («Morgane») атты драмалары, 1883 жылы «Мейірімсіз әңгімелер» атты новеллалар жинағы жарық көреді. «Мейірімсіздік» – оның шығармаларының басты тірегіне айналады. Ол екі ағымды ұстанады: католицизм және оккультизм.   

