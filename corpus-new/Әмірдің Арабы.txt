Әмірдің Арабы (1897 - өлген жылы белгісіз) - ақын, саяси қуғын-сүргін құрбаны. Кеңес Өкіметін орнатуға белсене қатысқан. Оның «халық жауы» атануына колхоздағы кемшіліктерді батыл сынауы себеп болған. Жазықсыз жазаға тартылған. Әмірдің Арабы туған жерінен шалғайда көз жұмды. 1960 ж. ақталған. 1944 ж. түрмеде жазылған бір өлеңі сақталған. Онда «...Аластап бітті арысты, Ашылмай жақ қарысты, Айтқанның қағып азуын, Жазғанға жала жабысты...» деп сол кездің шындығын бейнелейді.  

