Надежда Михайловна Чернова (1947 жылы туған, Павлодар облысы Баянауыл ауылы) - ақын. ҚазҰУ-ды бітірген. Семей облысы телестудиясында редактор, Көкшетау облысында орта мектепте мұғалім, Қазақстан Жазушылар одағының Семей облысаралық бөлімшесінде әдеби кеңесші болған. "Жалын" баспасында редактор, "Ленинская смена" газетінде әдеби қызметкер, Қазақстан ЛКЖО ОК-ті жанындағы шығармашылық жастар кеңесі төрағасының орынбасары болып жұмыс істеген. 1980 жылдан "Простор" журналында бөлім редакторы. К.Ахметованың шығармаларын орыс тіліне аударған. Өлеңдері қазақ, украин, якут, болгар тілдеріне аударылған.  

