Шәмшиден Мырзағалиев (1921, Бөкей ордасы ауданы, 26-а. 1943) — спортшы, шахматтан үш дүркін республикалық чемпионы (1938 Қарағанды, 1939 - Шымкент, 1940 — Алматы). Он бір жасында әкесінен айрылған ол 1940 ж. Орал қаласындағы 11-қазақ мектебінде оқып, үздік бітіріп шықты. 1937-40 ж. шахматтан облыс чемпионы болды. Республикалық біріншіліктің 4,5,6-турнирлерінде «Қазақстан чемпионы» атанды. Мырзағалиев Кеңес армиясы қатарында жүргенде соғыс басталды. Курск, Орал маңындағы шайқастарда жараланып, госпитальге түседі. Кейін әскери училищеде оқып, кіші командир атағын алды. 1943 ж. ерлікпен қаза тапты. Орал қаласында Мырзағалиев атындағы шахмат клубы құрылды.  

