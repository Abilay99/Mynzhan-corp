Сәлім Хуснутдинұлы Душманов (1938 жылы туған, Батыс Қазақстан облысы, қазіргі Бөрілі ауданы, Орал ауылы) – медицина ғылымының докторы (1992), профессор (1993).Ақтөбе мемлекеттік медицина институтын (1966, қазіргі Батыс Қазақстан медицина академиясы) бітірген. Батыс Қазақстан облысы ауруханаларында хирург, Тайпақ ауданы орталық ауруханасының бас дәрігері (1968–81) болған. Орал педагогика институтында кафедра меңгерушісі, аға оқытушы (1981–92), 1992 жылдан Батыс Қазақстан медицина академиясында қызмет етеді. Негізгі ғылыми жұмыстары әлеуметтік гигиена, денсаулық сақтау ісін ұйымдастырып, басқару мәселелерін зерттеуге арналған.   

