Павел Степанович Благов (19.1.1917, Ордабасы ауданы Қараспан ауылы – 21.12.1982, сонда) – соғыс ардагері. Даңқ орденінің толық иегері. 1935 – 1938 ж. ұжымшарда тракторшы болды. 1938 ж. Қызыл Армия қатарына шақырылып, 1939 – 1940 ж. Кеңес-фин. соғысына, 1941 – 1945 ж. 2-дүниежүзілік соғыста Батыс, Брянск Сталинград майдандарында Қырымды, Белоруссияны, Балтық жағалауын, Шығыс Пруссияны азат етуге қатысты. 159 рет әуеге көтеріліп, ерлік көрсетті. Соғыстан кейін туған ауылында жұмыс істеді. «Даңқ» орденінің толық иегері. Қызыл Ту, Қызыл Жұлдыз ордендерімен, медальдармен марапатталған..   

