Сәмеке (Шақмұқамбет хан, орыс деректерінде - Шемяка) – Орта жүз ханы (1719 – 1734 жылдары). Жоңғар шапқыншылығы кезінде жоңғарларға қарсы соғыста көзге түскен. Сәмеке жоңғар әскерлері Орта жүзді басып алған кезде орыс мемлекетімен жақындасуға ұмтылған билеушілердің бірі болды. 1731 жылы 25 желтоқсанда А.И. Тевкелев Ресей қол астына өту жөнінде құжатқа қол қою үшін Сәмекеге өз елшілерін жіберді. Сәмеке Орта жүздің жекелеген рулары атынан Ресей құрамына енетіндігі жөнінде ант беріп, «өз мөрін» басты. 

