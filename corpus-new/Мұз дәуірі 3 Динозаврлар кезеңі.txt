«Мұз дәуірі 3: Динозаврлар кезеңі» (ағылш. Ice Age: Dawn of the Dinosaurs) — АҚШ мемлекеті шығарған толықметражды анимациялық фильм. 2009 жылы Blue Sky Studios студиясы 20th Century Fox компаниясымен бірлесіп шығарған. «Мұз дәуірі» және «Мұз дәуірі 2: Ғаламдық жылыну» мультфильмдерінің сиквелі болып табылады. Мультфильмнің режиссері - екінші бөлімді түсірген Карлос  Салдана болып қала берді. Бірінші бөлімнің режиссері Крис Уэдж атқарушы продюсер рөлін атқарды. Басты кейіпкерлерді бұрынғы актерлер — Рэй  Романо, Джон Легуизамо, Денис Лири, Куин Латифа, Шон  Уильям Скотт, Джош Пеки, Крис Уэдж дыбыстады. Жаңа кейіпкерлерді дебютанттар Саймон Пегг және Карен Дишер дыбыстады. Мультфильмнің сюжеті бойынша жалқауаң Сид тираннозаврдың үш жұмыртқасын тауып алады. Нәтижесінде алып жануар Сидті ұрлап кетеді. Оны құтқаруға аттанған басты кейіпкерлер жер астындағы динозаврлар мекендейтін әлемге тап болады.Алдымен АҚШ кинотеатрларында Әкелер күніне орай алдын ала көрсетілімдер болды. Фильмнің әлемдік премьерасы 2009 жылы 1 шілдеде 3D форматында болды. Мультфильм сыншылардың әртүрлі пікіріне ие болды. Фильмнің үшінші бөлімі әлемдік прокатта $ 886,7 миллион қаржы жинап ең түсімді фильмге айналды. 2012 жылғы шілде айындағы жағдайға сүйенсек фильм ең түсімді фильмдер арасында төртінші орында тұр. Бұл тізімде ол «Ойыншықтар хикаясы. Қашу» ($1,063 миллиард), «Арыстан патша» ($951,6 миллион) және «Шрек 2» ($919,8 миллион) мультфильмдеріне жол береді. 

