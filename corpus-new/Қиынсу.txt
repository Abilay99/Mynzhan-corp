Қиынсу - Күршім алабындағы өзен. Шығыс Қазақстан облысы Күршім ауданы жерімен ағады. Ұзындығы 36 км, су жиналатын алабы 218 км. Жалпы ұзындығы 60 км болатын 21 саласы бар.  Бастауын Нарын жотасындағы Үйгентас асуының оңтүстік баурайындағы бұлақтардан алып, Күршім өзеніне оң жағынан құяды. Өзен өн бойы тау шатқалымен ағады. Жағалауының басым бөлігі тік жарқабақты, шоңғалдар жиі кездеседі. Жауын-шашын, жер асты суларымен толығады. Желтоқсан айында суы қатып, сәуірдің 2-жартысында ериді. Қылқан жапырақты орман, төменгі ағысында арша, долана, итмұрын, т.б. жеміс ағаштары аралас қайың, көктерек шоқ тоғайлар өзен жағалауына өскен. Алабы шабындыққа және мал жайылымына пайдаланылады.  

