Бұзып өту учаскесі — кұраманың, бөлімнің шабуыл шебінің бір бөлігі. Онда қарсылас қорғанысын бұзу максатында әскердің негізгі күші жинақталады. Қолбасшы (командир) немесе аға басшы операция (ұрыс) алдында қарсылас қорғанысының сипатын және оны бұзып-жаруға қажетті күш пен құралды, жергілікті жер ерекшеліктері мен басқа да факторларды есептеп алады. 1944-45 ж.ж. Ұлы Отан соғысы тәжірибесі бойынша Бұзып өту учаскесінің майдан бойынша ені 20-30 км болып (1,2 кейде 3 өңірде немесе шабуыл шебінің 7-12%ы, армия бойынша 6-14 км, корпуста 4-6 км, дивизияда 2-2,5 км) корпус пен дивизия үшін көп жағдайда шабуыл шебінің енімен тең келді.  

