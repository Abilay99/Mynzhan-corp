«Пианист туралы аңыз» (итал. La leggenda del pianista sull'oceano — «Мұхит төсіндегі пианист туралы аңыз», ағылш. Legend of 1900 — «Мың тоғыз жүзінші туралы аңыз») — италиялық режиссер Джузеппе Торнаторенің музыка жанрындағы драма-фильмі. Алессандро Барикконың «Новеченто» («Жиырмасыншы ғасыр») атты кітабының желісімен түсірілген. Фильм  кеменің ішінен ешқашан жағалауға шықпаған талантты пианистің тағдырын баяндайды. 1900 жылы оны әлдекім "Вирджиния" кемесіне туып тастап кетіп, сол жердегі жұмысшылардың бірі асырап алады. Өмірге келген жылына қарай оны "Мың тоғыз жүзінші", "Жиырмасыншы ғасыр" деп атап кетеді. Ол керемет пианист болып қалыптасады да, кемедегі жолаушылардың сүйіктісіне айналады. Сол кездің атақты пианисті Джелли Ролл Мортон кемеге мұны арнайы іздеп келіп, пианинода ойнаудан дуэльге түседі. "Мың тоғыз жүзінші" оны жеңіп кетеді де абыройы асқақтай түседі. 

