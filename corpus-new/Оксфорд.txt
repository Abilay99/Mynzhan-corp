Оксфорд (ағылш. Oxford — «өгіз өткелі», «бұқа өткелі»,  [ˈɒksfərd]) — Ұлыбританиядағы қала, Оксфордшир уезінің астанасы. Ағылшын тілді елдердің арасында және бүкіл Еуропадағы ең көне университет ретінде танымал - Оксфорд университеті орналасқан. Ұлыбританиядағы барлық жетекші оқу мекемелерінің рейтингтері осы университетті елдегі ең жақсысы деп санайды; сонымен қатар, ол әлемге 50-ге жуық Нобель сыйлығының лауреатын шығарған болатын. Оксфорд Темза өзенінің жағалауында орналасқан. Қызықтысы, өзеннің қала бойымен ағатын 10 мильге жуық бөлігін The Isis деп атайды. 2008 жылы тұрғындар саны 153 900 адам болды, олардың 30 000-ы университет студенттері. Оксфорд алғаш рет хат жүзінде 912 жылғы «Англосаксондық хроникаларда» кездеседі. Ол кезде орнында St Frideswide’s nunnery шіркеуі болған еді. 1117 жылы дінгерлерге толықтай білім беру мақсатымен алғашқы Оксфордтық университет салынған болатын. Тек қана Генрих II-нің кезінде Оксфорд нағыз университеттік қалашыққа айналды. 1355 жылы әулие Схоластик күнінде қырғын болып, нәтижесінде 63 студент көз жұмады. Осыдан кейін алдағы 470 жыл бойы қала университетке айыппұл төлеп отырды. 

