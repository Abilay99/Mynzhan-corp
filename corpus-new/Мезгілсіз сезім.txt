 «Мезгілсіз сезім»  (түр. Aşk-ı Memnu) — Ay Yapım компаниясы түсірген түрік телесериалы.  Осы телесериал Halit Ziya Uşaklıgil жазылған романды түсірілді.   Бихтер мен Бехлүл атты екі жастың бір-біріне деген құпия сезімдері туралы сыр шертетін бұл хикая түрік киногерлерінің соңғы жылдағы ең үздік шығармасына айналды. Романтикалық махаббат оқиғасы көптеген елдерде көрермендер көңілінен шығып, кино саласындағы 18 марапатқа ие болды. Телетоптаманың Қазақстанда алғашқы рет 31 арнада қаңтар айында болған еді.  Ыстамбұлдағы сыйлы да, дәулетті жандардың бірі Аднан жұбайының қазасынан кейін, қызы Нихал, ұлы Бюлентпен бірге өзгелерден оқшау, мамыражай тірлік кешіп жатады. Бір күні ол жас сұлу Бихтермен танысады. Бойжеткенмен кездескен сәттен бастап, ол өмірге қайта келгендей болады. Ал, жақында ғана әкесінен айырылған жас қыз Аднаннан қорғаныш табады. Осылайша, жаңа өмір бастамақ ниетте Бихтер Аднанның жекежайына көшіп келеді. Алайда, мұнда ол күйеуінің жиені Бехлүл атты сымбатты жігітті кездестірді. Осы сәттен бастап, Бихтердің өмірі өзгеріп шыға келді. Бақытты да, тыныш және қауіпсіз өмір бастамақ болған сұлу аяқ астынан туындаған құштарлық сезімінің құрсауында қалады... Бір-бірінен қаншалықты қашқақтаса да, Бихтер мен Бехлүл жекежайда кездеспей тұра алмайды. Ал, құштарлық сезімі жанға тыным берер емес. Бихтердің анасы Фирдевс екі жастың арасында туындаған алауды байқап қалады. Бұған алаң болған ол, қызының некесін сақтап қалу үшін Аднанның қызы Нихал мен Бехлүлді бір-бірімен жақындастырмақ болады. Алайда, Фирдевстің бұл ойыны Бихтердің шынайы сезімін мойындауға итермеледі. Ол енді Нихал мен Бехлүлдің жақындасуына кедергі жасамақ болады. Бұл ойынның соңы Бехлүл мен Бихтердің бір-бірінен алшақтауына алып келді.  Біраз уақыт өткен соң да Бехлүл өзінің Бихтерге деген сезімін мойындауға жүрексініп жүреді.  Бихтер де шынайы сезімін ұмытып, Аднанмен арасын жылыту мақсатында демалыс күндері күйеуімен бірге оңаша қыдырмақ болады. Алайда, екі ғашықтың арасына қашықтық та бөгет бола алмады. Бихтер жоқ кезде Фирдевс Нихал мен Бехлүлдің арасын жақындатуға барын салады. Бихтер мен Аднан саяхаттан оралған соң, мерекелік кешкі ас ұйымдастырады. Ал, ас үстінде Бехлүл айтқан жаңалық отбасы мүшелерін бірден таң қалдырды...   

