Эндрю Захари Файер (ағылш. Andrew Z. Fire, ж.т. 27 сәуір 1959, Пало-Альто, Калифорния) — американдық ғалым, молекулалық генетик. Стэнфорд университетінің профессоры. 2006 жылы Физиология немесе медицина саласындағы Нобель сыйлығын Крейг Мелломен бірге «РНК-интерференциясын — белгілі бір гендердің қызметін бәсеңдету әсерін ашқаны» үшін алды. 27 сәуірде 1959 жылы Пало-Альтода (Калифорния) дүниеге келген. Білімді Берклидегі Калифорния университетінде (1978) және Массачусетс технологиялық институтында (1983) алды. 1986 - 2003 жылдары Карнеги институтында эмбриология  бөлімшесінде жұмыс істеді (Балтимор, Мэриленд). 1989 жылдан Джонс Хопкинс университетінде профессоры. 2003 жылдан Стэнфорд университетінің медицина мектебінде патология және генетика профессоры. АҚШ Ұлттық ғылым академиясы және Американдық өнер және ғылым академиясының мүшесі (2004 жылдан).  

