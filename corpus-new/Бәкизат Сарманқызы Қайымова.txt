Бәкизат Сарманқызы Қайымова (01.11.1929 жылы туған, Семей облысы, Аякөз қаласы) — тіл білімі маманы, филология ғылымының кандидаты (1963). Абай атындағы Қазақ педагогикалық институтының филология факультетін бітірген (1950). 1950—1954 жылдары ҚазКСР ғылым академиясының Тіл және әдебиет институтында қызметкер, осы институттың жанындағы аспирантураны бітірген (1954). 1957 жылдан еңбек демалысына шыққанша аталмыш институтта қызметкер. Филология ғылымының докторы, профессор А. Ысқақовтың жетекшілігімен "Қазақ тіліндегі етістіктен есім туғызушы аффикстер" деген тақырыпта кандидат диссертациясын қорғады. Лексикография саласында еңбек етті. 10-нан аса ғылыми мақала авторы.  

