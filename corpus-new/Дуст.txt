Дуст — баяу өсер ететін заттар (тальк, каолин және т.б.) араластырылған инсектицидтердің майдаланған ұнтағы. Қандалаға және тарақанға қарсы қолданылады. Дуст түрінде "Фосфолан", "Нео-пин", "Неопинат", "Сульфолан", "Хлоропин" және т.б. препараттар шығарылады. Өзге ерітінділер мен эмульсияларға қарағанда тарақандарды жою үшін дустың өсер ету қасиеті жоғары. Дезинсекциялау кезінде дусты аумағы 1 шаршы метр жерге 10—20 грамнан келетіндей есеппен алмұрт тәріздес резеңке шашқышпен немесе арнайы жасалған құтымен насекомдар шоғырланған тұсқа (плинтус, қуыс қуысқа, жиһаз, кілем, құбырлар мен батареялардың артына және т.б.) шашады. Бес тәулік өткен соң, сол тұсты тазартып, жинап алу керек. Препараттардың көпшілігі улы келеді, сондықтан олармен жұмыс істеу кезінде сақтық шараларын қолданған жөн.   

