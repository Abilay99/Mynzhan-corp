Жәдігер Қылышбайұлы Кенбай 1956 жылы 11  қарашада Ақтөбе облысы Қобда ауданы  Жарық ауылында туған. Қазақ. Әкесі - Кенбаев  Қылышбай Жалмағамбетұлы, марқұм,  Ақтөбе облысы  Қобда ауданы «Жарық» кеңшарының бас экономисі болып жұмыс істеген. Анасы - Кенбаева Дәмелі  Ізмұханқызы, зейнеткер, мұғалім болып жұмыс істеген. Алматы көркемсүрет училищесін (1981); Т. Жүргенов атындағы Алматы мемлекеттік театр-көркемсүрет институтының көркемсурет факультетін (1989) монументалды-сәндік  өнер суретшісі, мүсінші мамандығы бойынша бітірген. Мүсінші, суретші-монументші.  Қазақ және орыс тілдерін біледі. 1977 жылдан - Ақтөбе облысы  Қобда ауданы «Жарық»  кеңшарының жұмысшысы. 1981 жылдан - Маңғышлақ облыстық  қуыршақ театрының бас суретшісі. 1984 жылдан -ҚазКСР Көркемсүрет  қоры жанындағы Ақтөбе шеберханасының суретшісі. 1991 жылдан - Ақтөбе гуманитарлық  колледжінің оқытушысы. 1998 жылдан бері -  Қ. Жұбанов атындағы Ақтөбе мемлекеттік университеті дизайн кафедрасының аға оқытушысы. ҚР Суретшілер одағы Ақтөбе филиалының төрағасы. Әскери атағы - сержант. Діни көзқарасы - ұстамды мұсылмандық. Саяси  қайраткер ретіндегі идеалы - М. Шоқай, Н.Ә. Назарбаев. Қазақстанның болашағы туралы болжамы - «Өркендеген Қазақстан, барлық салада дамудың эволюциялық жолы». Хоббиі - тарихи әдебиет оқу. Сүйіп оқитын әдебиеті - халықтар тарихы, этнография. Үйленген. Жұбайы - Кенбаева Гүлбахрам Мансұрқызы, мұғалім. Балалары - Жанат (1984 жылы туған), Әйгерім (1986 жылы туған), Қанат (1990 жылы туған).   

