Айбат мия,  баянберік  (лат. Sphaeróphysa sálsula) - Бұршақтұқымдас көпжылдық шөптесін өсімдік. Биіктігі 30-80 см. Гүл шоғы - келте шашақ тәрізді Жемісі домалақ, тұқымы ұсақ, бүйрек пішідес. Ылғалды, сортаң топырақты шалғындарда, құмды жерлерде, өзен жағалауыда өседі. Жалпы таралған жері - Кавказ, Сібір, Орта Азия, Моңғолия, Батыс және Солтүстік Қытай. Қазақстанда Семей, Қызылорда, Шымкент, Қостанай, Алматы облыстарында, Арал теңізі мен Зайсан, Балқаш көлдерінің маңында, Бетпақ далада, Шу-Іле, Қаратау, Батыс Тянь-Шань тауларында, Мойынқұмда өседі. Айбат мия мақта, күріш, беде егістіктері мен бау-бақшаның арам шөбі. Түйе мен сиыр сүйсініп жейді. Құрамында қан тоқтататын және қан қысымын төмендететін  сферофизин атты алколоид бар, медициада қолданылады. 

