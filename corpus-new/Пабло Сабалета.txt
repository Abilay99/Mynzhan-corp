* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Па́бло Хавье́р Сабале́та (исп. Pablo Javier Zabaleta;  1985 жылы 16 қаңтарда Буэнос-Айрес қаласында Аргентинада туылды) — аргентиналық футболшы, «Манчестер Сити» футбол клубы мен Аргентина ұлттық құрамасының қорғаушысы. 2008 жылғы Олимпиаданың чемпионы. Сабалета жалпы «Сан-Лоренсо де Альмагро» клубының тәрбиеленушісі, 2002 жылы клубпен алғаш кәсіпқой келісімшартқа қол қойды. Алғашқы маусымында «Сан-Лоренсо де Альмагромен» Оңтүстік Америка кубогін жеңіп алды. 14 жасынан бастап Аргентинаның әр түрлі жастағы құрамаларына қатыса бастады. Сабалета 20 жасқа дейінгі Аргентина құрамасының капитаны атанып, 2005 жылы Нидердандыдағы жастар әлем чемпионатын ұтып алды.  2005 жылы әлем чемпионатындағы жеңістен кейін, Сабалета испаниялық «Эспаньол» клубына 3 млн. долларға сатылды. Клубпен 5 жылдық контракқа қол қойып, ресми ойыншысы атанды. Алғашқы маусымнан-ақ Сабалета клубтың негізгі құрамына ілігіп, 2006 жылы Испания кубогін ұтып алды. Бірақ 2006/07 маусымда УЕФА кубогінің финалындағы «Севилье» клубына қарсы ойында жарақаттанып, маусымның көп бөлігін жіберіп алды. 2005 жылы 3 қыркүейкте алғаш рет Аргентинаның негізгі құрамасы үшін, 2006 жылдың әлем чемпионатының іріктеу ойындарында Парагвайға қарсы ойында алаға шықты. Алайда чемпионатын өзіне бас бапкер Хосе Пекерман алмауды жөн көрді. Пекерманның орнына Альфио Басиле келгенде Сабалета құрамаға жиі шақырылып жүрді. Бірақ Диего Марадона келгенде тіпті негізгі құрамдағы орнынан айырылып қалды.  2008 жылы Пекиндегі Олимпиада ойындарында Сабалета Аргенитаның басты қорғаушыларының бірі болды. Аргентиналықтар алтын медальдарды ұтып, бірде бір рет жеңілмей, тек қана екі рет қана голды жіберіп алды. 2008 жылы 31 тамызда Сабалета «Манчестер Ситиге» 6,45 млн.фунтқа көшіп, 5 жылдық контракқа қол қойды. Оның айтуы бойынша Англияда ойнағанды бұрыннан армандап жүр екен. 2008/09 маусымда Марка Хьюзаның командасында негізгі қорғаушы болып жүрді, бірақ Сити Джолеон Лескот, Коло Туре және Майки Ричардты сатып алғандықтан, 2009/10 маусымла қосалқы ойыншылардың бірі болып қалды.  

