Оптикалық көздеуіш — мергендік винтовканы нысанаға көздеу үшін қолданылатын қондырғы. Көздеуіштің оптикалық бөлігі объектив пен көздеуіш жіптері бар ергенектен, айналғыш жүйелерден және окулярдан тұрады. Нысананың әр нүктесінен шығатын сәулелер объектив арқылы онын фондық жазықтығына жиналып, заттың кішірейтілген, тәңкерілген бейнесін береді. Объективтің фондық жазықтығына көздеуіш жіптері бар ергенек, алмастырма ойық және ашык көздеуіштің қарауылы орналастырылады. Ергенектің сыртында нысананың төңкерілген бейнесін түзететін айналғыш жүйе болады. Атқыш нысананы окуляр арқылы үлкейтілген түрде көре алады. Оптикалық көздеуіште ергенекті орналаcтыру үшін көздеуіш бұрыштары мен жанынан түзетуге арналған тетіктері болады. 

