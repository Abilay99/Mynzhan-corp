Блок Шайкенов (5.4.1940, 'Шығыс Қазақстан облысы Аягөз ауданы) – биология ғылымдарының докторы (1993), профессор (1997).  Семей зоотехника-малдәрігерлік институтын (1962, қазіргі Семей мемлекеттік университеті) және Қазақстан ғылым академиясы зоология институтының аспирантурасын (1967) бітірген. Шығыс Қазақстан облысында бас мал дәрігері (1962–1964), Семей зоотехника-малдәрігерлік институтында ассистент (1964), 1967 жылдан Қазақстан ғылым академиясының зоология институтында кіші, аға, жетекші ғылыми қызметкер, зертхана меңгерушісі, институт директоры (2009–2010) қызметтерін атқарған.  160-тан астам ғылыми жарияланым мен 4 монографияның, 3 кітаптың авторы.   

