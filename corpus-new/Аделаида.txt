Аделаида (ағылш. Adelaide) — Аустралия одағының оңтүстігіндегі қала, ірілігінен 5-ші,  Оңтүстік Аустралия штатының орталығы.Маунт-Лофти тауының етегінде орналасқан. Елдің басты теңіз порттарының бірі (жүк айналымы жөнінен 3-ші орында), әуе және темір жол  торабы.Халқы - 1,1 миллион тұрғын (2004 ж, мәліметі бойынша). Машина жасау, тамақ және жеңіл өнеркәсібінің ірі орталығы. Қала маңында химиялық, электротехникалық, мұнай айыру зауыттары салынған. Уиверситет, Топырақтану және егін шаруашылық институттары, консерватория, сурет галереясы, мұражайлар  бар. 

