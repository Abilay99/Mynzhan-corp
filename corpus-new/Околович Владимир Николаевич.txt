Околович Владимир Николаевич (1.1.1933 жылы, Ресей, Владивосток қаласы) – ғалым, физика-математика ғылымдарының докторы (1978), профессор(1982), Қазақстан ғылым академиясының академигі(1989).Томск политехникалық институтын (Ресей Федерациясы) бітірген (1956). 1956 – 96 жылы Қазақстан ғылым академиясының ядролық физика институтында ғылыми қызметкер, 1984 – 86 жылы Қазақстан ҒА физика-математика ғылымдары бөлімшесінде академик-хатшының орынбасары, академик-хатшы, бас ғылыми хатшы, ғылым академиясының вице-президенті (1989 – 96), әрі Қазақстан ҒА ядролық физика институтында лаборатория  меңгерушісі болды. 1997 жылдан Минск қаласында (Беларусь) тұрады. Негізгі ғылыми еңбектері ауыр ядроның бөлінуі мен құрылымы физикасына және оның қасиеттерін зерттеуге арналған.  

