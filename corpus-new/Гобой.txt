Гобой(фр. hautbois- биік ағаш) - үрмелі муз. аспап. Бас жағы керней тәрізді кеңейтілген қысқа түтікке жалғанған, ұзындығы 59 - 61 ем ағаш түтікшеден жасалады. Гобой тәріздес аспаптар (свирель, сырнай, сыбызғы, т.б.) көптеген халықтардың муз. өнерінде ерте замандардан бастап қолданылып келеді. Тілшелі (клапанды) механизм жетілдірілген қазіргі Гобойлар 19 - 20 ғ-лар шегінде қалыптасты. Г. симф. оркестрдің құрамында, жеке ойналатын және ансамбльдік аспап болып табылады. Қазақстанда 1934 ж. муз. оқу орындарының ұйымдастырылуына байланысты Г. сыныптары ашылды. Оны алғаш бітіргендер: Т.Нұрғалиев, Қ.Сағынова, Т.Тікішев, А.Қармысов, т.б. 

