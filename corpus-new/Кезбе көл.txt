Кезбе көл  —жыл сайын өз орнын ауыстырып отыратын көл. Құрғақшылық қуаңшылық аймақтарға тән құбылыс. Жылдық ағындының құбылмалылығы мен үлестірімінің әркелкілігі, тасындылардың молдығы және адамдардың шаруашылық әрекеттері кезбе көлдердің пайда болуының басты себептеріне жатады (мыс., көлге құятын Тарилі мен Кончедарияның төменгі ағысының тұрақсыздығынан Лобнор өз орнын 150 км-ге дейін өзгертіп отырады).   

