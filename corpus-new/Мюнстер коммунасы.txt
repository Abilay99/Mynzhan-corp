Мюнстер коммунасы (1534–1535) – анабаптистердің Мюнстер қ-ндақы (Вестфалия) рев. халық өкіметі. Мюнстер қ-ның тұрғындары мен сырттан келген анабаптистердің қала сеньоры князь-епископ Франц фон Вальдекке қарсы қарулы күресінің нәтижесінде орнады. Өкімет іс жүзінде анабаптистердің «бас әулиесі» Ян Матистің, ол өлгеннен кейін Иоанн Лейденскийдің қолында болды. Лейденский 1534 ж. магистратты «12 старейшинаның» Советімен ауыстырды; шіркеу, монастырь, қаладан қашқан немесе қуылған азаматтардың мүліктерін, қымбат металдарды көпіршік пайдасы үшін конфискеледі, баю мақсатында жүргізілген саудаға, зат айырбасына алдымен тежеу, кейіннен тыйым салды т. б. шараларды жүзеге асырды. Мюнстерді «нағыз христиандардың» бір тұтас қауымы (коммунасы), құдай қалаған қала деп жариялады. Мюнстер коммунасының жүргізген шаралары мен программасы феодализм революциялық жолмен жоққа шағару және буржуазиялық өзгерістерді жүзеге асыру мәселелерінен аса алмады. 1535 ж. 25 маусым епископ әсекерлері Мюнстерді алды. 

