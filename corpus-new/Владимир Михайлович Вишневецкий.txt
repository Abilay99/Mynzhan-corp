Владимир Михайлович Вишневецкий (15.7.1900, Украина, Харьков облысы, Купянск ауданы – 28.12. 1981, Сайрам ауданы) – соғыс және еңбек ардагері. Кеңес Одағының Батыры (9.2.1944).  Азамат соғысына қатысқан. Соғыстың алдында Жуалы ауданына қарасты Казанка ауылдық кеңесінің төрағасы болып қызмет атқарған. 2-дүниежүзілік соғыс майдандарында ұрысқа қатысып, Днепр үшін болған шайқаста зеңбірек командирі аға сержант Вишневецкий жаудың 4 танкісін, 3 пулеметшісін жойып ерекше ерлік көрсетті. Соғыстан кейін Сайрам ауданында кеңшарда жұмыс істеді.  Ленин, 2-дәрежелі Отан соғысы ордендерімен, медальдармен марапатталған. 

