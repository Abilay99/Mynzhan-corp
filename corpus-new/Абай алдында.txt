«Абай Алдында» - «Жалын» баспасынан 1987 ж. жарық көрген көркем әңгіме-кітапша. Авторы - Т. Жұртбаев. Әңгімеде жас Мұхтардың атасы Әуезбен бірге Абай ауылы барғаны, ел өмірі, ұлы ақын туған жерінің сұлу табиғаты, балғын балалық шақ көркем суреттеледі. Кітапшаны суретші Б. Мұхамедиев көркем безендірген. Туынды төменгі класс оқушыларына арналған. Көлемі 1,5 б. т., 50 мың дана болып басылған.   

