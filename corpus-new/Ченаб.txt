Ченаб, Чинаб - Үндістандағы және Шығыс Пәкістандағы өзен, Сатледж өзенінің оң жақ саласы (Үнді өзені алабында). Ұзындығы 1100 км, су жиналатын алабының ауданы 138 мың км². Бастауын Батыс Гималай сілемдерінен алып, Пенджаб жазығын басып ағады. Негізгі салалары - Джелам және Рави. Режимі муссондық, жазда суы тасиды. Таудан шығар алдындағы су ағымы 890 м³/с. Орта және төменгі ағысында кеме қатынайды. Ченабдан суару-саурландыру каналдары таратылған. Өзен бойында Мултан қаласы (Пәкістан) орналасқан.  

