Оразалы батыр ауылы — Жамбыл облысы, Шу ауданындағы ауыл, Ақсу ауылдық округінің құрамында.  Аудан орталығы – Төле би ауылынан оңтүстік-шығысқа қарай 63 км жерде, Шу өзенінің сол аңғарының шөлді белдемінде орналасқан.  1998 жылға дейін "Жданов" деп аталып келді. Ауыл 1950 – 97 жылдары қой өсіретін ұжымшардың бөлімшесі болған. Оның негізінде Оразалы батыр ауылында шаруа қожалықтары құрылды.  Орта мектеп, клуб, кітапхана, фельдшерлік-акушерлік пункт, т.б. мекемелер бар.  

