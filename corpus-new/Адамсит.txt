Адамсит — тітіркендіргіш әсері бар уландырғыш зат. Адамсит қою жасыл түсті кристалды ұнтақ немесе балқытылған масса. Ысыту кезінде немесе жарылыс әсерінен адамсит адамның тыныс алу жолдарын қатты тітіркендіретін сары түсті улы түтін бөліп шығарады. Адамсит улы түтінді құтыларда, артиллериялық снарядтарда, авиабомбаларда қолдануға арналған. Адамситтен корғану үшін газтұмылдырық пайдаланылады.  

