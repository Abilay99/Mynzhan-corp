Әбдірахим Жаймурзин - 1916 жылы 14 тамызда Ақтөбе облысы, Байғанин ауданында (Темір уезінің Жембайсары болыстығы, Ақтөбе губерниясы) дүниеге келген. 1933 жылы Конжар колхозшы жастар мектебін бітіріп, сол колхозда есепші болып қызмет атқарады. Осыдан кейін Қазақтың педагогика институтының жанындағы дайындық бөлімін бітіріп, аталмыш институттың физика-математика факультетіне түсіп, оны 1938 жылы үздік дипломмен аяқтайды. Жолдамамен Жоғарғы Коммунистік ауылшаруашылық мектебінде математика пәнінен сабақ береді. Негізінен философия тарихымен, қазақ халқының саяси-әлеуметтік ой-пікірімен шүғылданды. 17 баспа табақтан артық ғылыми еңбектері жарық көрген. Қазақстан Компартиясының VІ-съездерінде оның Орталық Комитетінің мүшесі болып сайланады. КСРО наградаларымен марапатталған.  

