Бенцинг (Benzing) Иоханес(1913 жылы туған, Германия, Берлин) – неміс түркітанушысы, Германияда Орта Азияны зерттеудің негізін салушылардың бірі, Майнц академиясының академигі (1966). Берлин ун-тін бітірген. 1956–1963 ж. Түркияда ГФР консулы болды. Бенцингтің оқуына, ғалым ретінде қалыптасуына эмиграцияда жүрген М.Шоқайкөмек берген. Бенцинг қазақ тілі бойынша бірнеше оқу құралдарын жазған. 1928 ж. қазақ ақыны М.Жұмабаевтың өлеңдерін неміс тіліне аударып жариялаған. 20 ғ-дың 30–40-жылдары Орт. Азия тарихын зерттеумен айналысқан. «Түркістан халықтарының тәуелсіздік үшін күресі» (1937), «Большевиктер, түркі халықтары және ислам» (1937–1938), «Кеңес Одағының түріктері», т.б. мақалалар мен «Алтайтану және түріктануға сыни шолу» (1988) атты монографиялардың авторы.  

