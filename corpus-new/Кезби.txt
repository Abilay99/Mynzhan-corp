Кезби - Ақтау қаласында ұңғымалар бұрғылаумен, мұнай ұңғымаларын күрделі жөндеумен, мұнай мен газды өндірумен, өңдеумен және сатумен айналысатын жауапкершілігі шектеулі серіктестік. 1992 жылы шағын жеке кәсіпорын ретінде құрылды.  Меншік түрі - жеке. Маңғыстау облысының Қарақия ауданы жеріндегі Каменистый кенорында (басқа да блоктарда) барлау жүргізуге рұхсат берілген. Жауапкершілігі шектеулі серіктестік 1992-1997 ж. "Казпромставба"бірлескен кәсіпорнының мұнай ұңғымаларын бұрғылау жөніндегі мердігер болып жұмыс атқарды. 1997 ж. бері Қаламқас кәсіпшілігінде ұңғымалардың жерасты жөндеуін өткізіп келеді. 1997 ж. қазан айынан бері "Кезби" серіктестігінің құрылтайшысы "Англо-Каспий мұнай" компаниясы болып отыр.  

