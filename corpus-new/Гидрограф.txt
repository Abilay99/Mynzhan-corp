Гидрограф — 1) өзендегі су өтімінің белгілі бір жыл немесе маусым ішінде өзгеруін көрсететін график. Гидрограф өзен ағынын өлшейтін жердегі су өтімі туралы күнделікті алынатын деректер негізінде жасалады. Ордината осінде су өтімінің мөлшері, абсцисса осінде уақыт кесіндісі көрсетіледі.2) өзен (канал) тұстамасындағы су өтімінің уақыт бойында өзгеруінің кестесі. Су ағындысының жыл, маусым бойындағы, су тасу, төменгі деңгей кезіндегі бөліну сипатын көрсетеді. Гидрограф (грек, hуdor — су, gе - жер, gгарhо — жазамын) — өзендегі су өтімінің белгілі бір жыл немесе маусым ішінде өзгеруін көрсететін қисық сызық (график). Гидрограф өзен агынын өлшейтін жердегі су өтімі туралы күнделікті алынатын деректер негізінде жасалады. Ордината осінде су өтімінің мөлшері, абсцисса осінде уақыт кесіндісі көрсетіледі. Гидрограф гидротехникалық жобалау және су шаруашылық есептеулер үшін пайдаланылады. Әр түрлі қоректену көздерінен қалыптасқан су көлемдері гидрографты талдау арқылы анықталады.   

