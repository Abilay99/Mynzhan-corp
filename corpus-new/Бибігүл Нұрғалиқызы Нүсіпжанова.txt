Бибігүл Нұрғалиқызы Нүсіпжанова (1963 жылы 8 тамызда Алматыда туған) — кәсіби музыкант, музыкалық - педагог. Қазақстанның еңбек сіңірген қайраткері (2012). "Достастық жұлдызы" Халықаралық сыйлығының лауреаты (ТМД 2015). Т.Жүргенов атындағы Қазақ ұлттық өнер академиясының ректоры (2014 жылдан). Педагогика ғылымдарының кандидаты, доцент. 1981 - 1986 жылдары Құрманғазы атындағы Қазақ ұлттық консерваториясын "Фортепиано" мамандығы бойынша оқу бітірді. 1984 - 1998 жылдары Алматыдағы №1 Әміре Қашаубаев атындағы балалар музыкалық мектебінің мұғалімі, Концертмейстері және ұйымдастырушы ұстазы. 1989 - 1998 жылдары Абай атындағы Қазақ ұлттық педагогикалық университетінің "музыкалық білім әдістемесі, музыкалық аспаптар, музыкалық білім және музыкалық теориясы әдістемесі" кафедрасының оқытушысы. 1998 - 2001 жылдары Алматыдағы №1 Әміре Қашаубаев атындағы балалар музыкалық мектебінің Фортепиано мұғалімі және 2001 - 2008 жылдары Т.Жүргенов атындағы Қазақ ұлттық өнер академиясының "эстрадалық өнер бөлімі" кафедрасының оқытушысы, аға оқытушысы болса, ал 2004 - 2007 жылдары Т.Жүргенов атындағы Қазақ ұлттық өнер академиясының «Кәсіби білім беру теориясы мен әдістемесі» мамандығы бойынша асперантураны аяқтады. 2008 жылдан бастап доцент атанды. Республикалық және Халықаралық ғылыми-тәжірибелік конференциялардың ұйымдастырушысы болып табылады. Тәуелсіз аккредиттеу агенттігі және рейтингтер орталығының сарапшысы болып саналды. 

