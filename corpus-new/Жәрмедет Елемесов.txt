ЕЛЕМЕСОВ Жәрмедет (11.2. 1918 жылы туған, Қазалы ауданы ғ3 ауылы) – заң қызметкері. Қазақ КСР прокуратурасының құрметті қызметкері (1972). ҚР-ның еңбек сіңірген қызметкері (1979). 2-дүниежүзілік соғысқа қатысқан.Қазалы малдәрігерлік техникумын (1939), Ташкент қаласындағы заң мектебін (1948) бітірген. 1939 жылы Жамбыл облысы Талас ауданында зоотехник болды. 1944 – 1945 ж. Қазалы ауданы партия комитетінің жауапты қызметкері, аудандық прокуратурада тергеуші, 1948 – 1961 ж. Тереңөзек, Қазалы аудандарының (1953 – 1961) прокуроры, 1961 – 1993 ж. Талдықорған қалалық прокуроры, Талдықорған облысы прокурорының аға көмекшісі, Кербұлақ ауданының прокуроры, адвокаты қызметтерін атқарды. 1-дәрежелі Отан соғысы орденімен, көптеген медальдармен марапатталған.  

