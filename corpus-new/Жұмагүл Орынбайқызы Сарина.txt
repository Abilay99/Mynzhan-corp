Жұмагүл Сарина Орынбайқызы (1938 жылы туған, Форт-Шевченко қаласы) – педиатр-дәрігер. КСРО-ның үздік дәрігері (1967). Алматы мемлекеттік медицина институтын (қазіргі Қазақ ұлттық медицина университеті) бітірген (1961).  1961 – 1963 жылдары Маңғыстау аудандық аурухананың балалар дәрігері болды. 1963 – 1965 жылдары Шымкент қалалық денсаулық мекемесінде бас маман болды. 1965 – 1973 жылдары Шевченко қалалық ауруханасы бас дәрігерінің орынбасары, бас дәрігері болды. 1973 – 2001 жылдары Маңғыстау облыстық аурухананың, балалар ауруханасының, сауықтыру орталығының, қалалық сәбилер үйінің бас дәрігері болды.    

