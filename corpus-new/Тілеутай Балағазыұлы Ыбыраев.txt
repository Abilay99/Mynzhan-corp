Тілеутай Балағазыұлы Ыбыраев (4.4.1943 жылы туған, бұрынғы Талдықорған облысы Бөрлітөбе ауданы Лепсі станциясы) - музыкатанушы. 1971 жылы Алматы консерваториясын (қазіргі Қазақ ұлттық консерваториясы) бітірген. 1971 - 75 жылдары осында аспирантурада оқыды. 1975 - 78 жылдары Қазақстан КП ОК-інің Мөдениет бөлімінде нұсқаушы, 1978 жылдан Қазақ филармониясының директоры әрі көркемдік жағын басқарды. Оның музыка фольклоры, музыка өнер шеберлері туралы шығармалық портреттері, т.б. мақалалары мерзімді және энциклопедиялық басылымдарда жарық көрді. Қазақстан Жоғарғы Кеңесінің Құрмет грамотасымен, БЛКЖО және Қазақстан ЛКЖО ОК-інің грамоталарымен, медальдарымен марапатталған. 

