Новокубанка — Ақмола облысы Шортанды ауданындағы ауыл, Новокубан ауылдық округі орталығы.  Аудан орталығы – Шортанды кенті мен темір жол стансасынан батысқа қарай 18 км жерде, Қалқұтан өзенінің сол аңғарында орналасқан.  Тұрғыны 1893 адам (2009).  Іргесін 1934 жылы Кубаннан (Ресей) Қазақстанға қоныс аударған шаруалар қалаған. 1934 жылдан “Қазақстанның 18 жылдығы” атындағы ұжымшар мен КСРО Мемлекеттік агроөнеркәсібі астық шаруашылығы ғылыми-зерттеу институтының Шортанды тәжірибе шаруашылығының орталығы болып келді. Қазір ауылда ЖШС-тер мен “Ремтранссервиз” АҚ жұмыс істейді. 

