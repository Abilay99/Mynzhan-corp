 Басқа мағыналар үшін Новопавловка деген бетті қараңыз. Новопавловка — Қостанай облысы Қарасу ауданындағы ауыл, Новопавлов ауылдық округі орталығы. Аудан орталығы – Қарасу ауылынан батысқа қарай 62 км жерде, Құсмұрын көлінің оңтүстік аңғарында, құрғақ дала белдемінде орналасқан. 1999 жылы ауылдың тұрғындары 1691 адам (837 ер адам және 854 әйел адам) болса, 2009 жылы 1165 адамды (572 ер адам және 593 әйел адам) құрады. Іргесі 1954 жылы тың және тыңайған жерлерді игеруге байланысты қаланған. 1954-96 жылдары астық өсіретін “Ключевой” кеңшарының орталығы болды. Оның негізінде Новопавловкада 1997 жылы ЖШС құрылды. 

