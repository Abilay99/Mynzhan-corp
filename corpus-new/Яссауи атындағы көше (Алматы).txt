Яссауи атындағы көше (Алматы) - көшеге халық арасында «баба-ұстаз» деп атанған, бүкіл түркі сопыларының атасы саналатын ақын әрі философ Қожа Ахмет Яссауидің (1093-1166) есімі берілген. Қожа Ахметтің «Диуани хикмет» - «Даналық кітабы» жинағына біріктірілген өлеңдері осы уақытқа дейін түркі халықтарының арасында кең танымал. Сол кезде өмір сүрген діни бағдарламалардан ерекшелігі кітаптың шағатай тілінде жазылғандығы. Соның арқасында ислам діні бірінші рет түркі тілінде сөйлеген. Ахмет Яссауи кесенесі дүниежүзілік сәулет өнерінің қазынасына кіреді. Көше Әуезов ауданында орналасқан. Райымбек даңғылынан басталып, Жандосов көшесіне дейін созылып жатыр. Төле би, Ташкенская, Шаляпин көшелерімен қиылысады. Бұрынғы атауы - Центральная көшесі. Кешенін ұзындығы - 5100 метр.  

