Нәметбай мешіті – Тараз қаласындағы 19 ғ-дың соңы мен 20 ғ. басындағы архитектура ескерткіші. Нәметбай мешітінің ауласы 1897 ж. қалыптасып, онда медресеге арналған үй, тұрғын үй сап түзеген. 1998 ж. Нәметбай мешітінің кіре берісіне жаңа қақпа салынып безендірілді. Мешіттің қабырғасы сабан араластырылған саз балшықпен сыланған. Бөлме қабырғалары, көк, қызыл, жасыл түстермен безендірілген. Намаз оқитын бөлменің биікт. 5 м. Бөлменің төбесі мен тіреуіш қызметін атқарып тұрған бағаналар ою-өрнектермен айшықталынған.  

