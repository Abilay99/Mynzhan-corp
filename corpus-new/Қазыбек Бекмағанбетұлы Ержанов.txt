Қазыбек Бекмағанбетұлы Ержанов (1942 жылы туған, Қызылорда облысы, Сырдария ауданы, Тасбөгет кенті) – химия ғылымдарының докторы (1981), профессор (1992). ҚазМУ-ды (1965, қазіргі ҚазҰУ) бітірген. Қазақстан Ғылым Академиясының Химия ғылымдары институтында зертханашы, инженер, кіші, аға ғылыми қызметкер (1964–73), зертхана меңгерушісі (1973 жылдан; әрі Алматы технологиялық институтында кафедра меңгерушісі), институт директорының ғылыми жұмыс жөніндегі орынбасары (1992–94) қызметтерін атқарады. Ержанов 350-ден астам ғылыми жарияланымның, оның ішінде 1 монографияның авторы.  

