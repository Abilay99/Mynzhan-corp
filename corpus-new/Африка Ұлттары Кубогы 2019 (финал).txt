Толық мақаласы: Африка Ұлттары Кубогы 2019 2019 жылғы Африка Ұлттары Кубогы финалдық матчы (ағыл. 2019 Africa Cup of Nations Final) — Мысырда өткен 32-ші Африка чемпионатының шешуші ойыны. 19 шілде күні Каирдегі Халықаралық стадионда өтті. Финалға шыққан Сенегал және Алжир құрамалары алтын жүлдені сарапқа салды. Алжир футболшылары 1:0 есебімен жеңіске жетіп, Африка чемпионы атанды. Ойынның екінші минутында-ақ алжирлік шабуылшы Бағдат Бунеджахтың соққан голы матч тағдырын шешті.  Алжир қақпашысы Раис М’Боли матчтың үздік ойыншысы атанды. 

