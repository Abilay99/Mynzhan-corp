ЧАКОНА  (исп. chacona, итал. cіaccona) — ескілікті музыка жанры. Қазіргі уақыттағы музыкада Ч. өзгеріссіз қайталанып отыратын полифон. вариациялар жасау үшін ғана қолданылады. Ч. 16 ғ-дың аяғынан бастап Испанияда алғашында халық биі ретінде белгілі болған. Бастапқыда Америкадан келген бұл би өте шапшаң, жылдам орындалатын; бірте- бірте еур. елдерге тарап, 17 ғ-да ол баяу, салтанатты сипаттағы балет биіне айналды. Қарқыны баяу Ч-ның муз. өлшемі . Комп. Ж.Б. Люлли балеттерінің соңғы қорытынды нөміріне Ч-ны пайдаланған. 17 — 18 ғ-ларда Ч. өзгеріссіз, тұрақты түрде қайталанып отыратын аспаптық пьеса ретінде қалыптасты. Осы муз. жанрда көптеген композиторлар еңбектенді. Әсіресе, комп. И.С. Бах жеке скрипкаға арналған ғ2 партиттерінде Ч-ның үздік үлгісін жасады. Л. ван Бетховен фортепьяноға арналған көптеген пьесаларын (соның ішінде 32 вариац. до минорын) Ч. түрінде жазған. С. Көбеева   

