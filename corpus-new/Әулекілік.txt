ӘУЛЕКІЛІК, психологияда — адамның мінез-құлқындағы ұнамсыз сипат, дарақылық, даңғойлық, әумесерлік сияқты қылықтарға ұқсас. Әулекілікке шалдыққан адам өзін-өзі ұстай алмай, сәл нәрсеге елігіп, дарақыланып кетеді. Әулекіліктің тағы бір көрінісі — өзінен басқаның сөзіне құлақ аспау, өзімшілдікке салыну. Әулекілік адам тәрбиесінің жетімсіздігін білдіретін белгі ретінде бағаланып, жеткіншектер тәрбиелеуде бала бойында жас кезінен мұндай әдеттің қалыптаспау жағы қадағаланады.  

