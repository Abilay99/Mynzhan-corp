Валлес (Valles) Жюль(11 маусым 1832-14 ақпан 1885)-француз саяси қайраткері,жазушы,Екінші империя кезінде бонапартизмге қарсы шықты. I Интернационалдың және Париж Коммунасының (1871) мүшесі болды.1871 жылы  18 наурыздағы көтеріліске қатысты.Коммуна құрылғаннан кейін Англияға кетіп,1880 жылы кешірім берілген соң Францияға қайта оралды.  Көптеген әдеби шығармаларының ішіндегі таңдаулысы "Жак Вэнтра" атты өмірбаяндық трилогия.Ол Париж Коммунасының алғашқы кезеңі мен тарихына арналған.Памфлеттерінде финанс шонжарларын әшкерелеп,дүниені әлеуметтік жолмен қайта құруды талап етті, очерктеріндеинтеллигенцияның ауыр жағдайы мен шаруалардың  ақсүйектерге қарсы күресін жазды.‟Лондон көшесі” атты очерктер жинағы мен ‟Бюзанстағы аштық” романында Валлес жұмысшы табының тарихи рөлін түсінуге жақындады.1860 жылдың аяғында ‟Рю”,‟Пепль” деген демокр. газеттер шығарып тұрды.1870 жылы 4 қыркүйектегі революциядан кейін ‟Кри дю пепль” газетінің негізін қалады.Коммуна кезінде оны қайта шығарды. . 

