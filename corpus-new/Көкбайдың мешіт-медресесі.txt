Көкбайдың мешіт-медресесі, діни-білім мекемесі. Абайдың ақын шәкірті, дос-серігі Көкбай Жанатайұлының өмірі мен ақыңдық жолына байланысты материалдар жинақталған. 1997 ж. 12 қыркүйекте Абайдың мемлекеттік тарихи-мәдени және әдеби-мемориалдық қорық-мұражайының бір бөлімі ретінде ақынның қыстау-мекені Тақырда ашылған. Тақыр Абай ауданының орталығы - Қарауылдан 22, Семей қаласынан 204 шақырым жерде. Мұражай 1901-1904 жылы Көкбай ақын салдырған мешітте орналасты. Мешіттің қасыңда 1925 жылы ақынның өзі жерленген. Экспозицияда Көкбай өміріне байланысты мұрағаттық материапдар, түрлі құжаттар, фотосуреттер, Көкше елінің тұрмыстық-этнографиялық өмірін көрсететін заттар, кітаптар орналастырылған. Сондай-ақ Әуезов бастаған абайтанушы ғалым-зерттеушілердің еңбектері де қойылған.   

