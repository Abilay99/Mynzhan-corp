Ширатқыш машина - тоқыма өндірісінде жіпті, кордты, шпагатты, арқанды, т.б. ширату үшін қолданылатын машина. Мұның негізгі жұмыс тетігі - ұршық. Ол айналу арқылы жіпті әрі ширатып, әрі орап отырады. Ширатылған жіптерді дайындайтын машиналардың ішінде иіріп ширататын машиналар тиімдірек. Мұнда 4 операция (иіру, созу, ширату және бобинаға орау) бір мезгілде жүргізіледі.  Қазақстан ұлттық энциклопедия. 9 том. Алматы, 2007. 

