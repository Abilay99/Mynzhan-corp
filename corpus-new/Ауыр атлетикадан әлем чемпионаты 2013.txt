Ауыр атлетикадан әлем чемпионаты 2013 (ағылш. 2013 World Weightlifting Championships, пол. Mistrzostwa Świata w Podnoszeniu Ciężarów 2013)  Польшадағы Вроцлав қаласында қазан айының 20-27 күндері аралығында өтті.     Әлем чемпионаты Вроцлав қаласындағы орналасқан Жүз жылдық залында өткізілді. Ғимарат Макс Бергтің жобасы бойынша 1911—1913 жылдары аралығында ерте модерн стилінде салынған. Ғимарраттың күмбезі темірбетоннан жасалған, ішкі диаметрі 65 метр, ал биіктігі 43 метр. Құрылыс жұмыстары аяқталғаннан кейін ғимарат өзіне ұқсас нысандардың арасында көлемі бойынша бірінші орынға орналасты. 2006 жылы ЮНЕСКО-ның Әлемдік мұра тізіміне енгізілді. Қазіргі кезде түрлі спорттық шаралар және концерттер өткізу үшін қолданылады.           

