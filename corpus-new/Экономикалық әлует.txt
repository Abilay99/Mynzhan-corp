ЭКОНОМИКАЛЫҚ ӘЛУЕТ – қоғамдық өндірісті дамыту, шығарылатын өнімнің көлемін ұлғайтып, сапасын жақсарту, күрделі құрылысты еселей түсу және жүктерді экономикалық тұрғыда тиімді ауқымда тасымалдау, халыққа қызмет көрсету үшін қажетті құралдар мен жағдайлар жиынтығы. Экономикалық әлует экономиканың, оның салаларының, кәсіпорындардың, шаруашылықтардың өндірістік-эконом. қызметті жүзеге асыруға, өнім, тауар шығаруға, қызметтер көрсетуге, халықтың сұранымын, қоғамдық қажеттерді қанағаттандыруға, өндіріс пен тұтынудың дамуын қамтамасыз етуге қабілеттілігін көрсетеді. Мемлекеттің Экономикалық әлует оның табиғи ресурстарымен, өндіріс құрал-жабдығымен, еңбек және ғыл.-тех. әлуетімен, қорланған ұлттық байлығымен айқындалады, яғни халық ш-нда бұрыннан қорланған еңбек құралдарының жиыны және тех. жетілдіру дәрежесі елдің экон. әлуетінің шешуші нышаны болып табылады.    

