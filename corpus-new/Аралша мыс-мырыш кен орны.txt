Аралша мыс-мырыш кен орны - Ақтөбе облысындағы гидротермальдық процестерден өзгеріске ұшыраған девон дәуірінің диабазспилит құрамды жанартаутектік жыныстарының Көженсай гранит массивімен жапсарласқан жерінде.  4 кентасты белдемнің ені 750-800 м. «Западная» белдемінде 3 кентасты қабат бар. «Пограничная» кентасты қабатының ұзындығы 600 м-ге, құламасы 350 м-ге дейін зерттелген. Қалыңдығы 40-50 м.  Негізгі кентастың минералдары: пирит, халькопирит, сфалерит. Кентастың құрамында күкіртті колчедан, мыс, мырыш басым. Олардан басқа кобальт кездеседі.  

