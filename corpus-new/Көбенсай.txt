Көбенсай — Солтүстік Қазақстан облысы Уәлиханов ауданы, Телжан ауылдық округі құрамындағы ауыл.   Аудан орталығы – Кішкенекөл ауылынан солтүстік-шығысқа қарай 30 км-дей жерде, Теке көлінен оңтүстік-батысқа қарай 8 км-дей жерде, оған құятын өзімен аттас жылғаның жағасында, құрғақ дала белдемінде орналасқан. Тұрғыны: Іргесі 1929 жылы ауыл шаруашылығын ұйымдастыру кезінде қаланды. 1954 жылы тың жерлерді игеру кезінде мұнда “Степной” астық кеңшары орталық ұйымдастырылды. 1997 жылы кеңшар таратылғаннан кейін оның негізінде шаруа қожалықтары құрылды. Ауылда машина-трактор жөндеу шеберханасы, байланыс бөлімі жұмыс істейді. Орта мектеп, клуб, кітапхана, фельдшерлік-акушерлік пункт бар. Тұрғындары көрші елді мекендермен темір жол және автомобиль жолы арқылы қатынасады.  

