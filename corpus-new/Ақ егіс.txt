Ақ егіс - ерте егіп, кеш жиналатын бидай, арпа, сулы дақылдары. Конекоз кариялардың айтуынша, ертеде ақ егісті мал-жаны бар ауыл-аймақ еккен, оның ішінде бидайдан жасалған тағамы бар отбасын дәулетті, бай деп есептеген. Тары шаруашылығымен көбінесе шаруа адамы айналысқан, тары тіршіліктің күнкөрісі үшін егілген. Қазақ диқандары егіс атаулыны ақ егіс және көк егіс деп екі үлкен топка бөлген. Ақ егіске, жоғарыда аталғандай арпа, бидай, сулы тәрізді дәнді дақылдарды, ал көк егіске тары, қонақ, жүгері, күріш дақылдарын жатқызған. 

