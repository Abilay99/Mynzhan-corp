Әнуарбек Мамырұлы Сағитов 1948 жылы 19 мамырда РКФСР Омбы облысы Азов ауданындағы Шонай ауылында туған. Ленин орденді С.М. Киров атындағы Омбы ауылшаруашылық институтын (1972) зоотехник мамандығы бойынша; Алматы жоғары партия мектебін (1984) саясаттанушы мамандығы бойынша; Ш. Уәлиханов атындағы Көкшетау мемлекеттік университетін (2005) агроном мамандығы бойынша бітірген. 1966 жылдан - РКФСР Омбы облысы Марьяновск ауданындағы Новоазовск кеңшарында 8 жылдық мектептің мұғалімі. 1968 жылдан - С.М. Киров атындағы Омбы Ленин орденді Ауыл шаруашылығы институтының студенті. 1972 жылдан - Көкшетау облысы Ленинград ауданындағы Қызылту кеңшарында бас зоотехник. 1976 жылдан - Қазақстан Компартиясының Көкшетау облыстық комитетінің ауыл шаруашылығы бөлімінде нұсқаушы. 1979 жылдан - Қазақстан Компартиясының Көкшетау облыстық комитетінің ауыл шаруашылығы бөлімі меңгерушісінің орынбасары. 1982 жылдан - КСРО Ауыл шаруашылығы министрлігінің №47 жылқы зауытының директоры. 1987 жылдан - Қазақстан Компартиясы Көкшетау обкомының Рузаев аудандық комитетінің бірінші хатшысы. 1991 жылдан - аудандық Халық депутаттары кеңесінің төрағасы, Қазақстан Компартиясы Көкшетау обкомының Рузаев аудандық комитетінің бірінші хатшысы. 1992 жылдан - Көкшетау облысы Рузаев ауданының әкімі. 1997 жылдан - Көкшетау облысындағы Уәлиханов ауданының әкімі. 2002 жылдан - Солтүстік Қазақстан облысы Ғ. Мүсірепов атындағы ауданның әкімі. 2004 жылдан - Солтүстік Қазақстан облысы Есіл ауданының әкімі. 2005 жылдан - Солтүстік Қазақстан облысы Жер қатынастары басқармасының бастығы. 2005 жылдан бері - Ақмола облысының Табиғи ресурс- тар және табиғатты пайдалануды реттеу басқармасының бастығы. «Құрмет белгісі» (1980), Еңбек Қызыл Ту (1986), «Құрмет» (2003) ордендерімен; КСРО 6 медалімен, «Еңбек ардагері» (1991), 2-ші дәрежелі «Шекара Әскері үздігі» (1998), «Қазақстан Республикасының тәуелсіздігіне 10 жыл» (2001), «Астана» (2002), «Тыңға 50 жыл» (2005), «Қазақстан Конституциясына 10 жыл» (2005) медальдарымен; ҚР Құрмет грамотасымен (1997) марапатталған. Солтүстік Қазақстан облысы Ш. Уәлиханов атындағы ауданының Құрметті азаматы.   

