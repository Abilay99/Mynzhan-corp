Изиз Изимов (09.01.1929, Алматы облысы Ұйғыр ауданы Ават ауылы - 1995) - ақын.  ҚазҰПУ-ды бітірген (1952). 1952 - 57 жылдары "Йеңи һаят" редакциясының меңгерушісі, аға редакторы, кейін Шелек ауданы газетінің жауапты хатшысы қызметтерін атқарған. 1958 жылдан педагогикалық жұмысқа ауысып, Алматы облысы Шелек ауданы Байсейіт ауылындағы орта мектепте мұғалім болған. Оның көптеген өлеңдері 1953 жылы шығарылған ұйғыр ақындарының "Өлеңдер" жинағына енген. Өлеңдері орыс және қазақ тілдеріне аударылған. "Тау бөктерінде" (1963), "Ауыл әуендері" (1970), "Көмекшілер" (1974), т.б. жинақтары шықты. Ол орыс қаламгерлері А.С. Пушкиннің "Полтава", А.Н. Некрасовтың "Темір жол" поэмаларын, А.Гайдардың "Тимур және оның командасы" повесін (С.Мансуровпен бірге), қазақ жазушылары М.О. Әуезовтің "Абай жолы" роман-эпопеясын, С.Мұқановтың "Ботагөз" романын (Асамдиновпен бірге), татар ақыны М.Гафуридің таңдамалы өлеңдерін ұйғыр тіліне аударған.  

