Кабель тізбектерін симметриялау (орыс. Симмтерирование кабельных цепей). Кабель тізбектерінің  арасындағы өзара әсерді азайту үшін кабельді  жасау және оның құрылыстық ұзындықтарын  жалғап қосу кезінде  қолданылатын шаралар. Кабельді жасау кезінде симметриялау  үшін оның сымдарын (талшықтарын) жұптап , екі жұп және жұлдызша әдісімен еседі.  Төменгі (дыбыстық) жиілікте пайдаланылатын кабель тізбектерінің арасныдағы  магниттік байланыс өте аз, сондықтан өзара әсер тек сыйымдылық байланыспен анықталады. Сондықтан мұндай  кабель тізбектерінің  осы сйымдылықтың  байланысын азайту үшін оны бұрап еседі. Сонда сол тізбектегі сымдар басқа топтардағы сымдарға қарағанда  орындарын ауыстырып тұрады. Көрші орналасқан  топтардың есілу  қадамдары әртүрлі болуы керек. Әр түрлі топтарда орналасқан  тізбектер арасындағы байланыс  олардың есілу қадамына және есілу бағытына байланысты. Кабельдің құрылыстық ұзындықтарын  жалғап қосканда, тізбектердегі өзара  байланыс әсерін азайту үшін тізбек пен сымдардың арасындағы сыйымдылық коэффициентін (төменгі жиіліктегі кабкльдерде) және жақын, қашық шеттердегі ауысу өшуліктерін өлшеп, оларды берілген өлшемге алып әкелу үшін сымдардың орындарын ауыстырып және қарсы байланыс контурларын қосады. Осындай шараларды симметриялау деп атайды.  

