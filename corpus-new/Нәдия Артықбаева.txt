Артықбаева Нәдия (19.2. 1944  жылы туған, Қазалы ауданы Әйтеке би кенті) – әнші. Қазақстанның еңбек сіңірген артисті (1998).Қазақ эстрада студиясының алғашқы түлектерінің бірі. Алматыдағы Театр және кино институтын (қазіргі Қазақ ұлттық өнер академиясы) бітірген (1997).  Ғ. Құрманғалиев пен Р.Қаныбаеваның шәкірті. 1970 жылдан «Қазақконцерт» бірлестігінде еңбек еткен. Оның орындауында: О.Шораяқтың «Әділ іс», Т.Ізтілеуовтың «Күн туса, нұр қашады айдындағы», Нұртуғанның «Би болмас белін жалпақ буғанменен» термелері мен халықтың «Балапан қаз», «Абайкөк», «Қарғам-ау», «Ахау құмған-ай», «Замандас», «Ой Алтай» әндері Қазақ радиосының «Алтын қорына» жазылып алынған. Түркияның Риза қаласында  өткен «Чай» фестивалінде лауреат атанды. “Қазақ Энциклопедиясы”, I-том   

