 Жәнке хан (1460 ж. ш. - 1503/ 04) - Шағатай нәсілінен шыққан Моғолстан ханы, Жүніс ханның баласы. Жәңке хан Ташкентте билік құрған. Ол 1503 ж. інісі Сұлтан-Ахметпен бірігіп, Жошы ұрпағы Мұхаммед Шайбаниға (Шайбаққа) қарсы шығып, Ұратөбе деген жердегі соғыста қаза тапқан. Абай «Біраз сөз қазақтың түбі қайдан шыққаны туралы» деген тарихи еңбегіңде осы деректерді келтіре отырып, қазақтың «өз ағам» деп өзбекке қосылу тарихын түсіндіреді.   

