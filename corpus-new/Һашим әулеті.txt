Һашим әулеті — арабтардың Құрайыш тайпасының бір бөлігі саналатын Һашим ибн Абд Манафтың ұрпақтары. Қазіргі кездегі Иордания мен Мағрибияның патшалары Һашим әулетінен шыққан. Һашим әулетінен шыққандар Мұхаммед пайғамбардың ﷺ туыстары ретінде мұсылман елдерінде құрметтеледі. Оларды «сәийд» (қожа), «шәриф», «мырза» лауазымдарымен атап, олар ақ немесе қара түсті (Иранда) сәлде киіп жүреді. 

