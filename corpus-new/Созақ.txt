Созақ — Түркістан облысы Созақ ауданындағы ауыл, Созақ ауылдық округі орталығы. Аудан орталығы - Шолаққорған ауылынан солтүстік-батысқа қарай 70 км-дей жерде орналасқан. 1999 жылы жергілікті тұрғындар саны 3635 адам (1835 ер адам және 1800 әйел адам) болса, 2009 жылы 4630 адамды (2352 ер адам және 2278 әйел адам) құрады. 1946 жылдың А.Х.Марғұлан мен 1947-48 жылдың А.Н.Бернштама бастаған археологиялық қазбалар нәтижесінде, Созақ VI—XIX ғасырлар аралығында өмір сүрді. 1465-1727 жылдар аралығында Қазақ хандығының елордаларының бірі болған. 1723-1727 жоңғар шапқыншылықта зардап шеккен қалалар қатарына жатады. Тұрғындар қазақтың көне астанасын XIX ғасырдың басында тастап кетті. 1928-34 жылдары аралығында аудан орталығы болды. 1959 жылы құрылған “Қаракөл” ғылыми-өндірістік бірлестігінің, Созақ кеңшарының орталығы болды. Оның негізінде ӨК, шаруа қожалықтары ұйымдастырылған. Созақтың орнында орта ғасырларда Созақ (Хузак) көне қамал-қаласы болған. “Хан Мазары” деген қасиетті жерде Әбілқайыр, Жәнібек хандардың сүйектері жатыр. 

