Микрофильмдеу – түрлі құжаттардың, қолжазбалардың, техникалық сызбалардың, басылымдардың кішірейтілген көшірмелерін фотографиялық тәсілмен (немесе кинотүсіргі аппаратымен) түсіріп алу..  Микрофильмдеу әдетте түпнұсқа материалдарының 8-40 есе, ал кейде тіпті 60-100 есе кішірейтілген көшірмесін береді. Ол үшін 16, 35, 70 және 105 мм-лік кинофотопленкалар пайдаланылады. Микрофильмденген материалды оқу немесе көру үшін арнайы аппарат қажет. Ол фильмдерді ондаған есе ұлғайтып көрсетеді.   

