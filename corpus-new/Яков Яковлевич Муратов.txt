Муратов (Малинский) Яков Яковлевич (17.12.1890, Одесса – 26.7.1979, Алматы) – орыс актері. Қазақстанның халық артисі. (1957), Башқұрт АКСР-інің еңбек сіңген артисі (1946). 1908 ж. Одесса қаласындағы театр студиясын бітірді. М.М. Радин және М.С. Нароков сынды өнер шеберлерінен сабақ алды. 1953 – 60 ж. Қазақстанның Балалар және жасөспірімдер театрының орыс труппасында қызмет етті. Драмалық және комедиялық рөлдерде бірдей өнер көрсетіп, көркемсөз оқумен де шұғылданды. 1930 жылдан киноға түсіп, спектакльдер қойды.   

