Невада (ағылш. Nevada, /nɨˈvæːdə/) — АҚШ-тың батысындағы штат. 1 998 257 тұрғыны (2000) бар. Орегон, Айдахо, Юта, Аризон, Калифорниямен шекараласады. Аумағы 286 368 км. Астанасы – Карсон Сити. Солтүстік батысында Блэк-Рок сияқты шөл даламен шектессе, оңтүстік-шығысында Колорадо өзенімен шекаралас. Бұл жерді тұрғындар 20 000 жыл бұрын мекендеген, ал бұдан бұрынғы мекендеушілердің үңгірлері мен тасқа қашалған өнерлері қалды. Тұрақты тайпалардың арасында – шошондар мен пайюттер бар. 18 ғасырда бұл жерде испан миссионерлері болған. 1820 жылы осы жерге саудагерлер аң терісін сатуға келеді. Ал 1843-45 жылдары ғана осы мекенді картаға түсіру қолға алынған. Оны Дж. С. Фремонт пен К. Карсон жүргізеді. 1848 жылы АҚШ Невада аумағын Мексикадан күштеп тартып алады. 1859 жылы Вирджи–Ситиға жақын Комсток күміс желісі ашылғаннан кейін, бұл мекен 1850-61 жылдары Юта Аумағына кірді. 1861 жылы осы мекен Неваданың аумағы ретінде танылады. Ал 1864-36 жылдары АҚШ-тың штаты болды. Үлкен депрессия уақытында экономикасы дами бастады, оның дамуына кен ісінің заңдастырылуының маңызы болды. Гувер-Дам бөгетінің құрылысы штаттың оңтүстігіндегі экономиканың дамуына ықпал етті. 1950 жылы штатта бас ядролық полигондар орналастырылды. Экономика саласында ауылшаруашылығы мен пайдалы қазбалар табыс көзі болап табылады. Лас-Вегас, Рино, Тахо көлдері туризмнің орталығы ретінде белгілі.  

