* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Қуаныш Мұратұлы Қалмұратов (27 тамыз 1996 жыл) — қазақ футболшысы, қорғаушы.  "Атырау" клубында доп тебеді. Қазақстан кубогының екі дүркін финалисі (2017, 2018). Карьерасын 2013 жылы "Атырауда" бастады. Ол маусымда 17 жасар футболшыға тек орынбасарлар сапында ғана ойнауға тура келді. 2014 жылы бірінші лигадағы "Астана-1964" клубына ауысты. Ол жылы астаналық клуб премьер-лигаға жолдама ала алмады да, жыл соңында тарап кетті. Қуаныш "Атырауға" қайта оралды да, бір маусымды туған клубында өткізді. 2016 жылы Қызылорданың "Қайсарына" барып қосылып, бір маусым доп тепті. "Қайсар" сапындағы тұңғыш ойынын 26 наурыз күні "Қыранға" қарсы өткізді.  2017 жылы тағы да "Атырауға" қайтып келді. 2017 жылы Қазақстан жастар құрамасына шақырылып, бес кездесуде алаңға шықты. Соның екеуінде 90 минут толық ойнады. 2018 жылы тағы да үш кездесуде алаңға шықты. Бірақ әлі ұлттық құрамаға шақырылған жоқ. 

