Екінші сатыға көтеретін сорғы станциясы — негізінен тазартылған суды тікелей тарату желісіне беретін, жұмысшы, қосалқы, көмекші агрегаттармен жабдықталған және басқару, құрастыру т.б. құрал-жабдықтар орнатылған сумен қамтитын сорғы станциясы. Сорғы станциясы үш түрлі жүйеде сумен жабдықтауды қамтамасыз етеді: Екінші сатыға көтеретін сорғы станциясы суды тікелей тұтынушының тарату желісіне береді, сондықтан оның жұмыс режімі су тұтыну объектісінің режіміне байланысты болады. Топографиялық жағдайына және таза су резервуарының орналасу биіктігіне байланысты екінші сатыға көтеретін сорғы станциясының жер бетіне қондырылған және жартылай тереңдетілген деп аталатын түрлері бар. Гидромеханикалық, энергетикалық, көмекші, қосалқы құралжабдықтар мен жобалау жұмыстары құрылыстық норма-ережелерге сәйкес жүргізіледі.   

