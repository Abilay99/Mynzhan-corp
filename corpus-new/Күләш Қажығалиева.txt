Күләш Қажығалиева (1942 жылы 9 маусымда Алматы облысы Үйгентас ауданы Ақжар ауылында туған) — актриса. Қазақстанның еңбек сіңірген артисі (1998). Ерен еңбегі үшін медалінің және "Еңбек ардагері" медалінің иегері. Құрманғазы атындағы Өнер институтының театр факультетін бітірген (1967), драма актері. Қазақ және орыс тілдерін біледі.1969 жылдан бері - Ғ. Мүсірепов атындағы Қазақ мемлекеттік академиялық балалар мен жасөспірімдергеарналған театрдың әртісі. Ш. Айтматовтың «Ақ кеме» (Кемпір), И. Сапарбайдың «Ауылдан келген ару» (Сәндігүл), Қ. Қайсеновтың «Қайсар» (қыз), О. Бөкейдің «Атау кере» (Марфа), Ә. Таразидің «Індет» (шешесі), «Жақсы кісі» (Балзия), И. Ғайыптың «Қорқыттың көрі» (Қамқа), О. Боранбаевтың «Қаңбақ шал» (Бәйбіше), М. Хасиевтің «Табамын әлі» (қыз) спектакльдерінде ойнайды. Әкесі - Сопқан Қажығали, марқұм. Анасы - Тұрсымбаева Күлшиман, марқұм. Жесір. Жұбайы - Мерғазиев Қалиола, марқұм, режиссер болған. Ұлы - Мерғазиев Қуандық (1964 ж. т.); қыздары -Мерғазиева Құралай (1967 ж. т.), Қайсарбекова Қарлығаш (1971 ж.т.).  

