 Ида Сакстон Мак-Кинли (ағылш. Ida Saxton McKinley; 8 маусым 1847 – 26 мамыр 1907) – Америка Құрама Штаттарының президенті Уильям Мак-Кинлидің әйелі және 1897-1901 жылдары аралығында АҚШ-тың Бірінші ханымы. Ида Кантон, Огайода банкир Джеймс Сакстон және Кэтрин ДеУолт-Сакстонның отбасында дүниеге келді. Оның атасы, Джон Сакстон 1815 жылы Кантонда The Repository атты алғашқы газетті ашты. Брук Холл семинарияны және Медтадағы орта мектепті бітіреді. Ида нәзіктілігімен және тартылымдығымен 1867 жылы пикникте Уильям Мак-Кинлидің жүрегін жаулап алады. Мак-Кинли көңілін тек Иданың 1869 жылы еуропалық турнеден кейін оралғаннан кейін білдірді. Саяхаттан кейін ол әкесінің банкінде кассир болып жұмыс істеді.  Жиырма жеті жасар Уильям Мак-Кинли жиырма үш жасар Ида Сакстонға 25 қаңтарда 1871 жылы үйленеді. Неке тойынан кейін жас жұбайлар қалыңдықтың ата-анасының үйінде қонақ болды.  Нәзік темпераментлі миссис Мак-Кинли анасының және екі кішкентай баласының қазасынан кейін біржола сынды. Эпилепсия өршеленуі жиілеп кетіп, Ида күйеуіне толықтай тәуелді болды. Оның булығулары кейде ақсүйектерге арналған кештерде пайда болатын. Өмірінің соңына дейін жарымжан бола тұрып, ол шәрке тоқумен айналысатын.  Мак-Кинли жұбайларында екі  қыз болды (екеуіде балалық шағында қайтыс болды):  Президент Мак-Кинли әйелі үшін сақтық шараларды қолданды. Дәстүрге қарама-қайшы ресми астарда Ида үстелдің басқа жағында емес, президенттің қасында отыратын. Телеграммаларды қабылдағанда да ол күйеуінің қасында отыратын. Иданың бүкіл міндеттерін өзіне Дженни Татл Хобарт, вице-президент Гаррет Хобарттың әйелі алды.  Қонақтар миссис Мак-Кинли шыққанда президент әйелінің бұзылған бет әлпетін көрсетпеу үшін оның бетіне майлық  жауып қоятының байқаған. Уильямның әйеліне деген адалдығы туралы астанада пікірлер пайда болды. «Вашингтондағы бүкіл күйеулерден президент Мак-Кинлидің жағдайы ең қиын», деп жазған Марк Ханна.  Миссис Мак-Кинли 1901 жылы Калифорнияға күйеуімен бірге аттанды, алайда оның денсаулығының күрт нашарлауының кесірінен тур тоқтатылды.  Күйеуін Леон Чолгош 1901 жылы өлтірген соң, Ида Мак-Кинли өмірге деген талпынысын жоғалтты. Жұбайының жерлеуіне ол барған жоқ. Қалған алты жылда оған оның әпкесі қамқор болды. Ида Сакстон 1907 жылы 26 мамырда қайтыс болады.  

