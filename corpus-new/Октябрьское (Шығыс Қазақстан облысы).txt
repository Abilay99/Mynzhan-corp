 Басқа мағыналар үшін Октябрьское деген бетті қараңыз. Октябрьское — Шығыс Қазақстан облысы, Шемонаиха ауданындағы ауыл, Октябрь ауылдық округі орталығы.  Аудан орталығы – Шемонаиха қаласынан солтүстік-батысқа қарай 3 км жерде, Оба өзенінің оң аңғарында, орманды алқапта орналасқан.  1999 жылы жергілікті тұрғындар саны 1280 адам (612 ер адам және 668 әйел адам) болса, 2009 жылы 1102 адамды (530 ер адам және 572 әйел адам) құрады. Іргесі 1932 жылы ауыл шаруашылығын ұжымдастыруға байланысты қаланған. 1932-96 жылдары сүт өндіретін Шемонаиха кеңшарының орталығы болған. Кеңшар негізінде шаруа қожалықтары құрылды. Ең жақын темір жол станциясы – Шемонаиха (3 км). 

