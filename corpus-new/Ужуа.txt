Ужуа  (лат. Allium schubertii) – амариллистер тұқымдасының жуа туысына жататын көп жылдық шөптесін өсімдік. Сабағы едәуір жуан, биіктігі 10-30 см, баданасы домалақ, диаметрі 2- 3 см, қабыршағы кара, қағаз терізді жұқа, жапырағы сабақтан сәл ұзын, ені 6-30 мм, гүл шоғыры шар тәрізді, көп гүлді, көкшіл сұр, өте селдір. Тұқым беретін гүл сидамының ұзындығы 1- 10 см, тұқым бермейтіні 2-15 см, қорапшасының ұзындығы 4 мм-дей, мамыр-маусымда гүлдейді. Балқаш-Алакөл атырабы, Шу Iле тауында, саз топырақты шөлді жерлерде, құмда, аласа таудың тастақты етегінде өседі. Құрамында санонин көп болғандықтан жеуге жарамсыз.  

