 Басқа мағыналар үшін Еңбекші деген бетті қараңыз. Еңбекші — Алматы облысы Алакөл ауданындағы ауыл, Еңбекші ауылдық округі орталығы. Аудан орталығы - Үшарал қаласынан батысқа қарай 23 км жерде, Сайқан жотасының етегінде, Шынжылы өзенінің аңғарының жусан, көкпек, бұйырғын өскен сұр және шалғынды-сұр топырақты шөлейт белдеміне орналасқан. 1999 жылы тұрғындар саны 1783 адам (913 ер адам және 870 әйел адам) болса, 2009 жылы 1765 адамды (731 ер адам және 734 әйел адам) құрады. Іргесі 1932 жылы қаланды. Ильич атындағы кеңшардың және Қарабұлақ ауылдық кеңесінің орталығы болған. Кеңшар негізінде шаруа қожалықтары құрылды. Орта мектеп, фельдшер-акушерлік пункт бар. Тұрғындары басқа елді мекендермен автомобиль жолы арқылы қатынасады.  

