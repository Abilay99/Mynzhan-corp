Өрмелеуіш өсімдіктер - өздігінен тік көтеріле алмайтын, бірақ маңындағы ағаш, бұта, құрылысқа ілініп, жоғары қарай өсетін өсімдіктер. Өрмелеуіш өсімдіктер лианаға жатады. Өрмелеуіш өсімдіктер жапырағы, сабағындағы тікені көмегімен (итмұрын, қара бүлдірген, қызыл бояу, папоротниктің кейбір түрлері т.б.), сабағындағы қосалқы тамыры арқылы (барқытшөп, қара бұрыш т.б.) ілініп, өрмелеп өседі. Мұртшалы өрмелеуіш өсімдіктердің сабағы жапырағы (бұршақ тұқымдасы), өркені, гүл шоғы (жүзімде) өзгеріп мұртшаға айналады да, осы мұртшаларының көмегімен өрмелеп өседі. Өрмелеуіш өсімдіктердің кейбір түрлері қолдан өсіріліп (жұзім, бұршақ) жемісі тамаққа пайдаланылады.  

