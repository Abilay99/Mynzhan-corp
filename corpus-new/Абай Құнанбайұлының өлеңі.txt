«Абай Құнанбайұлының өлеңі» -1922 ж. Қазан қаласынан шыққан жинақ. Ол ұлы ақынның 1909 ж. С.- Петербург қаласында жарық көрген осы аттас жинағының қайта басылымы. Оны Қазақ АССР-інің Татарстандағы кітап бастыру жөніндегі өкілі, ақын Бернияз Күлеев дайындаған. Ол өзінің «Сөз басы» атты алғы сөзінде: «... жаман атты жоқ пен заманға аударып, қолдағы бар бірінші басылған өлеңдері емлесін түзетіп, баспасын жөндел, сол қалпымен қайтадан бастырылды, артқан, кеміген ешнәрсесі жоқ»,- деп жазды. Сонымен бірге ол кітаптың текстологиясын қарап, 1909 жылғы кітаптағы кейбір қате басылған сөздерді түзетуге Ахмет Байтұрсынұлы пен Мұхтар Әуезовтың жәрдемдескенін атап көрсетеді. Кітап көлемі 9,0 баспа табақ, 5 мың дана болып басылған.   

