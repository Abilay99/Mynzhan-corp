Зениттік ату -әуе нысаналарына ракета жіберу және әр түрлі қарудан атыс жүргізу. Атқылау зениттік-ракеталық кешеннің атыс аймағының алыс шекарасында есеппен бірінші ракетаның (снарядтың) әуе нысанасымен түйісуі есептеліп басталады. Зениттік басқарылатын ракеталар нысанаға телебасқарудың автоматтық жүйесімен немесе нысанаға дәл тиюді қамтамасыз ету есебімен өздігінен басқарумен немесе нысанаға радиожарғыш іске қосылатын қашықтыққа жақындағанда ұшырылады. Нысана жарықшақтармен немесе оқ бөлігі жарылуының фугастық әрекетімен зақымдалады. Снаряд пен нысананың түйісуін қамтамасыз ету үшін зениттік артиллериядан атыс жүргізуде тұрақталған (тағайындалған) координат нүктелері үздіксіз анықталып тұрады, оған ату мезетінен бастап снаряд пен нысана бір мезгілде жылжиды. Сонымен қатар тікелей көздеп ату және бөгей ату қолданылады. Ату кезекпен (кіші қалибрлі зениттік артиллерия), дүркіндік және үздіксіз атыспен жүргізіледі.  

