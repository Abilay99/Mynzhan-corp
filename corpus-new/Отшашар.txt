Отшашар — жанғыш заттар қоспасын шашу арқылы жақын аралықтағы ұрыста қолданылатын қару. Отшашардың жұмыс істеуі оқ-дәрінің және жанғыш заттар коспасының жануынан пайда болған газдардың қысымына негізделген. Ол қарсыластың әскери күшін дала корғаныстарында, тастан салынған үйлерде, окоптарда, торларда, танкілерде күйдіру үшін қолданылады. Бүл қару — жеңіл (аркаға асып жүретін), ауыр (фугастық) және танкілік (жалынды от шашатын танк) болып бөлінеді. Жеңіл түрі жалғасты сұйыққоймадан тұрады. Оған ұшы бар икемді шланг бекітіледі. Оның оты ондаған метрге жетеді. Ұлы Отан соғысы кезінде РОКС-3 газбаллон қаруын бір жауынгер басқарған. Оның отжалыны 40 м жерге жетеді. РОКС — 3тің салмағы 23 кг, ал бір зарядынын салмағы 8,5 кг. Бұл қару баллондағы 17 атмосфера қысымымен атылады, бір заряд 8 кысқа немесе қуатты, будақтап ұзаққа созылған 1-2 атыс береді. Танктің отшашар қына фугасты газ-баллон ФОГ-2 жатады. Оның атысы 100-200 м-ге жетеді. Газбаллон қаруымен қаруланған танкілер моторландырылған атқыштармен бірге шабуылға шығады немесе қорғаныс кезінде олардың күшін арттыруға қолданылады. Оның міндеттері: басып алған жер мен аудандарға бекініп орналасу, қарсыластың танкі мен жаяу әскерлерінің қарсы шабуылына тойтарыс беру, шабуылға шыккан бөлімдер мен құрамалардың тоғысқан жері мен екі қапталын қамтамасыз ету, танк пен жаяу әскерлерге қарсы ұрыс жүргізу болып табылады. 

