Гидротермалы ерітінділер - жер қыртысының қимасындағы айналымында минералды заттардың қозғалыстарына және түзілуіне жағдай жасайтын, көбінесе газдармен қаныққан ыстық сулы ерітінділер. Гидротермалы ерітінділер құрамындағы газ мөлшерінің барынша өзгермелілігі себепті кей ретте пневматолитті-гидротермалы ерітінділер деген сөз тіркесін қолдануға тура келеді. Гидротермалы ерітінділер шынайы (молекулалық) ерітінді және коллоидті ерітінді түрінде болуы мүмкін. Көптеген рудалы кендердің қалыптасуы Гидротермалы ерітінділер әрекетімен тығыз байланысты.   

