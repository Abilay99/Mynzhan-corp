      Тобылғысор – Ертіс алабындағы көл.  Павлодар облысы Ақтоғай ауданы жерінде, Жалаулы көлінің шығысына қарай 40 км жерде. Көл теңіз деңгейінен 91,3 м биіктікте орналасқан. Ауданы 32,3 км, ұзындығы 21,0 км, енді жері 3,5 км, жағалық сызығы 55 км. Су жиналатын алабы 110 км. Су мол жылдары маңындағы Мыңшұңқыр, Шағынсор, т.б. көлдермен қосылып кетеді. Өте қуаң жылдары құрғап қалады. Жауын-шашын, қар суымен толығады. Құмды, саздақты жағалауы жазық.  Суы тұзды, ащы, тек көктем мен жаз басында ғана мал суарылады. Алабы жайылым. 

