Шингетти – Мавританиядағы Адрар облысының әкімшілік орталығы. Қала ЮНЕСКО-ның әлемдік мұра қорына енгізілген. 777 жылы шағын қоныс ретінде қалыптасқан. 11 ғасырда бербер тайпаларының сауда орталығы болған. Ол кезде қала Санхаджи деген атпен танымал болған. Кейін қала Альморавидтердің одағына қосылды. 13 ғасырда шөлейт арқылы өтетін сауда керуенінің жолында болғандықтан қала қарқынды дамыды. Сонымен қатар қалаға Мағрибтен Меккеге қажылыққа баратын мұсылмандардың негізгі тұрағы болды. Көп ғасырлар бойы қала Араб әлемінде «Шингетти жері» деген атпен, ал қаланың өзін Батыс Африкада «Ислам әлеміндегі жетінші қасиетті қала» деген атпен танымал болған.    

