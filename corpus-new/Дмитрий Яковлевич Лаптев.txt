 Дмитрий Яковлевич Лаптев (1701 жыл, Псков губерниясы, Великолук уезі, Болотово ауылы - 1771 жыл 31 қаңтар, сонда) - Арктиканы зерттеуші орыс саяхатшысы, вице-адмирал (1762). 1718 жылдан теңіз флоты қызметінде. 1736 жылдан Екінші Камчатка экспедициясындағы солтүстік жасақтың бірін басқарды. 1739-1742 жылдары ол Лена сағасынан Үлкен Баранов мүйісіне дейін және Анадырь өзенінің алабын, оның сағасын зерттеп, құрлық пен Анадырь қамалшасынан Пенжина кірмесіне дейінгі  жерге сипаттама жазды. 1741-1742 жылдары Үлкен Анюй және Анадырь өзендерін картаға түсірді. 1762 жылы қызметтен кетті.  Лена атырауындағы мүйіске, Үлкен Ляхов аралы мен Азия материгі аралығындағы бұғазға Лаптев есімі берілді. 

