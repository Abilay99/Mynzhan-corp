Інген – айыр өркешті түйенің ұрғашысы. Оны көбінесе сауын малы ретінде пайдаланады. Егер бағымы мен күтімі дұрыс болса І. үш жылда екі рет боталайды. І. сүтінен шипалы шұбат ашытады. Буаз І. ерекше күтімге алынады. Әсіресе боталайтын уақыты жақындағанда бошалап кетпеуі үшін бақылауда болады. Шөлді, шөлейтті, құмды жерлерде тұратын халық түйенің сүті мен шұбатын тағам ретінде пайдаланып, жүнінен әр түрлі киім тоқиды.  А. Керімбаев  ﻿ 

