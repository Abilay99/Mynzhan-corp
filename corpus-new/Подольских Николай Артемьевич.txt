Подольских Николай Артемьевич (20.1.1930 жылы  туған, Орынбор облысы, Тоцкий ауданы, Марковка село) – партия, кәсіподақ қызметкері, Орынбор ауыл шаруашылық институтын бітірген (1965). 1949 – 50 жылдары Башқұрт АКСР-нің «Ақжар» кеңшарында механик, 1954 жылы қазіргі Түркістан облысының «Күйік» кеңшарында шеберхана механигі, бас механик, 1954 – 65 жылдары Қазалы ауыл шаруашылығын механикаландыру училищесінде мұғалім, училище директорының оқу-өндірістік жұмыс жөніндегі орынбасары, 1965 –  74 жылдары облысы парткомның ауыл шаруашылық бөлім меңгерушісінің орынбасары, меңгеруші, 1974 – 85 жылдары облыс партком хатшысы қызметтерін атқарды. 1980 – 81 жылдары Ауғанстанда СОКП ОК-нің кеңесшісі ретінде болды. 1985 – 91 жылдары Қызылорда облысы кәсіподақтар кеңесінің төрағасы. 1992 – 93 жылдары халық депутаттары облысы кеңесінің ауыл шаруашылық жөніндегі комиссиясының төрағасы қызметін атқарды. Екі мәрте Еңбек Қызыл Ту, «Халықтар достығы» (КСРО), «Халықтар достығы» (Ауғанстан) ордендерімен, медальдармен марапатталған. Қызылорда қаласының құрметті азаматы.  Қазақ энциклопедиясы   

