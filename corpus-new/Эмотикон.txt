Эмотикон, яғни күлегеш, смайл (ағылш. smiley), смайлик, өңтаңба ,  (ағылш. emoticon) — эмоция білдіретін пиктограмма. Жиі типографиялық белгілерден құралады. Интернет пен SMS-терде ерекше қолданыс ауқымына ие болып отыр. Күлегештер қарқынды дамып келе жатқан жүйе болғандықтан, олардың қалыпты немесе қабылданып қойылған белгілер топтамасы жоқ. Алайда, олардың өздеріне ортақ функционалдық мақсаты бар, яғни сұхбаттасушымен контакт орнатып, оны демеп тұру, әңгімелесушінің эмоционалдық жағдайын нақтырақ білдіру т.б. Классикалық күлегештердің ерекшелігі бет пен дененің вертикалды аймақтарының горизонталды орналасуында. Бұл эмотикондар адамның эмоциясын, мимикасын, ымдауын, әрекеттері мен жағдайын, сонымен қатар әртүрлі персонаждарды білдіреді. Шығыс Азияда эмотикондардың басқаша стилі - каомодзи (жапон. 顔文字) қабылданған. Бұл өңтаңбаларды аудармай-ақ түсініге болады. Каомодзи күлегештері шынтуайт адами прототип бейнелері бойынша емес, аниме мен мангадан алынған кейіптерге негізделе эмоция, ым, мимиканы сұлбалық түрде көрсетеді. Мысалы: 

