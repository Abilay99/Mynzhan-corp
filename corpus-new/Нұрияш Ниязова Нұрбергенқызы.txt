Нұрияш Ниязова Нұрбергенқызы (1941 жылы туған, Түрікменстан, Қошоба кенті) – ұлттық киім тігудің шебері. Маңғыстау өңіріне 1967 жылы келіп, қазақтың ұлттық киімін тігумен айналысады. 1983 жылы Ақтау қаласында тұңғыш ұлттық киімдер салонын ашқан. Қазір мұндай салондар Астана, Жаңаөзен қалаларында жұмыс істейді. Ниязованың қолынан шыққан сәнді ұлттық киімдер ҚР Президентінің оркестрі, «Наз» ансамблінің, т.б. өнер ұжымдарының концерттік киімі болып саналады. «Технология» оқулығы (телавт.), «Сұлулық академиясы» кітабының авторы. Еңбек даңқы орденімен (1976), «Ерен еңбегі үшін» медалімен (1970) марапатталған.   

