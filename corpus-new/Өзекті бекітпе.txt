Өзекті бекітпе — қазбаның төбесі немесе қабырғалары қопсып қопарылып түспеу үшін оларда бұрғыланған ұңғы немесе шпурлар ішіне темір, ағаш, темірбетон, тез қататын қоспалар, немесе полимерден жасалған өзектер қойылып бекітіледі. Өзектің түпкі ұшы айыр болып келеді де, оған сына енгізіліп, өзектің айыр басын ұңғы түбіне қысып қатты итергенде айырды аша түсіп, ұңғының түп жақ қабырғаларына керіліп тіреледі. Сөйтіп қабат-қабат немесе жарықшақ бойымен қақырауға бейім тұрған тау жыныстары өзектің өн бойына бір-біріне тығыз жабысып, «тігіліп», тұтастық қалпын сақтайды. .  

