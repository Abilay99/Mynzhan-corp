Ақ Жіп– мақтадан жіп иіретін кәсіпорын. Алматыға 1942 жылы көшіріліп әкелінген Реутов (ru) мақта иіру фабрикасы негізінде құрылған. Фабрикада жүн түту, тарау, есу, иіру және шүйкелеу цехтары бар. 1956 — 58 жылдары жаңа машиналармен жабдықталып, жұмыс технологиясы өзгертілді. 1965 жылы барлық цехтар жаңғыртылды, өндіріс қуаты арттырылды. Кәсіпорын 1975 жылы қайта жабдықталды. 1992 жылға дейін Алматы мақта иіру фабрикасы болып аталды. Сол жылы акционер қоғам болып қайта құрылды. Мақтадан әртүрлі жіп иіріп, ауыл шаруашылық машиналарына қажетті сүзгіш, тоқыма фабрикаларына жіп шығарады.  

