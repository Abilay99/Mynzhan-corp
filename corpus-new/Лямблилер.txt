Лямблилер - немесе жиардиалар, зоомастигин класының талшықтылар туысына жатады. Сүтқоректілердің, (адам, кемірушілер, қояндар), қосмекенділер және кейбір омыртқасыздардың ішек паразиттері. Денесі алмұрт тәрізді, екі жақты симметриялы, ұзындығы 8-30 мкм. Ұзынан екіге бөліну арқылы көбейеді. Сыртқы ортаға циста түрінде шығады. Адамда L. intestinalis лямблиоз туғызады; ішек пен өт жолдары зақымданады. 100-ден астам түрі белгілі.   

