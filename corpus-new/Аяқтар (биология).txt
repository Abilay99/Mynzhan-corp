Аяқтар (membra) - жануарлардың жүруге арналған дене өсінділері. Көп жасушалылардың әртүрлі топтарының аяқтарының жаратылу тегі мен құрылысы әртүрлі. Жануарлар түріне сәйкес аяқтар саны да әртүрлі болады: көпаяқтылардың аяқтары бірнеше ондық жұп болса, жәндіктерге 3 жұп аяқ, тетраподалық кенелерге 2 жұп аяқтар тән. Омыртқалылардың аяқтары эволюциялық даму барысында көптеген өзгерістерден өткен. Құстардың, ұшатын кесірткелердің, жарқанаттардың алдыңғы аяқтары қанатқа айналған, суға бейімделген сүтқоректілердің алдыңғы аяқтары ескек аяққа өзгерген.   

