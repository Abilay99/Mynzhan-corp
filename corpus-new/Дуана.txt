Дуана  – Дегелең тауының оңтүстігіндегі тау. Шығыс Қазақстан облысы Семей қалалық әкімдігі аумағына қарасты жерде. Абсолюттiк биіктігі 727 м. Тау солтүстік-батыстан оңтүстік-шығысқа қарай созылып жатыр.  Солтүстік бөлігі тіктеу келген, солтүстік-шығыс бөлігі ұсақ шоқылар мен таулар арқылы Мыржық жотасына ұласады. Қызғылт қоңыр топырағында жусан, боз, селеу, бұталар, астық тұқымдас шөптесіндер өседі. Батысынан ағатын Қарасу, Ащысу өзендерінің бойы мал жайылымына пайдаланылады.  

