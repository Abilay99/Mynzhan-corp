Филидо́р қорғанысы — шахматалық дебют, келесі жүрістермен басталады:  1. e2-e4 e7-e5  2. Kg1-f3 d7-d6. Ашық бастамаларға жатады. Дебют XVIII ғасырдың  әйгілі француз шахматшысы А. Ф. Филидордың атымен аталады. Өзінің пешкалық флангтар туралы іліміне сай Филидор 2…Kc6 жүрісін әлсіз деп есептейтін, себебі ол пешканың с7 өрісінен қозғалуына кедергі жасайды. Ол өзі 2…d6 жүрісін f7-f5 қозғалуымен байланыстырды. Кейін бұл жоспар күмән туғызса да, бірақ, дебютке уақыт сынынан өтуге мүмкіндік берген басқа жолдар табылды. Қазіргі түсінік бойынша Филидор қорғанысы мықты, бірақ сәл енжар бастама боп есептеледі. Қазіргі турнирлық тәжірибеде сирек кездеседі.  

