Людовик IX Әулие (фр. Louis IX, Saint Louis; 1214 жыл 25 сәуір, Пуасси - 1270 жыл 25 тамыз, Тунис) - Францияны 1226—1270 жылдары басұарған Капетингтер әулетінен шыққан король. 1226 жылы таққа отырған. Людовик VIII және Бланка Кастильдің баласы. Людовик IX үкіметті бір орталыққа бағындыруға байланысты бірқатар реформаларды жүзеге асырды. Сеньорлық соттардың шеңбері тарылды. Парижде ерекше сот палатасы құрылды. Алтын және күміс ақшалар соғылды. Ол 1248 жылы 7-ші крест соғысын бастады; 1250 жылы Египет сұлтанына тұтқынға түсті. 8-ші крест соғысы кезінде Тунисте оба ауруынан қайтыс болды. 1297 жылы шіркеу оны әулиелер қатарына қосты. 

