Жұмабек Тәшенов көшесі Александр Бараев көшесінен басталып, Асқар Тоқпанов көшесімен қиылысып, Манас даңғылында аяқталады. Ұзындығы - 2617 м. Жұмабек Тәшенов (1915-1986) - мемлекет және қоғам қайраткері. Ұзақ жылдар жауапты партиялық қызметтерде болды. ҚазССР Жоғарғы Советі Президиумының, Министрлер Советінің төрағасы қызметін атқарды. Ленин, Еңбек Қызыл Ту, «Құрмет белгісі» ордендерімен марапатталған. Бұл көшеде «Алатау» спорт сарайы, «Алматы» мейрамханасы орналасқан. 

