* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Сократес Бразилейру Сампайу ди Соза Виейра ди Оливейра (порт. Sócrates Brasileiro Sampaio de Souza Vieira de Oliveira; 19 ақпан 1954 жыл, Белен — 4 желтоқсан 2011 жыл, Сан-Паулу) — бразилиялық футболшы, жартылай қорғаушы. 1982 және 1986 жылғы әлем чемпионаттарында ұлттық құраманың капитаны ретінде ойнаған. Сократестің алғаш ойнаған клубы — «Рано де Оуро». Бірақ әкесі мұның футболмен айналысуына қарсы болды. Сократес медициналық білім ала жүріп отбасынан жасырынып ойнауға мәжбүр болған. 1971 жылы 17 жасында жергілікті "Ботафого" сапында ойнай бастады. Бұл клубта 7 жылдай доп тепті, оқып жүріп кәсіпқой футболда ойнау оңайға соққан жоқ, сонысына қарамастан 1976 жылы Сан-Паулу штатының үздік мергені атанды. 1978 жылы дипломын алды да, "Коринтиансқа" ауысты. Бір жылдан соң ұлттық құрамадағы алғашқы кездесуін өткізді. Сократес Еуропада бір жыл ғана доп тепті, 1984 жылы "Фиорентинаға" ауысты да, бір жылдан соң отанына қайта оралды. Кейін бірнеше бразилиялық клубтарда ойнап, 1989 жылы футболшылық карьреарсын аяқтады. Ұлттық құрама сапында екі рет әлем чемпионатына (1982, 1986) қатысты. 1986 жылы ширек финалда Бразилия футболшылары Франциядан пенальти тебісуден ұтылып қалды да, Сократес сол кездесуден соң-ақ құрамадағы карьерасына нүкте қойды. 2004 жылы 50 жасында Англияның төменгі лигаларының бірінде ойнайтын "Гарфорт Таун" клубында бірнеше ай ойыншы-бапкер ретінде қызмет атқарды. Бірақ  12 минут қана алаңда доп тепті.  1994 жылы әлем чемпионатына қатысқан бразилиялық футболшы Раидың туған ағасы. 2011 жылы 4 желтоқсанда 57 жасында ауруханада көз жұмды. 

