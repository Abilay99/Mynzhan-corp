Тілеуғабылов Мұқамедрақым Қуандықұлы (1908, қазіргі Қорғалжын ауданы) – дәрігер, эпидемиолог, медицина ғылымының кадидаты (1951). Қазақстанның еңбек сіңірген дәрігері (1951). Орал қаласындағы Қазақтың өлкелік медицина техникумын (1931), Алматы мемлекеттік медицина институтын (1938) бітірген. Павлодар облысы Ертіс ауданында ауылдық дәрігерлік телімнің меңгерушісі (1938 – 1939). Шығыс Қазақстан облысы денсаулық сақтау бөлімінің меңгерушісі (1939 – 41). ҚазКСР Денсаулық сақтау халкомының орынбасары, бірінші орынбасары (1941 – 1948). Орта Азия Оба аурулары ғылыми-зерттеу институтының директоры (1949 – 1962), 1962 жылдан осы институтта лаборатория меңгерушісі болып қызмет жасаған. Тілеуғабылов  50-ден астам ғылыми еңбектің авторы. 2 мәрте Қызыл Ту, 2 мәрте «Құрмет Белгісі» ордендері, медальдармен марапатталған.  

