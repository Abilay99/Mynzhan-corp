Р. Сәтімбекұлы Елікбалдырған шатыршагүлділер тұқымдасына жататын көп жылдық өсімдік. Іле, Күнгей Жетісу (Жоңғар) Алатауларында, Тянь Шанда кездеседі. Тау баурайларында, өзен аңғарларында, арша, бұталар арасында өсетін 2 түрі бар: алагүл елікбалдырғаны, талас елікбалдырғаны (Ь. іаіакзісит). Олардың биіктігі 30—100 см. сабағы дара, жоғарғы жағы бұтақты келеді. Жапырағы жалпақ, шеті ирек түсті, шатырша гүлшоғырына топталған. Жемісі қос тұқымды, ұзынша болады. Маусым-тамыз айларында гүлдеп, шілде-қыркүйекте жемістенеді. Жемісінің құрамында эфир майы бар.     

