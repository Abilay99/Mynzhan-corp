Атбасталшын (лат. Aésculus) - тұқымдас биік те көрікті ағаш. Оның қою өскен бір-біріне қарама-қарсы орналасқан саусақ тәрізді жапырақтары болады. Гүлдері ақ және қызыл түсті болып келіп пирамида тәрізді бұталарының жоғары жағында күлтеленіп тұрады. Ішінде шар тәрізді домалақ дәні бар, миуасы-сырты тікенді, жұмыртқа тәрізді сопақша қауашақ. Атбасталшын мамыр - маусым айларында гұлдейді. Бақтар мен парктерде өседі.  Атбасталшынның қабығында илік заттар, ащы заттар, эскулин, фраксин, сапонин глюкозидтері және май болады. Атбасталшынның қабығы мен жемісін халық медицинасында созылмалы іш ауыруды, безгекті емдеу үшін қолданады. Жемісін жатырдан және геморрой жарасынан қан кеткен кезде және буын ревматизмін емдеуге пайдаланады. Оның сығындысын (веностазинді) геморрой кезінде көк тамырлардың варикозды кеңеюі және тромбофлебитте, сондай-ақ артериосклерозбен сырқаттанғанда айықтырғыш ретінде қолданады.  

