Афеляндра (лат. Aphelandra) – Acanthaceae тұқымдасына жататын бір не көп жылдық лиана тәрәздә өсімдіктер туысы. Афеляндра туысында 200-ге тарта түрі бар афеляндра тропикалық өсімдік болып саналады. Бұл өсімдіктің гүлі және сары жолақ жапырақтары өте әдемі. Бойының биіктігі 30-50 см аралығында болады. Өсуі өте жай. Көктем немесе жаз кезінде 6-8 апта аралығында гүлдейді. Сабақ басында алдымен сары түсті, ұзындығы 10-15 см-лік қауырсыны пайда болады. Гүлі осы қауырсынның ішінен өсіп шығады. Жақсы күтім көрсетілсе афеляндра 6-7 айдан соң қайталап екінші рет гүлдейді. Гүлдемеген кезінде де ала жапырақтары гүл секілді жайқалып тұрады.  Жарықтың жақсы түскенін қалайды. Жарық мол болса, жапырағының көлемі де үлкен, гүлі де көп болады. Бірақ, тіке түскен күн сәулесінен жапырағының ұштары қоңырқай тартып, қурап кетеді.  Ауа температурасы қыста 150С-дан төмен болмауы керек. Қыста азырақ, жазда молынан суғарады. Гүлдеген уақытта топырағының құрғамағаны абзал.   Ауа құрғап кеткен жағдайда жапырақтары кішірейіп, түсіп қалады. Тропикалық өсімдік болғандықтан ылғалдылықты көп қажет етеді. Күніне бір рет жапырағына су бүркіп тұру керек.  Қоректік зат жетіспеген жағдайда өсімдік гүлдемейді, өсімі жай болады. Сондықтан екі аптада бір рет гүлдейтін өсімдіктерге арналған тыңайтқышпен қоректендіру қажет. Жел өтінен сақтау керек. Жел өтінде қалса жапырақтарын түсіреді.  Қалемшелеу және тұқымы арқылы көбейтеді. "Гүлстан" республикалық ғылыми-танмыдық, көпшілік журнал, 2010 жыл ISSN 2078-6727 

