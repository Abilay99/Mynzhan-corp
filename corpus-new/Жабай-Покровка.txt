Жабай-Покровка – Атбасар ауданында орналасқан зират (б.з.б. 2 мыңжылдық, қола дәуірі); Жабай өзенінің сол жақ жағалауында, Покровка ауылының маңында. Қазу жұмыстарын Г.Здановичтің жетекшілігімен 1973 – 75 жылы Солтүстік Қазақстан археологиялық экспедициясы жүргізді. Тас плиталармен жабылған ескі зираттан 10 ересек және 170 балалардың қаңқасы, 215 қыш құмыра, қоладан жасалған әшекей бұйымдар табылды. Ескерткіш Андрон тарихи табыну қауымдастығының Алакөл-Абашев табыну типіне жатады.   

