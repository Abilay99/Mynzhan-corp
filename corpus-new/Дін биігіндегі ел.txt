 Дін биігіндегі ел — 1995 жылы Алматы қаласы «Шартарап» баспасында басылып шыққан кітап. Кітап авторы/құрастырушысы — Ерғали Сағат. Беттер саны — 201. Қазақстан Республикасының Ұлттық мемлекеттік кітап палатасынан тіркелу кезінде берілген ISBN нөмірі — 5-7667-3887-0. Бұл кітап автордың әр мезгілде, әр елдерде болған сапарының ізі. Қызыл империя құлап біраз мемлекеттер тәуелсіздігін нығайтуда. Кешегі бауырлас социалистік елдер өз соқпағына түсті. Жол сапар кеше бірге болған Чехия мен Словакияның, екі Германияның және Польшаның ұлы өзгерістер алдындағы кезеңінен сыр айтады Ол да тарихтың бір беті, демі. Кітапта негізінен болған елдерінің дәстүр - салтына, тарихи құндылықтарына баса назар аударылған. Оқырман үшін танымдық жәйттері мол. Сондай - ақ автор нарық жүйесіне түскен өз елінің күнделікті өмірінен туған мөлтек әңгімелерін ұсынады. Кітап шет ел сапарын қызықтайтындарға, жалпы оқырман қауымға арналған.  

