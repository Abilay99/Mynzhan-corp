«Абай елінде өткізілген мереке», Мұхтар Әуезовтың очеркі. Ұлы Абайдың 100 жылдық мерейтойында көрген-сезген жайлардан туған ойларын жазған. Очерк «Қазақ елі» журналынын 1945 жылғы 3-4-санында, кейін Мұхтар Әуезовтың 20 томдық шығармалар жинағында (18-кітап, 1985) жарияланды. Мұхтар Әуезов очерк-мақаласында Абайдың ел жұртының қадірлі қонақтарды желілеп бие байлап, кегендеп матап мал сойып, үй-жайларды безендіріп күтіп алғандарын сипаттап өтеді де, оның салтанатты атапып, бақытты ұрпақтардың алғысқа беленгеніне тоқталады. Мұның арты ақындар айтысы, ат жарысы, қыз қуу, теңге алу, жамбы ату, жаяу жарыс, балуан күресі секілді ұлттық ойын-сауыққа ұласқанын айтады. Үш күнге созылған мерей тойы халық тойы, мәдениет пен салтанат тойы болып өтті деп тұжырымдайды ойын автор.   

