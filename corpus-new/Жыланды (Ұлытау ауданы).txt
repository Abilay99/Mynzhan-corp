 Басқа мағыналар үшін Жыланды деген бетті қараңыз. Жыланды  — Қарағанды облысы Ұлытау ауданындағы ауыл, Сарысу ауылдық округі орталығы.  Аудан орталығы – Ұлытау ауылынан оңтүстік-шығысқа қарай 173 км-дей жерде, Қарағанды облысының шөлейтті аймағында орналасқан.  1999 жылы жергілікті тұрғындар саны 1209 адам (621 еркек және 588 әйел) болса, 2009 жылы 972 адамды (517 еркек және 455 әйел) құрады. 1937 жылы ТОЗ, бірлестік ұжымшары, 1957 жылы «Сарысу» кеңшары болып қайта құрылды. Жерінің жалпы ауданы — 156,6 мың га. Шаруашылықтың мамандандырылған негізгі бағыты — мал өсіру болды. Округте 60 шаруа қожалықтары жұмыс істеді (2006). Мектеп, кітапхана, клуб үйі, дәрігерлік амбулатория халыққа қызмет керсетеді. 

