Толыбай Дәуленұы (1603, Солтүстік Қазақстан облысы Жамбыл ауданы Гүлтөбе елді мекені – 1680) – батыр, қолбасшы. Жоңғар шапқыншыларымен болған ұрыстарға қатысқан. Сонымен қатар әділ би, қызыл тілді шешен, көріпкелдік қасиеті болған. Осы тамаша қасиеттерінің арқасында қазақ халқының, ноғай, башқұрт, сібір татарлары арасында «Толыбай сыншы», «Толыбай әулие» атымен танылған. Толыбайдың ұрпақтары Жамбыл ауданында тұрады.  

