Дже́ннифер Линн Ло́пес (ағылш. Jennifer Lynn Lopez, ис. Jennifer Lynn López немесе Джей Ло ағылш. J.Lo;  24 шілде 1969) – американ актрисасы, әнші, биші, модельер және продюсер. Мансабын биші болып бастап, жоғары белестерге жеткен. Телехикаяларға және әртүрлі жанрдағы фильмдерге түскен. Көптеген альбомдар шығарған.  JLo by Jennifer Lopez атпен жас әйелдерге арналған киімдер үлгісін шығарады. Калифорния штатындағы Пасадена қаласында Madre’s кубин мейрамханасын ашқан. 2004 жылы Марк Энтонимен тұрмыс құрды. Егіз баласы бар: ұлы – Макс және қызы – Эмми. 

