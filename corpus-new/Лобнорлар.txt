Лобнорлар — Қытайдың Шыңжаң өйғыр автономиялы ауданындағы түркі тілдес халық. Лобнор көлініңнің батысын мекендейді. Лобнор тілінде сөйлеушілер шамамен екі мыңдай ғана адам. Кейбір ғалымдардың Лобнорларды жеке этносқа жатқызғанына қарамастан, көпшілік зерттеушілер оларды ұйғырлардың бір бөлігі деп есептейді. Қазіргі таңда Лобнорлар өздерін ұйғыр халқының өкіліміз деп санайды. Діні, тіршілік еткен ортасы бір болғандықтан, олардың тілі мен салт-дәстүріндегі ерекшеліктер азайып, бір этносқа топтасқаны байқалады. Лобнорлардың сырт кескін-келбетінде ұйғырларға қарағанда монголоидтық белгі басымдау. Ислам дінінің сүннит тармағын ұстанады. Көп салалы шаруашылықпен айналысады.   

