Құланбасы – Жетісу (Жоңғар) Алатауының батыс сілеміндегі тау. Малайсары жотасының батысында, Жуанқұм мен Жіңішкеқұм құмды алқаптарының аралығында, Іле өзенінің оң жағасында орналасқан. Батыс етегінде Құланбасы ауылы бар  Теңіз деңгейінен биіктігі 892 метр, ұзындығы 24 км, ені 7 км шамасында. Солтүстік беткейі түйетайлы, сай-жыралармен тілімделген.   Құланбасы пермьнің туф аралас эффузиялық жыныстарынан түзілген.  Құнарсыз қиыршықты құмдақты топырағында жусан, эфемерлі өсімдік өседі.   

