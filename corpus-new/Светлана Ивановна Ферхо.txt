Светлана Ивановна Ферхо - 1953 жылы 9 наурызда Шығыс Қазақстан облысының Зырян қаласында туған. Орыс. Анасы - Дилье Мария Григорьевна, зейнеткер, Зырян ет комбинатында бухгалтер болып жұмыс істеген. Өскемен педагогикалық институтының тарих факультетін бітірген (1979); тарих, қоғамтану пәндерінің мұғалімі. Педагогика ғылымдарының кандидаты (2004). Кандидаттықдиссертациясының тақырыбы: «Оқыту процессіндегі электронды оқулық басылымдарын пайдалану жөніндегі мұғалімдердің біліктілік кәсіпқойшылығының  қалыптасуы». 20 жарияланымның авторы. «Нұр Отан» ХДП мүшесі (1997 жылдан). 1970 жылдан - Ленин атындағы орта мектепте аға пионерлер жетекшісі, тарих, қоғамтану пәндерінің мұғалімі (Зырян қаласы). 1977 жылдан - Островский атындағы орта мектепте мектептен тыс жұмыстарды ұйымдастырушы(Зырян  қаласы). 1983 жылдан - Островский атындағы орта мектептің директоры. 1991 жылдан - Зырян  қаласының білім беру бөлімінің меңгерушісі. 1999 жылдан - Шығыс Қазақстан облысының білім беру департаментінің директоры. 2006 жылдан - Өскемен  қаласы әкімінің орынбасары 2007 жылдан бері - Қазақстан Парламенті Мәжiлiсі 4-ші шақырылымының «Нұр Отан» ХДП тізімі бойынша депутаты, Әлеуметтік-мәдени даму комитетінің мүшесі.Облыстық іскер әйелдер ассоциациясының мүшесі. ҚазКСР білім беру үздігі (1985). ҚР Құрметті білім беру қызметкері (2002). «Қазақстан Республикасының тәуелсіздігіне 10 жыл» (2001), «Ерен еңбегі үшін» (2004) медальдарымен; ҚазКСР Құрмет грамотасымен (1983) марапатталған. Саяси қайраткер ретіндегі идеалы - Н.Ә. Назарбаев. Қазақстанның болашағы туралы болжамы - «Өркендеу тәуелсіздік, жоғары бедел, Қазақстан халықтарының достығының мойындалуы». Хоббиі - саяхат, достармен араласу. Сүйіп оқитын әдебиеті - классикалық әдебиет. Тұрмыс құрған. Жұбайы - Ферхо Валерий Адольфович (1948 жылы туған), «Алтай Пауэр» Согринск ЖЭО АҚ кураторы.Ұлы - Игорь (1974 жылы туған); қызы - Ольга (1985 жылы туған). 

