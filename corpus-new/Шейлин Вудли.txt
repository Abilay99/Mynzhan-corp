Шейлин Дайанн Вудли (ағылш. Shailene Diann Woodley; 15 қараша 1991 жыл, Сайми-Вэлли (Simi Valley), Калифорния, АҚШ) — американдық актриса. «Америкалық бозбаланың құпия өмірі» (The Secret Life of the American Teenager) атты телехикаяда Эми Юргенс  атты қыздың рөлін сомдап үлкен атаққа ие болған (2008). Сол рөлді ойнаған үшін ол Teen Choice Awards марапатының 5 номинация иегері атанған: 2009 екі номинация, 2010 тағы екі номинация және 2011 жылы бесінші рет. Сосын ол Александр Кингтың «Ұрпақтар» (The Descendants) атты фильмінде басты рөлдін ойнап 2012 жылы «Алтын глобус» номинациясының иегері атанды<refShailene Woodley — Awards</ref>. Шейлин Дайанн Вудли 1991 жылдың 15 қарашасында (Калифорния штаты, АҚШ) Сайми-Вэлли қаласында дүниеге келген болатын. Әкесі Лонни Вудли  мектебінің директоры, анасы сол мектептің психологы болған. Шейлин 15 жасына келгенде оның ата-анасы айырылысып кеткен болатын. Қазір оның Тэннер Вудли атты туған бауыры бар. Екеуі де Сайми-Вэлли қаласындағы қарапайым орта білімді мектепті бітірген. Шейлин кино әлеміне 1999 жылы бірінші рет қадам басқан болатын. Оның алғаш сомдаған кішкене рөлі режиссёр Джойс Чопраның «Әкені алмастыру» (Replacing Dad) фильмі болған. Кейін ол Дивергент, Жұлдыздар кінәлі (фильм), Инсургент және тағы басқада фильмдерде басты рөлді сомдап үлкен атаққа ие болды. 2014 жылы түсірілген Жұлдыздар кінәлі (фильм) фильміне түсу үшін Шейлин өз бет әлпеті мен дене бітімін өзгертуіне тура келді. Себебі ол фильмде Шейлин қатерлі ісікпен ауыратын жас өспірім қыздың рөлінде болды. Бұл фильмнің көптеген адамдардың көңілінен шығуының бір себебіде Шейлин болып келеді деп айтуға болады. 2014 жылы «Жұлдыздар кінәлі» фильміндегі Хэйзел Грейс Ланкастердің рөлі үшін үлкен мақтауларға ие болды.  

