Ақ айыл - көп мініліп, ерқашты мініс пен жұк артудан ығыр болған ат. Атаудың мәні ат әбзелдері аттың бас-арқасын қажап, айыл-тұрманның теріге ізін қалдыруға байланысты туған. Жарақат табының терең болғаны соншалықты, аттың арқасы, иығы, жараланып, жазылмайтын шилі жауырға айналып, ердің айылы тартылған тусы ақшылданып білініп турады. Ақ айыл болған атты мініс пен жұмыстан босатып ұзақ уақыт бойы «жылқыға қоя берген» соң ғана ақжілік болып семіріп, өлі жүнін тастаған соң жетіліп, қалыпқа келеді.  

