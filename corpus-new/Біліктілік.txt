Біліктілік, квалификация — адамның белгілі бір білім жүйесін тәжірибеде пайдалана алу қабілеті. Адамның өзі таңдаған қызметінде өз білімін көтеріп, нені, қалай және  не үшін үйренетінін алдын-ала  айқындап, білікті маман болуға бағытталуы. Біліктілік ғылыми мекеме,  кейбір  кәсіпорын, өндіріс, т.б. жұмыс орындарында қызметкерлер мен жұмысшылардың  жұмысқа  қабілеттілік деңгейі  ретінде   белгіленеді. Мысалы, мектеп  ұжымы педагог қызметкерлерді аттестациядан  өткізіп, оларға лайықты Біліктілік деңгейлерін береді. Еңбек рыногындағы Біліктілік  жұмысшылар мен қызметкерлерден кәсіптік білімдері мен дағдыларын  тереңдетіп, олардың  бәсекелесуге  қабілетті болуын қажет етеді. Біліктілікке үнемі іздену, өзін-өзі жетілдіру арқылы жетуге болады.   

