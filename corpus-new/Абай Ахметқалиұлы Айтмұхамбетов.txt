Абай Ахметқалиұлы Айтмұхамбетов (5.12.1943 , Қостанай облысы, Меңдіқара ауданы, Бурабай ауылы) – физика-математика ғылымының докторы (1992), профессор (1998), Қазақстан ғылым академиясының корреспондент мүшесі (1995). ҚазМУ-дың (1969, қазіргі ҚазҰУ) физика-математика факультетін және аспирантурасын (1975) бітірген. Оқытушы, доцент, физика-математика факультетінің деканы (1969–87), Қызылорда педагогика институтының ректоры (1987–92) қызметтерін атқарды. 1992 жылдан Көкшетау университетінің ректоры. Айтмұхамбетовтың 150-ге жуық ғылыми мақаласы мен 3 монографиясы (шет ел басылымдарында) және 70 ғылыми еңбегі жарық көрген.   

