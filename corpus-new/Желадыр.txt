Желадыр - Сарыарқаның батыс бөлігіндегі аласа таулар тізбегі.   Қарағанды және Ақмола облыстары аумағында орналасқан.  Таудың орташа биіктігі 400-500 м, ең биік жері - Сасықбастау (735 м). ұзындығы 70-80 км, енді жері 15-20 км. Желадырдан Терісаққан, Қыпшақ, Керей, Жақсыкөң өзендері бастау алады.  Архей және протерозойдың метаморфтанған жыныстарынан (кристалды тақтатас, кварцитті порфир, порфирит және туф) түзілген.  Ландшафтысында шөлейтті даланың әр түрлі астық тұқымдасты шалғынды сортаң шөптері өседі.  

