Жиілік бөлгіш — бастапқы тербелістен бүтін сан есе кем жиілікті тербеліс алуға арналған электрондық құрылғы. Жиілік бөлгіш көмегімен әр түрлі жиілікте жұмыс істейтін бірнеше генераторлардан когерентті толқын алуға болады. Атомдық және молекулалық генераторлардың жиіліктері осы Жиілік бөлгішпен төмендетіледі. Жиілік бөлу генерациялау, импульстік немесе параметрлік, т.б. әдістермен іске асырылады. Жиілік бөлгіш радиотехникада, автоматикада, жиілік синтезаторларында және өлшеуіш приборларда қолданылады. Қазақ ұлттық энциклопедиясы   

