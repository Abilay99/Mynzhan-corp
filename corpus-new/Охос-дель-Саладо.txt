Охос-дель-Саладо (ис. Ojos del Salado — «күн көздер») — Оңтүстік Америкада  биіктігі бойынша Аконкагуадан кейінгі екінші Жер шарындағы ең биік жанартаулардың бірі.  Аргентина мен Чили шекарасы маңында, ең биік нүктесі Аргентина аумағында орналасқан. Биіктігі 6 893 метрді құрайды. Жанартаудың батысынан бастап Тынық мұхитына дейін Атакама шөлі жатыр. Шығыс баурайындағы кратерінде әлемдегі ең биік жерде — 6390 метр биіктікте орналасқан көл бар.  Жанартау сөнген деп есептелінеді, өйткені оны бақылаған уақыттарда ешқандай атқылау тіркелмеген. Бірақ 1937, 1956 және 1993 жылдары су буымен, күл жай атқылаған.  Жанартау 1937 жылы поляк альпинистері Юстин Войжнис пен Ян Щепаньскийлер бағындырған. Жанартауды бағындыру кезінде альпинистер ертедегі инктердің құрбандық шалатын орындарының іздері табылған. Осыған орай Охос-дель-Саладо жанартауы инктер үшін киелі болған деген тұжырым бар.  2007 жылы 21 сәуірде чили спортшысы Гонсало Браво Судзуки Самурай (Suzuki SJ) дамытылған көлігінде жанартаудың 6 688 метр биіктігіне  дейін көтеріліп, әлемдік рекорд орнатты. 

