Сканистор — жарық ағынының кеңістіктегі таралуын оған балама электр сигналдарының ретті тізбегіне (бейнесигналға) шалаөткізгіштік түрлендіргіш. Жұмыс істеу принципі ішкі фотоэффектіге негізделген. Сканистордың түрлендіргіш сәулеге сезімтал элементі р-п-р немесе п-р-п типті транзисторлық құрылым болып табылады. Сканистордың негізгі артықшылықтары (таратушы электронды-сәулелік аспаптарға қарағанда): шапшаңдығы жоғары, пайдалану сенімділігі жоғары, жұмыс істеу мерзімі ұзақ, өлшемдері мен массасы аз.   

