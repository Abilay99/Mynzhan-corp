Ақбаев Бердіқожа Тұрғанбайұлы (1936, Форт-Шевченко қаласы – 2005) – педагог. Гурьев (қазіргі Атырау) педагогикалық училищесін бітірген (1958) және Атырау педагогикалық институтын сырттай бітірген (1971). 1959 – 71 жылдары Куйбышев, Шахта және Шетпе кентіндегі 52-орта мектепте мұғалім, 1971 – 79 жылдары аудандық спорт мектебінің директоры, 1979 – 88 жылдары 51-орта мектебінің директоры, 1988 – 90 жылдары аудандық білім бөлімінің әдіскері. 1990 – 2000 жылдары білім беру және ғылым қызметкерлері кәсіподағы аудандық комитетінің төрағасы қызметтерін атқарған. Қазақстан Республикасының «Құрметті спорт қайраткері» атағымен марапатталған (2005).  

