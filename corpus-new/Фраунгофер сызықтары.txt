Фраунгофер сызықтары — Күн спектріндегі тұтылу сызықтары. Фраунгофер сызықтарын алғаш рет 1802 ж. ағылылшын физигі У.Волластон бақылаған, 1814 ж. оларды неміс физигі Й.Фраунгофер толық сипаттады; сызықтар табиғатын неміс физигі Р.Кирхгоф түсіндірді. Күн спектрінің инфрақызыл, ультракүлгін және көрінетін аймақтарынан 20 мыңнан астам Фраунгофер сызықтары бақыланады. Олардың көпшілігі белгілі химиялық элементтердің спектрлік сызықтарына ұқсас. Кестеде көрінетін ауқымдағы ең қарқынды Фраунгофер сызықтары келтірілген. "Қазақ Энциклопедиясы" 

