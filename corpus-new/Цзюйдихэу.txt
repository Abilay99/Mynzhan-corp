ЦзюйдиХэу (т. ж. б. – б.з.б. 96) — ғұн тәңірқұты (б.з.б. 101 — 96). Төменгі дәрежелі ханзадалардың бірі болған ол өзін ақылды саясатшы және батыр қолбасшы ретінде танытты. Билікке келісімен қытай императоры Удимен келісімге келуге тырысты. Бірақ оның ғұндарды бодандықта ұстағысы келетінін біліп, келіссөзден бас тартады. Б.з.б. 99 және 97 ж. Хань мемлекеті тарапынан жасалған ірі шабуылдарды тойтарып, қытай әскерін тас-талқан етіп жеңді. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 жыл. ISBN 5-89800-123-9, IX том  

