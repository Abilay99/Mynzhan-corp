Өтебаев Нұр (1920 ж. т., Адай уезі) – кеңес қызметкері, соғыс және еңбек ардагері. Ашғабадтағы (Түрікменстан) педогогиалық училищені, [Мәскеудегі Бүкілодақтық тамақ өнеркәсібі институтын бітірген (1957). 1957 – 60 ж. «Құмтұзтресінің» директоры, 1960 – 64 ж. Красноводск ауданы партия комитетінің 1-хатшысы, 1968 – 83 ж. Жаңаөзен қаласындағы бұрғылау тресі басқармасының орынбасары, «Маңғышлақмұнай» бірлестігіне қарасты оқу курсы комбинатының директоры болды. 1-, 2-дәрежелі Отан соғысы, Қызыл жұлдыз ордендерімен және  медальдармен марапатталған.   

