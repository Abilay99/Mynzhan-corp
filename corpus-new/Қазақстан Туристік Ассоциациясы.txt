Қазақстан Туристік Ассоциациясы (ҚТА) 1999 жылдың мамыр айында Қазақстан Республикасының Президентінің қолдауымен ашылған болатын. ҚТА коммерциялық емес, үкіметтік емес, республикалық салалық ассоциация болып табылады. ҚТА-ның құрамына Қазақстан Қонақ үй және Мейрамханалар Ассоциациясының (ҚҚҮжМА), «Amadeus» компаниясының өкілеттіліктері, туристік, сақтандыру және авиакомпаниялар, жоғарғы оқу орындары және БАҚ кіреді. Ассоциация өздерінің мүшелерінің ( қазіргі таңда 350 мүшесі бар) қызығушылықтарын қорғайды, Қазақстан Республикасының туристік қызметін дамыту, оны бақылау қызметін атқарады. ҚТА – кездесулерді, сан қилы шараларды, ғылыми жұмыстарды, оқу бағдарламаларын, семинарларды, презентацияларды, маркетингтік зерттеулерді және т.б. көптеген шараларды өткізетін ыңғайлы орын. Қазақстан Туристік Ассоциациясының уәкілдері -  Алматы, Астана, Ақтау, Өскемен, Мәскеу,Ташкент, Шымкент,Түркістан, Тараз, Атырау, Қарағанды,Теміртау, Петропавл  және т.б. көптеген қалаларда бар. Қазақстан Туристік Ассоциациясы (ҚТА) Қазақстан Республикасында 1999 жылдан бері өз қызметін атқарып келе жатыр. Ол көптеген туристік ұйымдар сияқты еліміздің туристік оң имиджін, туристік инфрақұрылымды дамыту, оны өзге шателдерге көрсету мақсатында 12 жыл бойы еңбек етуде. Елімізде болып жатқан не шетелде туризм саласында болып жатқан іс-шараларға белсенді қатысып, өз үлесін қосуда. ҚТА-ның ұйымдастырып жатқан, яғни болашақта жүзеге асады деген жобалары да баршылық. Оларға экологиялық туризмді дамыту, туристік кластерлерге ерекше көңіл бөліп, оларды дамыту, қонақ үй қызметін де қадағалау және т.б. жатқыздыруға болады.		 

