Дэвид Бениофф (ағылш. David Benioff, 1970 жылы, Нью-Йоркте д.к.) — америкалық жазушы, сценарийші және теле-продюсер. Ол HBO арнасындағы көпшілікке танымал "Тақтар ойыны" телесериалын жасаушыларының бірі және шоураннері. Дэвид Фридман (ағылш. David Friedman) Нью-Йорк қаласында дүниеге келді. Ол Барбара (Бениофф) пен «Goldman Sachs» фирмасының бұрынғы басшысы Стивен Фридманның ұлы. Есейген кезде ол Дэвид Фридман есімімен аталатын өзге де жазушылармен шатастырмас үшін өз тегін анасының қыз кезіндегі Бениофф тегіне ауыстырды, Ол жанұядағы екі баладан кейінгі кенжесі.Ол Дартмут колледжінің түлегі. 22 жасында, ол түнгі клуб күзетшісі және Бруклинде, Нью-Йоркте Поли Преп орта мектебінде ағылшын тілі мұғалімі болып жұмыс атқарды. Қосымша Ирвайндегі Калифорния университетінде оқыды. 

