«Абай-ақиқат» - Абай аудандық газеті (редакциясы, Абай қаласы 3 ш. а., 42 үй). 1974 жылдан шығып келеді.  Бастапқыда Мичурин аудандық «За коммунистический труд» газеті болды. 1997 ж. Мичурин ауданы Абай қаласына қосылып, Абай ауданы құрылуына байланысты «Абай-ақиқат» атымен аталады. Негізінен қамтитын тақырыбы — аудан және қала жұртшылығының әлеуметтік-экономикалық өмірі.  Көлемі 1 баспа табақ. Аптасына бір рет қазақ және орыс тілдерінде шығады. «Абай-ақиқат» газетінің тұңғыш редакторы белгілі журналист Бағдат Мекей болды. Редакцияда басылады, таралымы 1500 дана. Бас редакторы Т. Орымбеков (2006).  

