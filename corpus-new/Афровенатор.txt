Афровенатор сөзі латын тілінен аударылғанда «африкалық аңшы» деген мағынаны білдіреді. Атауы жыртқыштық сипаты мен Африка жерінен табылғанына байланысты осылай қойылған. Ол осыдан 135-123 миллион жыл бұрын Бор дәуірінде өмір сүрді. Динозаврдың сүйектерінен б.з.д. 150 миллион жыл бұрын Солтүстік Америкада өмір сүрген аллозаврдың туысы екені анықталған. Дегенмен аллозаврмен салыстырғанда оның сүйектері — ұзын әрі жіңішке, салмағы — аз, ал аяқтары жалпақ болатын. Әлемдегі денесі толық қазылған жалғаз динозавр — осы афровенатор. Екі аяқты жыртқышқа танымал палеонтолог Пол Серено 1990 жылы толық анықтама беріп, қаңқасын өзінің Чикаго университетіндегі базасына апарып қойды. Содан бері ғалым афровенаторды зерттеуде ерекше еңбек етіп келеді.  

