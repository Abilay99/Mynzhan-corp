Кіші Бүркітті – Үлкен Бүркітті тауынан солтүстік-шығысқа қарай 3,5 км жерде.  Қарағанды облысы Қарқаралы ауданы Бүркітті ауылынан солтүстік-шығысқа қарай 22 км жерде орналасқан тау. Ең биік жері 1022 м. Батыстан шығысқа қарай 4 км-ге созылып жатыр, ені 2 км. Жайпақ төбелі тау тізбектерінен тұрады. Тас көмір жыныстарынан түзілген. Беткейлері сай-сала, жыралармен тілімденген.  Қызғылт қоңыр топырағында селеу, мысыққұйрық, бетеге, көде өседі. 

