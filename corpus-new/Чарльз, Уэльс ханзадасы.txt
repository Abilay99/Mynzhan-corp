 Чарльз, Уэльс ханзадасы (ағылш. Charles, Prince of Wales), немесе Чарльз ханзада (ағылш. Prince Charles; толық есімі Чарльз (Карл) Филипп Артур Джордж (Георг) Виндзор, ағылш. Charles Philip Arthur George Windsor; 14 қараша 1948, Букингем сарайы, Лондон) — Ұлыбритания патшайымы – II Елизавета мен Филипп ханзаданың үлкен ұлы, британ тағының мұрагері, фельдмаршал, флот адмиралы және Ұлыбритания ӘӘК маршалы. Чарльз ханзада Елизавета мен оның жұбайы Филипп Маунтбаттеннің үйлену тойынан кейін бір жылдан кейін дүниеге келді. Оо VI Георгтың алғашқы немересі атанды. Үш жасында VI Георгтың өліміне байланысты ІІ Елизаветаның таққа отыруынан кейін британ тағының мұрагері атанды. Орта мектепті орташа аттестатқа бітіргеніне қарамастан Чарльз Кембридж университетіне түседі. Ол жерде ол 1970 жылы «өнер бакалаврның» дипломын алып шығады. 1975 жылы университеттік дәстүр бойынша оған «өнер магистрі» дәрежесі берілді. 1979 жылы ханзада Чарльз өзінің шөбере сіңілісі, әйгілі көсем, Үндістанның соңғы вице-королі Луис Маунтбеттеннің немересі — Аманда Натчбуллға үйленуі туралы ұсыныс білдіреді, алайда Аманда некеден бас тартады. 1980 жылдары Чарльз ақсүйек Джон Спенсердің қызы — леди Сара Спенсермен кездесіп, оның сіңілісі Диана Спенсермен танысады. Соңында екеуі 1981 жылдың 29 шілдесінде үйленеді. Ханшайым Диана Ұлыбритания мен шет елдерде әйгілі болды. Алайда неке сәтсіз болды: жұбайлар арасындағы қарым-қатынас бүлініп, 1992 жылдан бастап екуі ресми түрде бөлек тұрады, ал 1996 жылы ажырасады.1997 жылы Диана Парижде көлік апатынан қайтыс болады. Чарльз бен Диананың екі баласы өмірге келді: 2005 жылдың 9 сәуірі ханзада Чарльз екінші рет некеге отырды. Ол некеге дейін де, неке үстінде де қарым-қатынаста болған ашынасы — Камилла Паркер Боулз, туған кезде Шанд.  

