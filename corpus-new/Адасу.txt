Адасу - 1) жолдан жаңылу, жүріп келе жатқан бағдарынан шатасу, бір нәрседен көз жазып қалу; 2) өмір жолында қателесу, шатасу, теріс жолға түсу, азғындау, яғни адамгершілік, кісілік жолынан шығу.  Ислам дінінде кісілік жолы “құдай жолы” мәнімен үндеседі. Абай: әділет пен шапағаттан айрылу — адасудың басы екенін аңғартады.   дейді. “Мал, мақтан, ғиззат-хұрмет адамды өзі іздеп тапса, адамдықты бұзбайды һәм көрік болады. Егер адам өзі оларға табынып іздесе, тапса да, таппаса да адамдығы жоғалады” дейді тағы бір тұста ұлы ақын. Бұл ғақлият сөздер кісілік жолдан шығаратын, яғни адамды жалған елестермен жаңылдырып, адастыратын не нәрселер екенін және одан аулақ болудың шартын айқын көрсетеді.  

