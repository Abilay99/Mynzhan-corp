Қабыршақты (2018 жылға дейін- Бірінші Мамыр)  — Батыс Қазақстан облысы, Ақжайық ауданындағы ауыл, Қабыршақты ауылдық округінің орталығы. Аудан орталығы — Чапаев ауылынан батысқа қарай 40 км-дей жерде, Көшім жайылмасының сұлыбас, бетеге, еркекшөп өскен жазық, қуаң далалық белдемде орналасқан.  Тұрғыны 1069 адам (2009).  Іргесі 1931 жылы ≪Первомай≫ кеңшарының құрылуына байланысты қаланды. 1997 жылдан кеңшар негізіңде Бірінші мамырда және Үшқұдық ауылында 11 шаруа қожалығы мен серіктестік жұмыс істейді.  Орта, бастауыш мектептер, дәрігерлік амбулаторлық және фельдшер-акушерлік пункттер бар. Тұрғындары елді мекендермен автомобиль жолы арқылы қатынасады. 

