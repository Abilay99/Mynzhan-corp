Христоф Мартин Виланд (Үлгі:Lang-dutch, 5 қыркүйек 1733 жыл – 20 қаңтар 1813 жыл) – немістің атақты ақыны және неміс рококосының идеологы.  «Германдық Меркурий» (Үлгі:Lang-dutch) атты Германиядағы тұңғыш әдебиет және өнер журналын шығарушы. 1752-1763 жылдары шығармашылығының өзіндік стилі қалыптасады. 1760 жылдардың ортасынан бастап рококо жазушысы ретінде танылады.  Осы уақытта «Агатон» (Agathon) атты философиялық романын жазады. Аудармашы ретінде Шекспирден аударған драмалалары неміс әдебиетінде маңызды рөл атқарады. Сондай-ақ Лукиан, Гораций және Цицерондардың шығармаларын аударған.  

