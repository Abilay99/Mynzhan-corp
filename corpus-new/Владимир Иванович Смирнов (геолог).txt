Владимир Иванович Смирнов(геолог)(18.01.1910 жыл, Мәскеу -16.06.1988, Мәскеу) - кеңес геологы. КСРО ғылым академиясының академигі (1962). 1940 жылдан КОКП мүшесі.  Мәскеу геология барлау институтын бітірді (1934). Тәжік - Памир экпедициясында, Мәскеу геологиялық барлау институтында (1934-41 және 1944-49) жұмыс істеді. Қырғызстандағы Хайдаркан сынап комбинатының бас геологы (1941 - 44), пайдалы қазындылар қорының бүкіл одақтық комиссиясының төрағасы (1946 - 49), КСРО геологиялық министрінің орынабасары (1946 - 51) болды. Мәскеудің жоғары оқу орындарында профессор(1946, 1949-1952 жылдары). Смирнов жасырын (терең) кендерді іздеудің теориялық негіздерін жасады, белдеулік металлогенияның себептерін дәлелдеді. Экзогендік, эндогендік факторлардың руда түзудегі мәнін, Орта Азия, Кавказ т.б. аймақтарда рудалы кендер қалыптасуы мен орналасуының аймақтық заңдылықтарын анықтады. Лениндік сыйлықтың лауреаты (1972), 2 рет Ленин орденімен т.б. ордендер, медальдармен марапатталған. 

