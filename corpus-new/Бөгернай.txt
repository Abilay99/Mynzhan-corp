Бөгернай - би, батырлар қол қойған іздеу қағаз, ерекше құжат. XIX ғасырдың I жартысында Сыр бойында өмір сүрген Бұқарбай батыр 11-12 жасында түйенің тірсегін қылышпен шауып алады. Әкесінің зілінен қашып, Жаңадария бойындағы қарақалпақтар қонысына барып жетеді, сол арада бір бай өзіне еншілес етіп алады. Біраз уақыттан соң Бұқарбайға туысы Байқадам батыр қол қойған бөгернай келеді, мұны көрген бай тарту-таралғысымен Бұқарбайды еліне қайтарған.  

