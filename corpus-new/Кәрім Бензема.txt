* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Кәрім Бензема (фр. Karim Benzema, (араб.: كريم بن زيما‎) — шығу тегі алжирлік француз футболшысы (кабильдік). 1987 жылдың 19 желтоқсанында Лион қаласында туған. Испандық "Реал Мадрид" және Франция ұлттық құрамасының шабуылшысы. Бензема - кедей алжирлік ауылдан келген эмигранттардың баласы, Лионда туған. Оның ата-аналары Хафид және Малика да 9 баласы бар, 5 қыз және 4 ұл. Бензема жанұясы Брон Терралион орталығындағы күшкентай үйде тұрған, ол аудан өзінің жұмыссыздығымен белгілі болған. 8 жасында ол «Брон Терралион» клубына ойнай бастайды, ол жерде Каримнің орташадан әлдеқайда үлкен талантын тез байқайды. «Брон Терралион» клубының бапкері Серж Патриарка былай айтқан : «Карим көпке жетеді. Бірақ мен үшін, оның осындай ауданнан шығып адам болуы маңыздырақ, бұл ауданнан тірі шығудың өзі қиын». Сосын Карим Франциядағы футболшы даярлаудың әдеттегі жолдарынан өтеді - аптасына бес күн шынығып, бірінші округтегі киелі Бруно колледжіне оқуға түседі. Балалық шағында оның кумирлері Роналдо және Зинедин Зидан болды. 9 жасында Лион Олимпик клубының даярлау системасына түсіп, 17 жасында маусымда отыз-шақты гол соғып, Лион резервінің ең үздік ойыншыларының біріне айналады. 2004 жылдың желтоқсанында Карим Лионның бірінші құрамасына ауысады. 2005 жылдың 15 қаңтарында Стад Жерлан стадионында Карим Франция чемпионатының ойынында дебютін жасайды. Мец клубына қарсы бұл ойында, Карим Бриан Бергунью футболшысына шешуші пас береді.Карим Лион клубының киім алмастыратын бөлмесіне кіргенде, ол жерде Эрик Абидаль, Джовани Элбер, Сильвен Вильтор, Майкл Эссьен, Флоран Малуда және Мамаду Диарра отырған. Ескі лиондық дәстүр бойынша, әрбір жаңа ойыншы өзінің жаңа серіктестеріне бірнеше сөз айту керек. Каримның кезегі келгенде, жастары үлкен Элбера, Вильтор немесе Диарраның қалжындарына ренжудің орнына, «Күлмендер. Мен осында сіздерді алмастыру үшін келдім!» деген әнгіме бар. Бензема юниорлардың ішінде Еуропа Чемпионы болғанымен, клуб оны бірінші негізгі құрамаға алмастыруға асықпады, ол сол маусымда тек 6 ойын өткізді. Мансабының басында Бензема өзін Давид Трезегемен салыстыруды ұнатқан, бірақ сосын оны Франция тарихындағы ең керемет ойыншыларының бірі Зинедин Зиданмен салыстыра бастады, ол да кабильдік тамырларымен белгілі. 2005/2006 жылғы маусымда Бензема француз лигасында өзінің гол есебін ашады. Матчтың соңғы минутында ол Аяччо клубының қақпашысың қапа қылдырды. Бұл маусымда ол 13 ойын өткізіп, 1 гол соғады. Еурокубокта Бензема өзінің дебютін Чемпиондар Лигасының топтық кезеңінде, Русенборг футбол клубына қарсы ойында өткізді. 2009 жылдың 1 шілдесінде 35 миллион € сумма үшін испандық Реал Мадрид футбол клубына өтіп, 6-жылдық келісім шартқа қол қойды. Француз жылына 6,5 миллион табады. 24% салықты есептемегенде 5 миллион еуро табады. «Реал Мадрид» Каримнің агенті Джазириге трансфердің суммасынан 10% төлейді. Бұл еуропалық футболдағы агенттерге рұқсат берілген максимум ставка. Егер Реал Мадрид 2013 жылға дейін Чемпиондар Лигасына қатысып, Бензема «France Football» журналының рейтингі бойынша “Алтын доп” алса және ФИФА рейтингі бойынша жылдың үздік ойыншысы болса, Лион Олимпик клубы тағы 6 миллион қабыл алады. Бензема маусым аралықта мадридтік Реалдың бразильдық Кака, португалдық Криштиану Роналду және испандық Рауль Альбиольдан кейін төртінші сатып алымы болды. 9 шілдеде ресми түрде «Реал» ойыншысы болып таныстырылды. Сантьяго Бернабеудегі ойыншының таныстырылуы 15-20 мыңдай адам жинады. Карим Бензема Реал сатысындағы он бесінші француз болды. Француз шабуылшысы командада 11-номерге ие болды. Кейін клубтан Рауль кеткен соң 7-ші нөмір Роналдуға қалды да, 9-шы нөмірді Бензема иеленді. "Реал" сапында Бензема клубтың деңгейдегі барлық жүлдеге қол жеткізді. 2010/11 жылғы маусымда Гонсало Игуаин жарақат алды да, Бензема негізгі құрамда алаңға шыға бастады. 2010 жылы 8 желтоқсанда УЕФА Чемпиондар Лигасындағы тұңғыш хет-тригін жасады ("Осер" қақпасына).  2011/12 жылғы маусымда тұңғыш рет Испания чемпионы атанды, ал Роналду-Игуаин-бензема үштігі осы маусымда 118 гол соқты. 2014 жылы Испания чемпионатының 20-турында "Реал" сапындағы 100-ші голын соқты. 2017/18 жылғы маусымда Чемпиондар Лигасының жартылай финалында "Бавариямен" өткен Мадридтегі қарымта матчта дубль авторы атанды да, осы голдардың арқасында "Реал" финалға шығып "Ливерпульмен" ойнады. Финалда да Бензема қақпашының қателігінен гол соғып, есеп ашты. Бұл ойында "Реал" 3:1 есебімен жеңіске жетті. 2007-15 жылдары Франция Ұлттық құрамасында ойнап, 2008, 2012 жылдары Еуропа чемпионатына, 2014 жылы әлем чемпионатына қатысты.  2015 жылы "Матье Вальбуэнаны бопсалады" деп айыпталып, құрамадан біржола шеттетілді. Содан бері құрамаға мүлде шақырылған жоқ. «Лион» «Реал Мадрид» Франция 

