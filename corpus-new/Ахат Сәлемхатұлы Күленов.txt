Ахат Сәлемхатұлы Күленов - (15.4.1932 жылы туған, Павлодар қаласы) – инженер-металлург, өнертапқыш, техника ғылыми кандаты, Халық Қаһарманы (1994).  Әкесі «халық жауы» ретінде қаза тапқаннан кейін Қаскелең (Алматы облысы) балалар үйінде тәрбиеленді. Қазақ политех. институтын (1954, қазіргі Қазақ ұлттық техникалық университеті) бітірген. Өскемен қорғасын-мырыш зауытында балқытушы, шебер, технолог (1954–58), цех бастығы (1958–71) болып жұмыс істеді. Өскемен қорғасын-мырыш комбинатында бас инженер (1971–81), бас директор (1981–87), «Қазполиметалл» мемлекеттік өндірістік бірлестігінің бас директоры (1987–91), «Өскемен қорғасын-мырыш комбинаты» ЖАҚ-ның президенті (1991–95) қызметтерін атқарды.  КСРО Жоғарғы Кеңесі (1981) мен Қазақ КСР-і Жоғарғы Кеңесінің (1990) депутаты және ҚР Парламентінің Сенаторы (1995) болып сайланды.   

