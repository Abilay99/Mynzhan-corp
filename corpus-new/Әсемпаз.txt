Әсемпаз - жеке адамның сәнқойлығын, әуесқойлығын білдіретін сөз .  Әсемпаз адам сыртқы сән-салтанатқа әуестеніп, сұлулықтың ішкі болмысына мән бермеуімен ерекшеленеді. Әсемдіктің ішкі дүниесін емес, сыртқы пішінін ғана бағалайтын адамдардың әдетте көрсеқызарлыққа, мінсіз үлгіге, формаға құмарлығы басым болады  Әсемпаздықтың мәні қоғамға байланысты өзгеріп отырады. Бір кездері қазақ ортасы сал-серілерді де әсемпаз деп атаған. Әсемпаздық арқылы адам бойындағы ерекше қасиеттерді ерекше даралап алуға болады .  

