ЭКОНОМИКАЛЫҚ ҚЫЗМЕТТІ ӘРТАРАПТАНДЫРУ – ірі фирмалардың, бірлестіктердің, кәсіпорындардың және тұтас салалардың белсенділігін негізгі бизнес шеңберінен тыс ұлғайту, яғни шығарылатын өнімнің басқа түрлерімен салыстырғанда сатудың таза көлеміндегі үлесі барынша жоғары тауарларды өндіру және қызметтерді көрсету. Қазіргі нарықтық экономикалар құрылымының аса маңызды бөлігі. Фирмалардың бәсеке жағдайында өзінің нарықтағы жағдайын нығайтуға, экон. жағдаяттың өзгеруіне дер кезінде бейімделуге ұмтылысын ынталандырады, өз қызметінің тиімділігін қамтамасыз етеді. Бұл орайда фирмалар мамандандырылған құрылымдардың құрамдас бөліктерінде өзара атқарымдық байланыстары жоқ салааралық конгломерат-кешендерге айналады.  

