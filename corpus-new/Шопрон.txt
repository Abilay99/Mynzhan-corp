Шопрон қаласы (Венгрия) – (маж. Sopron) Мажарстанның солтүстік-батысындағы қала. Халық саны 56 394 адам (2005 жылғы халық санағы бойынша). Рим империясы кезінде бұл жерде «Скарбантия» деген қала болған. Ол Балтық жағалауындағы қалалар мен Еуропаның оңтүстігін біріктіретін Кәріптас сауда жолында орналасқан. Скарбантия қазіргі Шопронның негізгі алаңы орналасқан жерде болған. Империя құлағаннан кейін қала толықтай қиратылып, тек мажарлар келгеннен кейін қайта қалпына келеді.  Қала жайындағы алғашқы деректер 1153 жылға жатады. 13 ғасырда Шопрон ерікті корольдік қала деген атқа ие болады. 16-ғасырдағы түрік шапқыншылығы кезінде 1529 жылы түрік жауынгерлері қаланы тонап кетеді, бірақ түріктер қалада өз биліктерін жүргізе алмады. Қалаға көптеп келген келімсектердің есебімен халық саны өсті. 1676 жылы қала қатты өрттің салдарынан көп бөлігі бұзылды.  

