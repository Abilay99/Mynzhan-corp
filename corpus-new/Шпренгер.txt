Шпренгер (Sprenger) Алоис (3.9.1813, Нассерейт, – 19.12.1893, Гейдельберг) – австриялық шығыстанушы, дәрігер. Вена қ-нда медицина мен шығыс тілдерін оқып-үйренді. 1840 жылы Лейденде араб қолжазбаларын зерттеу жұмысының барысында араб медицинасы тарихынан диссертация қорғады. 1843 – 54 жылы Үндістанда ағылшындық Ост-Үндістан компаниясында қызмет атқарды. 1858 – 81 жылы Берн ун-тінде, 1881 жылдан Гейдельберг ун-тінде шығыс тілдерінен сабақ берді. Шпренгердің барлық зерттеулері Мұхаммед пайғамбардың өмірбаянын зерттеуге арналған. Ол мұсылман мәдениетінің еур. ортағасырлық мәдениетке тигізген оң әсерін өз еңбектерінде үнемі көрсетіп отырды.  

