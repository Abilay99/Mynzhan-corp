Фернандес Эмилио(28 наурыз, 1904 - 6 тамыз, 1986)- мексикан кинорежиссері, сценарист, актер. Жастайынан революция қозғалыстарына қатысты. 1926 жылы түрмеден қашып шығып, АҚШ-та эмиграцияда болды. Кинодағы қызметін 1928 жылы Голливудте бастады. 1933 жылы Мексикаға қайтып оралған соң кинода актер, ал 1942 жылы режиссер ретінде қызмет етті. «Мария Канделярия» фильмі (1944) оның есімін дүние жүзіне танытты. Оның фильмдері мексикан халықының тұрмыс-салты  мен бостандық сүйгіш рухын бейнеледі. Ол 1943-1953 жылы «Тоғай гүлі», «Інжу», «Макловия», «Село қызы» және т.б. фильмдерін қойды. Қазақ энциклопедиясы  

