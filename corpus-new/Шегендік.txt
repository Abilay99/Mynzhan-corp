Шегендік — қазақ халқының құрамындағы ру. Шежіре деректеріне қарағанда Орта жүз арғын тайпасының мейрамынан тарайды. Одан Қақсал атасы тараған. 19 ғасырдың бас кезінде Павлодар уезіндегі Қызылтау, Ақбестау және Ақкөл аймағын мекендеп, Атбасар уезіндегі Есіл мен Жабай өзен аралығында көшіп-қонып жүрген. Мал өсіріп, пішен шапқан, аздап егіншілікпен де айналысқан. Ұраны — Ақжол, таңбасы — қос дөңгелек.  

