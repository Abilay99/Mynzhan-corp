 Ойхой өмір! — 2011 жылы Астана қаласы «Нұра-Астана» баспасында басылып шыққан кітап. Кітап авторы/құрастырушысы — Берік Садыр. Беттер саны — 288. Қазақстан Республикасының Ұлттық мемлекеттік кітап палатасынан тіркелу кезінде берілген ISBN нөмірі — 978-601-7101-34-3. Танымал сатирик Б. Садырдың «Ойхой өмір» атты кітабына шағын көлемді әзіл-сықақ әңгімелері топтастырылған. Сатирик туындыларында пенде болмысының қиқар-қиғаш мінездерін әр қырынан көрсете отырып, қоғамдағы кереғарлықтың түп-тамырынан мысқыл, әжуамен сілтеме жасайды. Әр әңгімеден өзімізге «таныс та бейтаныс» бейне - пенделерді жолықтырамыз. Бұлар арамызда бұрын да болған, қазір – ортамызда дәл жанымызда, негізі – болашақта да қалып кетпей «ет пен сүйекке жабысып» жүре беретініне күмәніміз жоқ. Мұндағы сатира-юморлық әңгімелердің ерекшелігі осында.  

