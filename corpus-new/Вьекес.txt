   Вьекес (ис. Isla de Vieques) — Пуэрто-Рикодағы ауданы бойынша екінші (135 км²) орындағы арал. Пуэрто-Рико басты аралынан 13 км шығысқа қарай орналасқан, геологиялық тұрғыдан Виргин аралдарына қарасты (т. ғ. к. Испан Виргин аралдары — Кулебра және көптеген ұсақ аралдар). Климаты — тропикалық, орташа айлық температурасы 28-31 °С. Жылына 1100-1400 мм мөлшерде жауын-шашын жауады. Халық саны — 9301 адам (2010), негізінен екі қалашықта — Исабел-Сегунда және Эсперанса. Экономикасының негізі — туризм және ауыл шаруашылығы (тропикалық жемістерді өсіру). 

