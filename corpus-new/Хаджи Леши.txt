Хаджи Леши (алб. Haxhi Lleshi; 1913 жыл 1 мамыр - 1998 жыл 1 қаңтар) — албан мемлекеттік және партия қайраткері, генерал-майор.  1943 жылдан Албания коммунистік партиясының мүшесі. Екінші дүниежүзілік соғыс жылдарында қолына қару алып, фашизмге қарсы күресті. 1944 жылдан жауапты мемлекеттік қызметте. 1948 жылдан Албания Еңбекші партиясы ОК-не мүшелікке кандидат, 1956 жылдан АЕП ОК мүшесі, 1950 жылдан Албания Халық Республикасы Халық жиналысы президиумының мүшесі, 1953 жылғы тамыздан оның төрағасы.    

