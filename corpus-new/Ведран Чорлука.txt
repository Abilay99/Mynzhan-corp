* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Ведран Чорлука (xорв. Vedran Ćorluka; 5 ақпан 1986 жыл, Модран, Югославия) — хорват футболшысы, Мәскеудің "Локомотив" клубы мен Хорватия құрамасының қорғаушысы. 2018 жылғы әлем чемпионатының күміс жүлдегері. Ведран қазіргі Босния аумағындағы Модран елді мекенінде дүниеге келді. Тоқсаныншы жылдардағы тынышсыздықтан соң отбасы Хорватияға көшіп өтті. Сегіз жасында "Динамо" (Загреб) клубының мектебіне қабылданды.  2003 жылы тұңғыш рет кәсіпқой футболшы ретінде "Динамо" сапында алаңға шықты. Бір маусымнан соң Запрешич қаласының "Интер" клубына жалға берілді. Бұл клубта ол Лука Модрич және Эдуардо да Сильвамен бірге доп тепті. 2005 жылы жазда "Динамоға" қайта оралды да, негізгі құрам ойыншысына айналды. 2007 жылы жазда оған бірнеше белді клубтар қызығушылық танытты. Солардың арасынан Англияның "Манчестер Сити" командасына ауысты.  2008 жылғы Еуропа біріншілігінен соң "Тоттенхемге" ауысып, төрт маусымдай ойнады. 2012 жылы Мәскеудің "Локомотивінің" қатарын толықтырды.  «Динамо» (Загреб) «Локомотив» (Мәскеу) Хорватия құрамасы 

