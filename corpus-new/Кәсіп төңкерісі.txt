Кәсіп төңкерісі  (өндірістік төңкеріс, Ұлы өнеркәсіптік төңкеріс) — бұл колмен жасау еңбегінен мәшинелік, яғни мануфактурадан фабрикаға көшу кезі. Басым аграрлық экономикадан өндірістік өнім шығаруға көшу. Нәтижесінде аграрлық қоғамның өндірістік түрлендірілуі  орын алады. Өндірістік төңкеріс әр мемлекеттерде бір мезетте болған емес, бірақ жалпы алып қарағанда осы өзгерістер  кезең XVIII ғасырдың екінші жартысында басталып, XIX ғасыр бойына жалғасқан. Өндірістік төңкерістің өзіндік ерекшелігіне ірі мәшине өнеркәсібі негізінде өндірістік күштердің күрт өсімі және капитализмнің әлемдік шаруашылықта үстемдігі тұжырымдамасы кіреді. «Өндірістік төңкеріс» терминін ғылымға көрнекті француз экономисті Жером Бланки енгізді. Өндірістік төңкеріс жай ғана мәшинелерді жаппай қолданудың басталуымен емес, сонымен қатар қоғамның барлық құрылымының өзгеруімен байланысты. Ол еңбек өнімділігінің күрт өсуі кезіне , тез урбанизациялану, тез экономикалық өсудің басталуымен (осыған дейін экономикалық өсім іс жүзінде жүз жылдық ауқымда ғана байқалатын еді), халықтың өмір деңгейінің тарихи жылдам өсуімен тұспа-тұс келді. Өндірістік төңкеріс тек 3-5 ұрпақтың өмір сүруі аралығында аграрлық қоғамнан (онда халықтың көпшілігі натуралды шаруашылықпен айналысты) өндірістік қоғамға ауысуына мүмкіндік берді. Ұлыбританияның өндірістік төңкерісіндегі жетістігі XVIII ғасырдың соңында пайда болған бірнеше инновациялар негізінде болған еді. ,  

