Химиялық әскерлер (Химические войска) — жаппай қырып-жоятын қарудан қорғану шараларын орындау үшін арнайы құрылған әскер. Химиялық әскерлер құрамында уланғаннан кейін дегазациялау жұмыстарын жүргізетін арнайы бөлім мен бөлімшелер болады. Химиялық қорғау бөлімдері (рота, взвод, бөлімшелер) ұйымдастыру жағынан басқа әскерлер түрінің құрамына енеді. Химиялық әскерлерге радиациялық және химиялық барлау жүргізу, киім-кешекті, әскери жабдықтарды, аяк киімдерді және жеке қорғану  құралдарын, уланған жер әңірлері мен жолдарды дегазациялау, дезинфекциялау, адам құрамының радиоактивтік сәулемен зақымдануын бақылау, қару-жарақ, техника және материалдар қорының радиоактивтік және улағыш заттардан қорғалуын бақылау, сондай-ақ жердің улану дәрежесінін өзгеруін қадағалап отыру міндеттеледі. Өз әскерлері тұрған жерлерде және олардың жүретін маршруттарында қарсылас қолданатын улағыш заттарды табу және онын қай түрге жататынын айыру мақсатында химиялық барлау жүргізеді.  

