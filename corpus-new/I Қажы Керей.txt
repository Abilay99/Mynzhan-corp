І Қажы Керей（I Hacı Geray, خاجى كراى‎‎ ; Melek Hacı Geray, ملک حاجى كراى‎; 1397 –1466 ж.ш.) — Қырым хандығының негізін қалаушысы. Ол Шыңғыс ханның үлкен ұлы Жошы ханның 13-ші ұлы, көптеген жорықтарға қатысқан Бату ханның інісі Тоқай Темірдің ұрпағы. Кейбір деректерде Қажы Керей бастаған Қырым хандарының арғы атасы Шыңғыс хан заманындағы Керей ханы Тұғырыл ханның (Оң хан) ұрпағы делінеді. Қажы Керейдің билік құрған кеңістігі қазіргі Қырым түбегін негіз етіп, Қара теңіздің солтүстік жағалауын алып жатыр. 1238 жылы Бату ханның моңғолдары Қырымдағы көне билікті талқандады. Содан былай Қырым Моңғол империясының маңызды орталықтарының бірі болған еді. Заман өте келе татарлардың дербестікке талпынысы күшейді. Қажы Керей Литва князьдігіне қарасты Лида шаһарында туған. Ол жастайынан Литва князьдігінің Алтын ордаға қарсылығын қолдады және 1428 жылы Қырымды басып алып, өз хандығын орнатты және ұзақ уақыт бойы Алтын ордаға қарсы күресіп, тәуелсіз, егеменді ел құруға талпынды. Бұл күрестің өте шиеленісті болғаны сондай, аралықта бір мезгілі хандық тақтан түсіп (1434), тек 1441 жылдан бастап қайтыс болғанға дейін (1466 ж.) билікте болды және дербес Керей ақшасы алғаш рет 1441 жылдан бастап шығарылды. Сөйтіп Қырым Алтын ордадан бөлек дербес хандық болып өмір сүрді. I Қажы Керей өз патшалығын қалыптастыру үшін елордасын Бақшасарайда жайғастырады. Сол уақыттан бастап Қырым хандары осы орталықта қоныстанды. Қажы Керейдің 8 ұлы болды, олардың арасында әйгілі Меңлі Керей, Хайдар хан, Нұр Дәулет болды. Бастапөы кезде Қажы Керей хандықты Хайдарға қалтырмақ болған, бірақ ол ордамен ерегесіп, бүлік ұйымдастырмақшы болды деген әңгімемен ханзадалықтан шеттетілген. Хандықты алғашында Меңлі Керей, кейін Нұр Дәулетке қалтырды. Кейін Хайдар билікті тартып алып қысқа мерзім хан болғанымен, Нұр Дәулет оны қудалап, билікті иеленеді.  Қажы Керей қайтыс болған соң Бақшасарайға жерленген. Ол өз заманында өте сұңғыла, жігерлі, ізгі ниетті хан болғандықтан, өз халқының тәуелсіздігі үшін ақылды күрес жасай білгендіктен татарлар арасында үлкен беделге ие болды. Жұрт оны Мелек — аспан елшісі, періште деп атады. Қажы Керей қырым татар байрағындағы Алтын тарақ таңбасын Қырым хандығының ресми рәмізі ретінде алғаш белгілеген болатын. Сондықтан Алтын тарақ таңбасы Керей таңбасы деп те аталады. Бұл күндері бұл таңба барша Татардың ортақ рәмізі болып отыр. Қажы Керей І кескіні 15 ғасыр I Қажы Керей • Нұр Дәулет • Хайдар хан • I Меңлі Керей 16 ғасыр Мехмед I Керей • Газы I Герай • Саадет I Герай • Ислям I Герай • Сахиб I Герай • Дәулет I Гирей • Мехмед II Герай •  Ислям II Герай •  Саадет II Герай •  Газы II Герай  •  Фетих I Герай 17 ғасыр Тохтамыш Герай • Селямет I Герай •  Жәнібек Герей •  Мехмед III Герай •  Инает Герай •  Бахадыр I Герай •  Мехмед IV Герай •  Ислям III Герай •  Адиль Герай • Селим I Герай • Мурад Герай •  Хаджи II Герай •  Саадет III Герай •  Сафа Герай •  Дәулет II Гирей 18 ғасыр Газы III Герай •  Каплан I Герай •  Дәулет III Гирей •  Саадет IV Герай  •  Менгли II Герай •  Фетих II Герай • Селямет II Герай •  Селим II Герай •  Арслан Герай •  Халим Герай •  Кырым Герай •  Селим III Герай •  Максуд Герай •  Дәулет IV Гирей •  Каплан II Герай •  Сахиб II Герай •  Шахин Герай •  Бахадыр II Герай 

