Гемоцитобласт (haemocytoblastos; грек, haemo — қан, kytos — жасуша, blastos — өскін) — ұрықтың сарыуыз қапшығы қабырғасында мезенхимадан дамып жетілетін алғашқы жас қан жасушасы. Цитоплазмасы көгілдір түске (базофильді) боялған гемоцитобласттың ірі ядро- сында 2-5 ядрошықтары болады. Соңғы гистологиялық номенкулатура бойынша гемоцитобласт — көпмүмкіндікті (полипотентті) діңгекті және жартылай діңгекті қан жасушасы деп аталады. Гемоцитобласттан қан жасау мүшелерінде қанның барлық жасушалары (эритроциттер, лейкоциттер: гранулоциттер, агранулоциттер, қан табақшалары) дамиды.   

