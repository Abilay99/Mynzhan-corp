Бедердің оң пішіндері, Бедердің дөңес пішіндері - құрлықта да, теңіз түптерінде де кездесетін биіктігі, ауданы және пайда болуы әр түрлі жер бетінің көтеріңкі телімдері. Бедердің оң пішіндеріне тау жоталары (олардың ішінде су асты жоталары), кырқалар, тау жұрнақтары, жанартаулық конустар мен төбелер, тағы да басқалары жатады. Мөлшері 10—100 мың км²-ден (таулы жүйелер мен таулы атыраптар) бірнеше м-ге немесе см-ге дейін (көмпиме төбешіктер, төмпешіктер) ауытқиды.   

