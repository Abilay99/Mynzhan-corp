Джельфа – Алжирдің солтүстігінде орналасқан қала Халық саны 170 000 адам (2005 жылғы халық санағы бойынша). Қаланың жанында бірнеше тұзды көлдер бар, ал оңтүстігі Сахара шөлімен шектеседі. 2-5 ғасырлар аралығында қала Рим империясының құрамында болды. Ал 707 жылы жергілікті көшпенді тайпалар Ислам дінін қабылдады. Қаланың негізін 1852 жылы француз отаршылдары қалаған болатын. Қала алғашқыда әскери форт ретінде салынды. Джельфа баяу дамып, 1856 жылы шіркеу, ал 1877 жылы мешіт салынды. 1861 жылы ΙΙΙ Наполеонның бұйрығымен қала ресми түрде бекітілді. 1954-1962 жылдары Тәуелсіздік соғысы орталығының бірі болды.   

