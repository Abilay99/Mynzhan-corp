Нгонилер – бантулар тобына кіретін халық. Малави (момбер), Танзания (магнавар),Замбия(мпезени) мемлекеттерінде өмір сүреді. Жалпы саны 1,3 миллион шамасында (2002). Негроид нәсіліне жатады. Көпшілігі суахили, ньянджа, т.б. тілдерде сөйлейді. Дәстүрлі діни наным-сенімдерін сақтаған. Кей бөлігі христиан дінін ұстанады. Ежелгі тарихы туралы мәлімет аз кездеседі, 1820 жылы Оңтүстік АфрикаданНьяса кені маңына қоныс тепкен, 19 ғасырда бір бөлігі Виктория кені маңына келіп яо, малави, нсенга, т.б. халықтармен араласқан. Нгонилер мал және егін шаруашылығымен айналысады. Көзешілік, тоқымашылық сақталған. Қоныстары крааль деп аталады. Негізгі тағамдары арпа, жүгері, т.б. дәнді дақылдардан әзірленеді.  

