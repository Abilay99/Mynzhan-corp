Эпителий-хорионды ұрықжолдас (эпителио-хориальная плацента) — алланто-хорион бүрлерін қаптаған эпителий ұлпасы жатырдың кілегейлі қабығы кірмелерінің (бездерінің) эпителийімен жанасу арқылы байланысатын ұрықжолдастың түрі. Жатыр эндометрийінің эпителий қабаты бұзылмай, оның тұтастығы толық сақталады. Туғаннан кейін бүрліқабық бүрлері жатыр эндометрийінен оңай ажырайды. Бұндай плацента биеде, мәшіде (есектің ұрғашысы), інгенде, мегежінде болады.   

