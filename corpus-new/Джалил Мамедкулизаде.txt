Джалил Мамедкулизаде (22.02.1866, Нахичевань, - 04.01.1932, Баку) - азербайжан совет жазушысы, қоғам қайраткері. Гори мұғалімдер семинариясын бітірді.  1898 ж. Ереванда, 1903 ж. Тбилисиде азербайжанның  "Шакири рус"  газетінің редакциясында жұмыс істеді. Жасырын "Кавказский рабочий листок" газетінің редакциясында фельетоншы болды. 1905 ж. баспа ашып, "Молла Насреддин" атты сатиралық журнал шығарды. Азербайжанның  жаңа алвавитін жасауға белсене қатысты. Джалил 1894 ж. тұңғыш  повесі - "Есектің жоғалуында" феодалдық қанауды шенейді. Джалил "Почта жәшігі", "Ирландағы конститутция", "Құрбан-Әлибек" т.б. шығармалары арқылы қысқа әңгіме жазуға шеберлігін танытты.  "Өліктер", "Жындылардың жиналысы",  комедияларында дінді әшкерелейді,  "Кеманча" пьесасында халықтар достығын дәріптеді. Джалил  өнері әзербайжан әдеюиетін өркендетуде  елеулі роль атқарды. Оның "Почта жәшігі"  атты шығармалар жинағы 1959 ж. қазақ тілінде жеке кітап болып шықты.  

