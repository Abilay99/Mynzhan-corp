 Басқа мағыналар үшін Жыланды деген бетті қараңыз. Жыланды Атырау облысының Құрманғазы ауданындағы ауыл, Дыңғызыл ауылдық округінің орталығы. Аудан орталығы – Ганюшкин ауылынан батысқа қарай 50 км жерде, Каспий маңы ойпатының оңтүстік-батысындағы шөлдік белдемнің шағылды құм арасында орналасқан. Іргесі 1962 ж. осы маңдағы ұсақ ұжымшарларды біріктіру негізінде Құрманғазы атындағы қой кеңшарын құруға байланысты қаланды. 1996 жылдан оның негізінде Жыландыда 26 шаруа (фермер) қожалықтары және 1 өндірістік кооператив жұмыс істейді. Тұрғыны 1876 адам (2009). Жыландыда орта мектеп, клуб, кітапхана, дәрігерлік-амбулаторлық пункт бар. Ауыл арқылы Атырау – Астрахан темір жолы және автомобиль жолы өтеді. 

