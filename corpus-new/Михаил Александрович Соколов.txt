Соколов Михаил Александрович (14.2.1902, Ресей, Иркутск облысы, Мальта селосы – 14.8.1973, Алматы қаласы) – металлург, Қазақстан ғылым академиясының корреспондент мүшесі (1970). Томск технология институтын (1926) бітірген. «Қазақалтын» кәсіпорнында басшы (1926–1928). Ресей мен Украинада инженер (1928–1938), басшылық қызметте (1941–1946), Қазақ тау-кен және металлургия институтында (1949–1973, қазіргі Қазақ ұлттық техникалық университеті) кафедра меңгерушісі, декан, Қазақстан ғылым академиясының Металлургия және кен байыту институтының директоры (1949–1970) қызметтерін атқарған. Еңбек Қызыл Ту орденімен және медальдармен марапатталған.  

