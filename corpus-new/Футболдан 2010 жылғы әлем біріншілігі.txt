Футболдан 2010 жылғы әлем біріншілігі — 2010 жылы Оңтүстік Африка Республикасында өткізілген футболдан он тоғызыншы Әлем чемпионаты. Бұл сайысқа 32 ел қатысып, арасынан футболдан жаңа Әлем чемпионы анықталды. Бұл турнирде Испания құрамасы финалда Нидерланд командасын жеңіп, өз тарихында бірінші рет Әлем чемпионы атағын алды. Әлем чемпионаты 2010 жылы бірінші рет Африка құрлығында өтті. 2010 жылғы футболдан әлем чемпионатын ФИФА ережелері бойынша Африкада өтуі міндет болды. Бұл турнирді өткізуге 5 үміткер болды: ФИФА-ның атқарушы комитетінің шешімі бойынша келесі чемпионатты екі елде бірге өткізуге тыйым салынды. Сондықтан, Ливия және Тунистің кандидатурасын алып тастады. 2004 жылы 15 мамыр күні Цюрихте (Швейцария) өткізілген конференцияда Йозеф Блаттер келесі 2010 жылғы Әлем чемпионаты Оңтүстік Африка Республикасында өтетінін жариялады. 

