Қызуға беріктік (Жаропрочность) — металл бұйымдар мен конструкциялардың жоғары температурада механикалық жүктемелерден өз пішінін бұзбай сақтау қасиеті, сондай-ақ металл қорытпалардың жоғары температураға беріктігі. Бұл қасиеттер термиялық өңдеу операциялары нәтижесінде арта түседі. Қызуға берік корытпаларды радиоактивтік және іштен жанатын қозғалтқыштардың, бу немесе газбен жүретін турбиналардың тетіктерін жасауға пайдаланады.  

