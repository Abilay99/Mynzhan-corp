Бәйішев атындағы көше (Алматы) Көшеге көрнекті қоғам және мемлекет қайраткері, экономист- ғалым, тарихшы, журналист, экономика ғылымдарының докторы, Қазақ КСР Ғылым академиясының академигі Сақтаған Бәйішұлы Бәйішевтің есімі (1984 жылы) берілді. Бәйішев Сақтаған Бәйішұлы (1909-1982) Ақтөбе облысында дүниеге келген. 1956-1958 жылдары ҚазКСР Ғылым академиясының вице-президенті, Экономика институтының директоры, Марксизм-ленинизм ғылыми-зерттеу институтының директоры қызметтерін атқарған. Бұрынғы атаулары: а) Софийская көшесі, ә) Центральная көшесі. Көшенің ұзындығы - 1700 метр. 

