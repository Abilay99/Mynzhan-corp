Индербор — Атырау облысы, Индер ауданындағы кент, Индер ауданының және кенттік әкімдігінің орталығы. Жайық өзенінің сол жақ беткейінде, Индер көлінен солтүстік-батысқа қарай 9 км және Атырау қаласынан солтүстікке қарай 190 шақырым жерде орналасқан. Іргесі Индер кентінің маңында ашылған борат және ас тұзы кен орындарын игеруге байланысты 1935 ж. қаланған. Басты кәсіпорны "Индерқұрылысиндустрия" акционерлік қоғамы борат кенін, гипсокартон өндіруші кәсіпорын. Сонымен қатар Орта Азия-Орталық газ құбырының "Жайықтрансгаз" бірлестігі, ас тұзын өндіру кәсіпорны, баспахна, ДСУ-38 жол құрылыс мекемесі, орталық жылу жүйесі жұмыс істейді.1989 ж. "Мақат-Индер" темір жолы іске қосылды. Жайық өзенінен жаңа көпір салынды. Тұрғыны 12915 адам (2009).  

