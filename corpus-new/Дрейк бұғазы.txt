     Дрейк бұғазы — Отты Жер мен Шетленд аралдары аралығында, Тынық мұхит пен Атлант мұхитын жалғастырып жатқан Жер шарындағы ең енді бұғаз (1120 км).  Ұзындығы 460 км, тереңдігі 5249 м. Теңіз дауылдары жиі болып тұрады. Оңтүстік бөлігі қыста қатады, жаз айларында ірі мұзтаулар жиі кездеседі. 1578 жылы осы бұғаз арқылы алғаш жүзіп өткен ағылшын теңіз саяхатшысы Ф.Дрейктің (1540 — 1596) есімімен аталған.  

