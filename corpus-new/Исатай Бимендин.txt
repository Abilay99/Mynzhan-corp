Исатай Бимендин (1904-2004), жылқышы, күйші-сазгер. Жаңаарқа ауданының Қарсыадыр, Келтетал, Өркендеу ұжымшарларының, «Рассвет» кеңшарының жылқышысы, бригадирі болып істеген. Күйшілік шығармашылықпен айналысқан. Халық арасында «Бастау», «Арнау», «Зарлау»,«Жоқтау», «Жерлеу», «Толғау», «Аттаныс», «Қоңыр қаз», «Әрине көк», «Жеңіс» және т. б. күйлер шығарған. Оларды қызы Рымкүл нотаға түсіріп кейінгі ұрпаққа жеткізген. Б. Жаңаарқа ауданының тарихы туралы көптеген мәліметтер, аңыз әңгімелерді жинақтап, көне ескерткіштерді қалпына келтіруге үлес қосты. Сондай-ақ күреспен шүғылданып, белгілі балуан М. Боқаевтың жауырынын жерге тигізген.  

