Зениттік құралдардың атыс жүйесі (Система огня зенитных средств) белгілі бір жалпы әскери бөлімдерді қорғау міндеттерін орындауда әуедегі қарсыласпен күресу үшін қолданылатын зенитті артиллерия мен зенитті пулеметтердің атыстық үйлесімі. Зениттік құралдармен ату қорғаушы әскерлердің жойғыш авиациясымен және Әуе шабуылына қарсы қорғаныстың басқа да құралдарымен өзара әрекеттестікті ескере отырып жүргізілуі керек. Зениттік құралдардың атыс жүйесін ұйымдастыру қорғалынатын бөлімшелерге келе берісте және олардың үстінде қарсыластың ұшақтарына қарсы жоғары атыс жиілігін қолдану арқылы іске асырылады. Қарсыластың әуедегі төмен (жер бауырлай) ұшып келе жатқан ұшақтары, тікұшақтары мен парашютшілеріне қарсы күресу үшін жалпы әскери бөлімшенің командирі барлық атыс қарулары мен зениттік пулеметтерден атуды ұйымдастырады. 

