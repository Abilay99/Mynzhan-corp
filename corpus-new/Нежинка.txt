Нежинка — Солтүстік Қазақстан облысы Ғабит Мүсірепов ауданындағы ауыл, Нежин ауылдық округі орталығы. Аудан орталығы – Новоишим ауылынан оңтүстікке қарай 14 км-дей жерде, Есіл өзенінің сол жағалауында орналасқан. 1999 жылы ауылдың тұрғын саны 1409 адам (684 ер адам және 725 әйел адам) болса, 2009 жылғы санақтың қорытындысы бойынша 1253 адамды (590 ер адам и 663 әйел адамдар) құрады. Іргесі 1944 жылы қаланған. 1944–1997 жылдары астық өсіретін “Рудаевский” кеңшарының орталығы болған. Оның негізінде Нежинкада ЖШС-тер құрылды. 

