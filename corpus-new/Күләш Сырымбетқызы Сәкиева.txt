Күләш Сырымбетқызы Сәкиева (1920 жылы 15 ақпанда Шығыс Қазақстан облысы, Зайсан ауданында туған) — актриса, әнші. Қазақ КСР Халық артисі (1958). Қазақ КСР Жоғарғы Кеңесінің 4ші шақырылымның депутаты. Қазақстанның мәдениет саласындағы мемлекеттік степендиясының иегері. Абай атындағы Шығыс Қазақстан облыстық музыкалық драма театрының актрисасы. Семей қаласының Құрметті азаматы (2002).  Алғашқы ойнаған рөлі – Ф.Шиллердің «Зұлымдық пен махаббат» трагедиясындағы Луиза. Бұдан кейін Еңлік (Әуезовтің «Еңлік-Кебегінде»), Баян, Қыз Жібек (Мүсіреповтің «Қозы-Көрпеш – Баян сұлуында» және «Қыз Жібегінде») рөлдерін орындаған. 1952 жылы Семей драма театрында қызмет етіп, Мехмене Бану (Хикметтің «Махаббат туралы аңызында»), Жүзтайлақ (Әуезовтің «Түнгі сарынында»), Анар, Майра (Тәжібаевтың «Жалғыз ағаш орман емес» пен осы аттас драмасында), т.б. рөлдерді ойнады.  

