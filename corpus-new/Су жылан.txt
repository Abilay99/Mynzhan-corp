Су жылан (лат. Natrix tessellata) – Сарыбас жыландартәрізділер тұқымдасының өзі аттас туысқа жататын жыланның бір түрі. Тауда 2800 м биіктікке дейін кездеседі. Суда жақсы жүзеді, су астында жарты сағаттан артық уақыт бола алады. Денесі біршама ірі, ұзындығы 140 см-дей, денесінің үстіңгі жағы сарғыш қоңыр, кейде көлденең салалы ұзын жіңішке жолақты, желке тұсы қара дақты болады. оптанып қыстайды. Көбеюі сәуір – мамыр айларында басталады. Маусым – шілдеде ұзындығы 3 – 4,5 см болатын 6 – 23 жұмыртқа салады. Жұмыртқадан шыққан жыланның ұзындығы 15 – 22 см болады.  Қазақстанның оңтүстік аймағына таралған. Арал теңізі, ағысы қатты тау өзендерінің жағалауларын, қамысты көлдерді мекендейді.  Негізінен балықтармен, бақа, құрбақалармен, ұсақ кемірушілермен, кейде құстармен де қоректенеді. Ұстаған жемін тірілей жұтады. Су жыландар балық өсіретін питомниктерге, уылдырық өсіретін шаруашылықтартарға зиян келтіреді. Усыз жылан, сондықтан адамды шаққаны қауіпті емес.  

