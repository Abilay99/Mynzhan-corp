Ылай , лай – 1) мұхит, теңіз, көл, ағыны баяу өзен және жайылма айдындар түбінде жиылған, суға аса қаныққан және диагенез процестеріне шалынбаған аса ұсақ түйірлі тұнбалар. Гранулометр. құра-мы жөнінен ылай пелиттерге жатады. Жаралу жолдарына қарай теңіздік (мұхиттық) және құрлықтық болып ажыратылады. Теңіздік ылайдың глобигериндік, тереңсулық, птероподалық, диатомдық, радиоляриялық, жанартаулық, әктастық, құрлықтық ылайдың көлдік, өзендік түрлері болады; 2) тұрмыста көптен қолданылып келе жатқан қарапайым құрылыс материалдары. Мұндай ылай белгілі мөлшерде алынған саз бен ұсақ түйірлі құмның қоспасынан тұрады. Үйдің ішін, сыртын, дуалды, тағы басқа шаруашылық құрылыстарын сылауға қолданылады.   Қазақ энциклопедиясы, 9 т. 

