Ішінара. Бұл сөз тілімізде «кейде, ара тұра» мағыналарының орнына тұтынылады. «Ішінара» сөзін ежелден келе жатыр деудің де себебі жоқ емес. Сөз екі түбірден біріккен. Соның алғашқысы ертедегі түркі жазба ескерткішінде «ічін» қалпында да, ал оған «ара» сөзі көмектесіп, «ічін-ара» қос сөз түрінде де берер мағынасы — қазіргі біздің түсінігіміздегі «өзара». Әрине, бұл жерде де уақыт озған сайын сөз мағынасына өзгерістер еніп, қазіргі кездегі «кейде, ара тұра» ұғымдарына кешкен.  

