Мукими (туған, өлген жылдары белгісіз) – тарихшы. “Зафарнама-и Мукими” деп аталатын тарихи шығарманың авторы. Мукими – лақап аты, шын аты-жөні мен өмірбаяны белгісіз. Еңбегі Шайбани әулетінен шыққан Абдолла ханның Самарқандты алғанынан бастап (1578), 1588 жылғы Ташкенттегі көтерілісті басқанға дейінгі он жыл патшалық құрған кезеңнің тарихына арналған. Шығарманың кіріспе бөлімі өлеңмен, негізгі бөлімі өлең аралас қара сөзбен жазылған. Қолжазба Душанбеде сақтаулы.   

