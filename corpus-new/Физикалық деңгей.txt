Физикалық деңгей (Физический уровень; phisical layer) — ашық жүйе  әрекеттестігі үлгісінің бірінші деңгейі. Физикалық деңгей желілік байланыс арнасы арқылы мәліметтер тасымалдайды және осы міндетті атқару үшін керек аппараттық құралдардан тұрады. Хабар құрайтын символдар электр сигналдарға түрлендіріледі және олардың есептеу машиналар арасында тасымалдануы қамтамасыз етіледі. Бұл деңгейде есептеу машиналарының аттары, хабардың мазмұны және оның тасымалданатын бағдарламасы. Басқа деңгейлерде осы жұмыстар жасалып қойылғандықтан, Физикалық деңгейде тек электр сигналдарды кабельге жеткізу (кабельден қабылдау) жұмыстары ғана жүргізіледі. Ашық жүйе әрекеттестігі үлгісінің бұл бөлігінде, сонымен қатар, есептеу желісін құрайтын байланыс желісінің физикалық, механикалық және электрлік сипаттамалары анықталады. Бұл деңгейді есептеу желісінің аппараттық жасақтамасына жауапты деп санауға болады.    

