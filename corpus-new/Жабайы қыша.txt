Жабайы қыша (Дикая горчица;) — шаршыгүлділер тұқымдасына жататын бір жылдық шөптесін өсімдіктер туысы. Қазақстанда — дала жабайы қышасы белгілі. Бос жатқан жерлерде, дәнді дақылдар егістігінде арам шөп ретінде өседі. Сәуір - мамырда гүлдейді. Биіктігі — 10—100 см. Сабағы бұтақтанып, жайқалып өседі. Жапырағы ашық жасыл, түкті. Гүл шоғыры — шашақ. Дәні домалақ, қара не қызыл қоңыр түсті, құрамында 25-30% май болады. Майлы тағам ретінде және сабын қайнату үшін пайдаланылады. Шірнелі өсімдік.  

