Eurovision ән байқауы 2013 (ағылш. Eurovision Song Contest 2013; фр. Concours Eurovision de la chanson 2013; швед. 2013 Eurovisionsschlagerfestivalen) Швецияның Мальмё қаласында 2013 жылдың 14-18 мамыр күндері аралығында өтті. Швеция байқауды өткізу құқығына, 2012 жылдың 22-26 мамыр күндері аралығында Баку қаласында өткен Eurovision-де, швециялық әнші Лорин өзінің Эйфория әнімен жеңіске қол жеткізгеннен кейін ие болды. Әйгілі музыкалық фестивальді өткізу құқығына ие болу үшін Швецияның үш қаласы бақ сынасты  — Стокгольм, Гётеборг және Мальмё. 2012 жылдың шілде айында Швед телерадиокомпаниясымен Мальмё қаласы таңдалды. Eurovision-нің өзі «Malmö Arena» спорт кешенінің аумағында өткізіледі. Бұрын Швеция Eurovision ән байқауын төрт рет өткізген: 1975, 1985, 1992 (Мальмё) және 2000 жылдары. Сөйтіп, Швеция «Eurovision» ән байқауын бесінші рет өткізеді, ал Мальмё қала-ұйымдастырушы ретінде екінші рет. Даниялық әнші  «Еurovision 2013» байқауының жеңімпазы атанды. Эммелидің орындаған «Оnly Teardrops» әні көрермендердің ғана емес, кәсіби сарапшылардың да ықыласын ерекше аударды. Екінші орынды «Hold me» әнін шырқаған әзірбайжандық Фарид Мамедов еншіледі. Үшінші орын украиналық өкілі Злата Огневичке бұйырды. Келесі 2014 жылғы байқау Дания елінде өткізілмек.   )     

