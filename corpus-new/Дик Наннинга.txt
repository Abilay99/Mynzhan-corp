* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Дирк (Дик) Якобюс Виллем Наннинга (нидер. Dirk "Dick" Jacobus Willem Nanninga; 17 қаңтар 1949, Гронинген, Нидерланд — 21 шілде 2015, Маасейк, Бельгия) — нидерланд футболшысы, жетпісінші жылдардың екінші жартысы мен сексенінші жылдардың басында әлемнің ең таңдаулы футболшыларының бірі болған. Әлемнің күміс жүлдегері (1978). Ұлттық құрама сапында 1978 жылы 5 сәуірде Туниске қарсы ойында тұңғыш рет алаңға шықты. Бұл кездесуде Наннинга екі доп соқты да, құрама 4:0 есебімен ұтты. Сол жылы әлем чемпионатына қатысты. Чемпионатта 4 кездесуде алаңға шықты. Екінші раундтағы ГФР футболшыларымен кездесуде алаңнан қуылды. Бірақ финалға дейін жазасын өтеп, негізгі құрамда алаңға шықты. Финалда Аргентинаның қақпасына гол соғып есепті теңістірді.. Бірақ мұнан соң нидерландылықтар екі гол жіберіп алып, 1:3 есебімен ұтылып қалды.  Арада екі жыл өткен соң Еуропа чемпионатына қатысты. Үш кездесуде бір таймнан ғана ойнап, гол соға алмады, тек Грекиямен матчта пенальти жасап берді, оны Кист енгізді. 1981 жылы 32 жасында ұлттық құрамадағы карьерасын аяқтады. 

