    Мінсіз дауыс (ағыл. Pitch Perfect) – режиссер Джейсон Мурдың американдық музыкалық комедия. Сценарийді жазған Кэй Кэннон. Фильм Мики Рэпкинның кітабы «Мінсіз ән айт: а-капелла вокалистының атақ қууы» бойынша түсірілген. Тұсаукесері 2012 жылдың 28 қыркүйегінде өтті. Барден университетінде мызкалық топқа жаңа адамдарды қабылдау басталды. Бека және Джесси университетке жаңадан  келді. Әкесімен шарт жасасқан Бека музыкалық «Барден Беллалары» атты топқа кіруді жөн көреді. Бірақ бұл топқа кезекті халықаралық сайыстағы сәтсіздік үшін ешкім қатысқысы келмейді. Сонда да топ жиналады.  Джесси ерлер «Триальтины»  тобына мүше болады. Университеттің бүкіл музыкалық топтары бір-бірімен сайысады. Бека мен топтың мүшелері арасында көп келіспеушілік болды. Себебі топ басшысы Обри жаңа композиция тандағысы келмеді. Ол бұрыннан келе жатқан әнді дайындауды бастайды. Алайда бұл Бекаға ұнамайды. Ең алғаш сайыста «Барден Беллалар» бұрыннан бері келе жатқан би билеп, ән айтады. Олар айтарлықтай ешкімді таң қалдырмады. Ақыры олар жеңіледі. Халықаралық конкурсқа «Триальтины»  қатысуға жолдама алады.  Осы уақыт аралығында Бека мен Джесси бірге көп уақыт өткізіп, нағыз достарға айналды. Сондай-ақ Хлоя, топтың мүшесі тамағына ота жасауға мәжбүр болады. Осының кесірінен ол енді жіңішке дауыспен ән айта алмайды.  Содан соң «Барден Беллаларға» қазылар алқасы тағы да бір мүмкіндік береді. Бека мен Обри қайтадан араздасады. Бірақ Беканың арқасында олар жаңа әндерді таңдап, жаңа би үйренеді. Бұл кезде Джеси мен Бека да ұрысысып қалады.  Фильмнің соңында «Барден Беллалар»  бәрін таң қалдырып, халықаралық конкурста бірінші орын алады.    Орыс уикипедиясынан аударылған. 

