 Басқа мағыналар үшін Үшбұлақ деген бетті қараңыз. Үшбұлақ — Шығыс Қазақстан облысы Күршім ауданы, Маралды ауылдық округі құрамындағы ауыл.  Аудан орталығы - Күршім ауылынан шығысқа қарай 136 км, округ орталығы Маралды ауылынан 26 км жерде, Қаңсар тауының (2065 м) етегінде, Күршім өзенінің жағалауында орналасқан. 1999 жылы жергілікті тұрғындар саны 876 адам (453 ер адам және 423 әйел адам) болса, 2009 жылы 538 адамды (283 ер адам және 255 әйел адам) құрады. Ауыл 1958-1995 жылдары аралығында қой өсіретін “Маралды” кеңшары бөлімшесінің орталығы болып келді. Оның негізінде Үшбұлақта шаруа қожалықтары құрылды.  

