Ақкенжеев Шынабай  (1939 жылы туған,Маңғыстау ауданы, Бозащы ауылы) – инженер-гидротехник. Жамбыл гидромелиорациялық-құрылыс институтын бітірген. Еңбек жолын 1958 – 59 ж. «Маңғышлақмұнайгазбарлау» тресінде бұрғышының көмекшісі болып бастаған. 1964 – 67 ж. Шардара СЭС-і құрылысында ауысым мастері. Атырау облысы. су ш. жүйесінде мастер, прораб, телім бастығы, 1967 – 73 ж. «Гурьевсуқұрылыс» тресінің Жылжымалы механикаландырылған ғ14 колоннасында бас инженер, 1973 – 90 ж. облысы су ш. құрылыс мекемесінің бастығы, 1990 – 2004 ж. облысының атқару комитетінің күрделі құрылыс бөлімінде «Маңғыстауқұрылысинвест» кәсіпорнын басқарды. 2004 жылдан «Маңғыстау» гидротехникалық  ЖШС-нде құрылыс жөніндегі техникалық директор қызметтерін атқарды. Ақкенжеевтің «Тағдырым тоғысқан құрылыстар» (2004) атты кітабы жарық көрді. Ақкенжеев  «В.И. Лениннің туғанына 100 жыл» (1970), «Еңбектегі ерлігі үшін» (1976) медальдары мен Құрмет грамоталарымен марапатталған.   

