Өрлік — Атырау облысы, Индер ауданындағы ауыл, ауылдық округ орталығы. Аудан орталығы – Индербор кентінен оңтүстікке қарай 55 км жерде, Жайықтың оң аңғарында орналасқан.  Тұрғыны 2741 адам (2009).  Ауыл 1929 – 1997 жылы қаракөл қойын өсіретін кеңшардың орталығы болған. Кеңшар негізінде Өрлікте және округтегі Жиек ауылында ЖШС және бірнеше шаруа қожалықтары жұмыс істейді. Өрлікте Индер жоғарғы вольтты электр желісінің станция, жылыту жүйесі, т.б. кәсіпорындар бар. Өрлік арқылы Атырау – Орал автомагистралі өтеді. 

