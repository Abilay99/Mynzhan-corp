Дәуренбек Аркенов- дәстүрлү әнші. Республикалық, халықаралық ән байқауларының лауреаты. Манарбек, Жүсіпбек,Күләш, Мағауиялардай дарқан дарындары сылайған Ақтоғай топырағында(Қарағанды облысы) туып , әнші, күйші болмаудын өзі мүмкін емес.Қали Байжнов атындағы концерттік бірлестікте, сондай-ақ, Тәттімбет атындағы өнер колледжінде ұстаздық қызметтегі Д.Аркеновтың әншілік шеберлігіне бұқара халық та, Елбасының өзі де дән риза болғанына дүйім жұрт куә.Домбыра мен сырнайды қатар меңгерген Дәуренбек енді қобызбен ән салуды қолға алуда.  2002 жылдан бастап респулбикалық Әміре Қашаубаев,Жүсіпбек Елебков, Кенен Әзірбаев атындағы ән байқауларының бас жүлдегері, халықаралық "Шабыт" фестивальінің арнайы жүлдегері атанған күміс көмей әнші Дәуренбекке 2011 жылы "ҚР Мәдениет қайраткері"атағы берілді. Ол қазақтың кең құлашты кемел әндерімен Индия, Германия, Франция,Кувейт,Түркия елдерінде болып,жат жұрттықтарды дүр сілкінтті. Дәуренбек - әкесі Мақсутбек пен анасы Несіпбалдан туған көп баланың бірі. әкесінен басқа анасы , аға- апалары - түгел әншіл, сауықшыл адамдар. Жан-жары Сәуле - отбасының ұйтқысы , балаларына жақсы тәрбие беріп, азаматын құрметтей білетін жан. "Мөлдір Бұлақ журналы" 

