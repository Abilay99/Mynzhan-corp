Асан Оспанов (18 мамыр 1961 жылы туған, Жамбыл қаласы) – ғалым, технология ғылымының докторы, профессор Жамбыл жеңіл және тамақ өнеркәсібі технология институтын бітірген (1983). 1983 – 2001 жылы институтта аға оқытушы, доцент, профессор, кафедра меңгерушісі. 2001 – 03 жылы Алматы технология унститутінде «Тамақ өндірісінің технологиялары ғылыми-зерттеу институтының» директоры мен «Тамақ инженериясы» кафедрасының меңгерушісі, механикаландыру ғылыми-өндірістік орталығының директоры қызметтерін атқарды. Астық дақылдарын және олардың өнімдерін сепарациялаудың жаңа әдістерін зерттеу бағытында 70-тен астам ғыл. еңбектері, соның ішінде «Астық дақылдары қоспаларын өзіндік сұрыпталу әдісімен вибрациялық сепарациялау» тақырыбындағы монографиясы, 9 өнертапқыштық авторлық куәліктері мен патенттері жарияланған. Қазіргі кезде «Ауыл шаруашылығын механикаландыру және электрлендіру ғылыми-зерттеу институтының» директоры.   

