     Ит көжесі (посинтхан (보신탕; 補身湯), или кэджангук (개장국Корей асханасының ұлттық тағамы. Бұл көже адамның қайсарлығын арттырады деген аңыз бар. «Посинтхан» сөзі «ағзаны нығайту» деген мағынаны береді және ол XX ғасырдың ортасында пайда болды, ал ол кезде «кэджангук» соя пастасы мен ит көжесі деген мағынаны білдіретін аса көне сөз болып табылатын. Тағамды дайындау үшін ит етін жасыл жуамен, перилла жапырақшасымен, әртүрлі дәмдеуішпен (твенджан, кочхуджан) қайнату керек. Бұл тағам Кореяда кеңінен таралған дәмді тағамдардың бірі болғанымен, XX ғасырдан бастап оған деген көз-қарас өзгерді. «Ит жейтін халық – нағыз жабайы халық» деп айтқан Бриджит Бардоның сөзінен кейін ит көжесінен көбісі бас тартты және итті тағам ретінде қолдануға тыйым салынды. Кореяда итті адамның досы ретінде қабылдамағанымен, оның мәртебесі халық арасында жоғары болған. Сонымен қатар, ит көжесі Кореяда ешқашан күнделікті тағам болып есептелмеген, тек оны мезгілмен және шипалы тағам ретінде ғана қолданған.  

