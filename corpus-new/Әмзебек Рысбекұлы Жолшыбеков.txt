Әмзебек Рысбекұлы Жолшыбеков 1947 жылы 7 наурызда Жамбыл облысы Талас ауданы Тамды ауылында туған. Қазақ Әкесі - Жолшыбеков Рысбек (1921-1967), заңгер болған. Анасы - Жолшыбекова  Қатшакүл (1923-2000). Жамбыл жеңіл және тамақ өнеркәсібі технологиялық институтын (1970) технолог-инженер мамандығы бойынша; Алматы Жоғары партия мектебін (1989) саясаттанушы мамандығы бойынша бітірген. КОКП мүшесі (1973-1991). 1970 жылдан - цех бастығы, жүгеріні калибрлеу зауытының бастығы. 1973 жылдан - Шу аудандық комсомол комитетінің бірінші хатшысы. 1978 жылдан -  Қазақстан Компартиясы Шу аудандық комитетінде бөлім меңгерушісі. 1985 жылдан -  Қазақстан Компартиясы Жамбыл обкомының нұсқаушысы, бөлім меңгерушісінің орынбасары. 1986 жылдан -  Қазақстан Компартиясы Свердловск аудандық комитетінің екінші хатшысы, Талас аудандық комитетінің бірінші хатшысы. 1988 жылдан -  Қазақстан Компартиясы ОК кадр жұмыстары және партиялық-ұйымдастыру бөлімі меңгерушісінің орынбасары. 1990 жылдан -  Қазақстан Компартиясы Жамбыл обкомының хатшысы. 1991 жылдан - «Тұлпар» АҚ президенті. 1993 жылдан - Жамбыл облысы Мерке аудандық әкімшілігінің басшысы. 1995 жылдың желтоқсан айынан -  ҚР Президенті Әкімшілігінің ұйымдастыру-бақылау бөлімінде мемлекеттік инспектор. 1996 жылдан -  ҚР Парламенті Мәжілісі Аппараты жетекшісінің орынбасары. 1997 жылдың  қазан айынан -  ҚР Жоғары тәртіп кеңесі хатшылығының меңгерушісі. 1998 жылдың  қыркүйек айынан -  ҚР Президенті Әкімшілігінің ұйымдастыру-бақылау бөлімі меңгерушісінің орынбасары, 2000 жылдан - меңгерушісі, 2002 жылдың ақпан айынан -ұйымдастыру-аймақтық бөлімі меңгерушісі. 2002 жылдың қараша айынан -  ҚР Парламенті Сенаты Аппаратының жетекшісі. 2004 жылдың наурыз айынан -  ҚР Мемлекеттік хатшылығының меңгерушісі. 2004 жылдан -  ҚР Парламенті Мәжілісі 3-ші шақырылымының депутаты, Халықаралық істер,  қорғаныс және  қауіпсіздік комитетінің мүшесі. 2007 жылдан бері -  ҚР Парламенті Мәжілісі 4-ші шақырылымының депутаты, Халықаралық істер,  қорғаныс және қауіпсіздік комитетінің төрағасы. ҚР Жоғары Кеңесі 12-ші шақырылымының депутаттығына кандидат (1993). ҚР ОАК төрағасының орынбасары (1989-1992).  ҚР Президенті жанындағы Ұлттық кеңестің хатшысы (2002-2003). «Отан» РСП төрағасының орынбасары (2005-2006), «Нұр Отан» ХДП саяси бюросының мүшесі (2006-2007). «Құрмет» (2005), ТМД ПА «Достастық» (2007) ордендерімен; «Астана», «Қазақстан Парламентіне 10 жыл» (2006) медальдарымен;  ҚазКСР Жоғары Кеңесінің  Құрмет грамотасымен (1978) марапатталған. Әскери атағы - запастағы капитан. Діни көзқарасы - «Дінге үлкен  құрметпен  қараймын». Қазақстанның болашағы туралы болжамы - «Бай, демократиялық мемлекет». Хоббиі - спорт, аңға шығу. Сүйіп оқитын әдебиеті - тарихи және шытырман оқиғалы әдебиет. Үйленген. Жұбайы - Рымтай Сәкенқызы, технолог-инженер. Ұлдары - Нұрлан (1970 жылы туған), заңгер; Асқар (1973 жылы туған), агроном; Ерлан (1980 жылы туған).  

