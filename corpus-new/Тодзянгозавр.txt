Тодзянгозавр — қалқанды динозавр немесе стегозаврлардың бір түрі. Атауы «Туо өзенінің кесірткесі» деген мағына береді. Ол бұдан 155 миллион жыл бұрын ежелгі Юра дәуірінде өмір сүрген. Тұмсығынан құйрығының ұшына дейінгі ұзындығы — 7 метр. Басқа стегозаврлар секілді оның арқасында сүйекті қалқаны болған. Динозаврдың қалқанының үстінде, мойнынан құйрығының орта тұсына дейін жайылған екі қатар әркелкі үшбұрыштар орналасқан. Олар жоғары қарап тұр. Сондай-ақ арқа омыртқасы үлкен. Оның стегозаврларға тән тіссіз тұмсықты және майда азу тісті жақ сүйегі бар төмен орналасқан басы, майысқан арқасы, икемсіз денесі және бағана тәріздес аяқтары болған. 

