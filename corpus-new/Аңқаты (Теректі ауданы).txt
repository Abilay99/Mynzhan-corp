Аңқаты — Батыс Қазақстан облысы Теректі ауданындағы ауыл, Аңқаты ауылдық округі орталығы.  Аудан орталығы - Федоровка ауылынан оңтүстік-батысқа қарай 60 км-дей жерде, сұлыбас, қара жусан, көкпек өскен сортаңды, бозғылт қоңыр топырақты, жазық дала белдемінде, Жайық өзенінің сол жағында орналасқан. Іргесі 1931 жылы «Аңқаты» асыл тұқымды мал зауытын құруға байланысты қаланды. Оның негізінде 1997 жылдан Аңқатыда және округтегі Балық цехы, Ерсары, Қандық, Новая точка, Сатымшеген және Тасаншеген ауылдарында акционерлік қоғам, серіктестік және 9 шаруа қожалығы құрылған. Ауылдарда 1 орта, 3 негізгі, 3 бастауыш мектеп, клуб және 4 кітапхана бар. Халыққа дәрігерлік амбулатория, дәрігерлік белімше жөне 5 фельдшерлік-акушерлік пункт қызмет керсетеді. Тұрғындары елді мекендермен автомобиль жолы арқылы қатынасады. Жақын темір жол станциясы — Орал 90 км. қашықтықта. 

