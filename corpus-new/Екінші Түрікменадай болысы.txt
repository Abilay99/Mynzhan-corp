Екінші Түрікменадай болысы — Қырғыз АКСР-дағы Адай уезінің әкімшілік бөліну бірлігі. 5 әкімшілік ауылы, 710 үй бар. Бұған негізінен Құдайке балалары, оның ішінде Қосай Бәли ауылдары кіреді. Есен ауылында 170 үй болса, одан 60 үй жартылай көшпенді, мекені Қарашымырау, қалған 110 үй де жартылай көшпенді. Ақтөбені жайлайды. Есберді ауылында 130 үй бар, барлығы түгелдей көшіп жүреді, жазда Шилі, Темір өзендеріне дейін барып, Қоңыратқа дейін көшеді. Байбол ауылы 120 үйден түрады. Жартылай көшпенді. Жем өзенінің Ақмешітіне дейін барады. Қыста Қарынжарық, Сеңгірқұмдарды қыстайды. Бірінші және Екінші Өтеп ауылында көшпенді 290 үй бар. Байбол ауылымен бірге көшіп жүрген. 

