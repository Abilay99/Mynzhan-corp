Қабақ Ермембетұлы (1850 – 1903) – би. 1870 – 1902 жылы уезд бастығының тілмашы, іс жүргізушісі болды. 1873 жылы Хиуа жорығына қатысып, Адай жасағының туын ұстаған. Орыс әскерінің 1880 – 81 жылы Ахал-Теке жорығына қатысып, Скобелевтің сенімді серігі ретінде қасында жүреді. Жорыққа Адай елінен 4 мың түйе, 500-дей сарбаз жинап көмектеседі. Маңғыстауды зерттеуге келген әр түрлі ғыл. экспедицияларға баласы екеуі жолбасшы, тілмаш болып қол ұшын береді. Патша үкіметінің бірнеше медальдарымен марапатталған. Бейіті Сисем ата қорымында.   

