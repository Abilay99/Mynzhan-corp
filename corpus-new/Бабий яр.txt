Бабий яр - Киевтің солтүстігіндегі, Сырец пен Лукьяновка қаласының аралығындағы үлкен жар. 1941 ж. қыркүйектің аяғында неміс-фашист басқыншылары Бабий ярда 50-70 мыңдай адамды (көбісі еврейлер) атып өлтірген.  Фашисттер Бабий ярды 2 жыл бойы өлім лагеріне айналдырды. Өз қылмыстарын жасыру үшін  немістер 1943 ж. тамыз-қыркүйекте лагерьді жойып, жүздеген мың адамның сүйегін қазып алып өртеді, күлін Бабий ярдың айналасына шашты. Атылғандардың орнына 1976 ж. қазан айында граниттен ескерткіш орнатылды.  

