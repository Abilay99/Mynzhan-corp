Иджаз әл-Құран (араб.: إعجاز‎ ­– ұлылық, құдыреттілік) — Құранның ұлылығы мен қайталанбастығын білдіретін, құдіреттілігін таныту мақсатында қолданылатын ұғым. Мұхаммед пайғамбар ﷺ берілген ең үлкен иджаз — қасиетті Құран кітап. Құранда ешуақытта өзгермеген және қияметке дейін де өзгермейтін бұған ұқсас кітапты ешкім де жаза алмайтындығы айтылады. Өйткені бұл кітаптың иесі — Ұлы Жаратушы. Арабтар сол заманда сөз өнерінің шарықтау шегіне жете тұра  бұл пікірге қарсы тұра алмаған. Әлемнің жаратылысы, Жердің айналуы мен домалақ эллипске ұқсас болуы, т.б. ғылымда кейін анықталған мәселелердің Құранда айтылуы — оның иджазының дәлелі.   

