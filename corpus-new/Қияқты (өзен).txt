 Басқа мағыналар үшін Қияқты деген бетті қараңыз. Қияқты — Балқаш көлінің оңтүстік-батысында Қарасай алабындағы өзен. Жамбыл облысы Мойынқұм ауданы жерімен ағады. Бастауын Майжарылған тауларының шығыс бөлігіндегі бұлақтардан алып, Мирный кенті маңында Қарасай өзеніне оң жағынан құяды. Ұзындығы 35 км, су жиналатын алабы 175 км. Арнасының басым бөлігі сайлы-жыралы өңірмен ағады. Көктем кезінде еріген қар суы нәтижесінде 10-15 күн тұрақты ағыны болады. Жылдың басқа мезгілінде құрғап қалады. Негізінен жауын-шашынмен толығады.  

