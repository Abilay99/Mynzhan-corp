Аралдық доғалар — шеткі теңіздердің қазаншұңқырларын мұхиттың терең науаларынан бөліп тұратын, тізбектелген тау жоталары. Аралдық доғалардың негіздері көбіне жанартаулы, теңіз деңгейінен көтеріңкі көптеген шоқтықтары бар (ені 40—400 км, ұзындығы 1000 км және одан да көп) аралдар болып келеді. Аралдық доғаларға анық сараланған гравитациялық және магниттік өрістер, күшті жылу ағыстары, белсенді вулканизм мен сейсмикалылық тән. Аралдық доғаларлар негізінен Тынық мұхит алабының батыс өңірінде шоғырланған; бүл құрылымдар жүйесі "Тынық мұхиттың отты шығыршығы" деп аталатын жалпыпланеталық алып құрылымның бір бөлігі болып табылады. Синонимі: жанартаулы аралдық доға.   

