КӨЖЕКСОР– Бозащы түбегінің оңтүстік бөлігіндегі қоныс. Маңғыстау облысы Маңғыстау ауданы Шайыр ауылының оңтүстік-шығысында 38 км жерде орналасқан. Батыстан шығысқа қарай ендік бағытта 15 км-ге, енді жері 6 км-ге созылып жатыр. Теңіз деңгейінен 26 м төмен орналасқан. Солтүстігінде Сарытақыр, солтүстік-шығысында Қайрақты, шығысында Құрмұсасор қоныстары, оңтүстігінде Солтүстік Ақтау жотасы, батысында Ақкетік қонысы жатыр. Қоныстың жайпақ жағасында сораң өсімдіктер өседі.    

