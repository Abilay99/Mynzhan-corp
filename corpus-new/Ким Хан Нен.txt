Ким Хан Нен (22.9.1951, Ресей, Сахалин облысы Макаров қаласы – 15.6.2002, Алматы) – актер, Қазақстанның еңбек сіңірген артисі (1998). Алматы консерваториясының (қазіргі Қазақ ұлттық консерваториясы) актерлік бөлімін бітірген (1975). 1975 жылдан өмірінің соңына дейін Алматыдағы Респ. корей музыкалы комедия театрында актер болып қызмет атқарды. Көклан (М.Әуезовтің “Қара қыпшақ Қобыландысында”), Диван (М.Каримнің “Ай тұтылған түнінде”), Сим Бонса (Цай Еннің “Симчен деген қыз туралы аңызында”), Ким Сон Дар (Тхай Ден Чунның “Ким Сон Дарында”), т.б. рөлдері көрермендер жадында қалды.   

