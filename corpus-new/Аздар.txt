Аздар — көне түркі тайпасы. 7-11 ғасырда қазіргі Тува Республикасының аумағын мекендеген. 7-8 ғасырда Азардың бір бөлігі Жетісу жеріне келіп, Шу өзенінің бойына жағалай қоныстанған. “Худуд әл-алам” (“Әлемнің шекарасы”) кітабында Аздар түргештердің бір руы делінген. Тува және Алтай тауын жайлаған аздар кейінірек Сібір халықтарына (алтай, телеут), Жетісу жеріндегісі қазақ, өзбек, қырғыз халықтарына сіңіп кеткен. “Қазақ Ұлттық Энциклопедиясы”, 1 - том   

