Кераргирит, хлораргирит – галогенидтер класының минералы. Химиялық формуласы – AgCl. Құрамында Hg, Br қоспалары болады. Кубтық сингонияда кристалданады. Қаттылығы 2,5; меншікті салмағы 5,6 г/см3; майысқақ, пышақпен кесіледі; түссіз, сұр, қоңырлау, жарықтан түсін өзгертеді. Кераргирит күміс, қорғасын кендерінің тотығу белдемдерінде түзіледі. Кераргириттен күміс алынады. Қаттылығы 1,5—2, меншікті салмағы 5,55, жымдастығы жоқ . Түсі: алғашқы сынған жері түссіз мөлдір, аздан соң сарғылт, көгілдір, кейде қоңырқайлау болады, көбірек уақыт тұрса қараяды (бетіне күміс бөлініп шығады). Кристалл формасында алмазша жылтырайды. Ол майда түрінде балауыз сияқты. Суға ерімейді. Оптикалық изотроп, N = 2,07. Сингониясы куб; гексаоктаэдр формасында. Кристалдық ішкіқұрылысы галитке ұқсас. Кристалл түрі куб, бірақ ол сиреккездеседі, көбінесе тұнба іркінді түрінде болады. Шет елдердегі кені Атакамада (Чили), Боливияда, Мексикада, Австралияда бар. 

