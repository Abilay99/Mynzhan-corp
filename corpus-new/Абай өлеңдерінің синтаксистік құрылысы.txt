«Абай өлеңдерінің синтаксистік құрылысы» - ҚазССР  ғылым академиясының «Ғылым» баспасынан 1970 ж. жарық көрген монографиялық еңбек. Авторы - Р. Сыздықова. Алғы сөзден және 11 тақырыптан, қорытындыдан турады. Кітапта автор қазақ өлеңінің, оның ішінде Абай өлеңдерінің синтаксистік құрылысын олардың ұйқас өрнегіне, өлшем түрлеріне, композициялық құрамына қарай байланыстыра талдайды. Абайдың өзіне дейінгі әдеби дәстүрді қалай пайдаланғанын, поэзия синтаксисіне енгізген өзгерістерін, жаңалықтарын ашып көрсетеді. Кітап соңында ақын шығармашылығына байланысты әдебиеттердің зерттеу библиографиясы берілген. Кітап тіл білімі мамандарына, әдебиетшілерге, студенттерге арналған. Көлемі 9,5 баспа табақ, 3 мың 350 дана болып басылған.   

