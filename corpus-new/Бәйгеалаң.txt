Бәйгеалаң, ипподром - ат спорты жарыстарын өткізетін арнайы жабдықталған алаң. Айналым жолының ұзындығы 1600 - 3000 м, ені 20 - 40 м, жол табаны гудрон, саз, құм араластырып жасалады. Жыртылып, тапталған немесе ыңғайлы қара жолдарда да бәйге шабыла береді. Айналма жолдың ортасында ат спортының басқа түрлеріне арналған және күнделікті жаттығу алаңдары бар. Бәйгеалаңда қарақшы (атты бәйгеге жіберетін жер) сызығына, белгілі бір арақашықтыққа және мәре сызығына белгілер қойылады. Қазақстанда Астана қаласындағы “Құлагер”, Алматы Бәйгеалңдарында республикалық, халықаралық жарыстар, мерекелік салтанаттар өткізіледі. Қазақ энциклопедиясы 

