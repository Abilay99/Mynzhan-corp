Көкалат — Қостанай облысы Жангелді ауданындағы ауыл, Албарбөгет ауылдық округі орталығы.  Аудан орталығы - Торғай ауылынан солтүстік-шығысқа қарай 64 км-дей жерде, Торғай өзенінің Қабырға атты тармағының сол жағасында орналасқан.  1999 жылы жергілікті тұрғындар саны 679 адам (346 ер адам және 333 әйел адам) болса, 2009 жылы 540 адамды (272 ер адам және 268 әйел адам) құрады. Iргесі 20 ғасырдың 20-жылдарындағы ауыл шаруашылығын ұжымдастыру кезінде қаланған. Алғашында Албарбөгет ұжымшарының орталығы болып келді. 1960 жылы  Торғай даласында тың жерлерді игеру кезінде “Еңбек” қой кеңшарының орталығына айналды. 1997 жылы оның негізінде ұжымдық шаруашылық құрылды.  Орта мектеп, мәдениет үйі, кітапхана, фельдшерлік-акушерлік пункт бар. Тұрғындары көрші елді мекендермен автомобиль жолы арқылы қатынасады. 

