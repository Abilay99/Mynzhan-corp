Мағзұмов Нөгербек (1936, Зеренді ауданы Жылымды ауылы – 2000) – журналист, жазушы. КСРО Журналистер одағының мүшесі. Астана қаласының Құрметті азаматы. ҚазҰУ-ды бітірген (1958). Көкшетау облыстық «Көкшетау правдасы» газетінде тілші (1958 – 61), облыстық радиода Бас редактор (1961 – 96) болып жұмыс істеген. «Жұмбақтас сыры» жинағы (1980), «Дала құты» (1978), «Мәмбетәлі» романының 1-томы (1996), «Таңғы бозалаң», «Гимназияда оқып жүр», «Қоңыраттың күнделігі», «Зарина» («Сақ патшайымы»), «Бұлт астында күн жатпайды» кітаптарының авторы. «КСРО радио және теледидарының үздік қызметкері» белгісімен марапатталған. «Ақмола облысы» энциклопедиясы   

