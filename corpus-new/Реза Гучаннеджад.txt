* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Реза Гучаннеджад (парсыша: ضا قوچان‌نژاد‎, 20 қыркүйек 1987 жыл) — ирандық және нидерландылық футболшы, шабуылшы. Иран Ұлттық футбол құрамасының шабуылшысы. Иранда дүниеге келген, бірақ сегіз жасында ата-анасы Нидерландыға көшіп өтті. Сол себепті де Нидерланд футболының түлегі саналады. Тіпті Нидерландының бірнеше жастар құрамасында ойнады да. Бірақ негізгі құрамадан шақыру келмей, 2012 жылы ақыры өзінің тарихи отанының намысын қорғауға шешім қабылдады. 2014 жылғы әлем чемпионатына қатысқан. Топтық турнирдің соңғы матчында Босния және Герцеговинаның қақпасына бір гол соқты. Бұл кездесуде Иран 1:3 есебімен ұтылып қалды. Карьерасында Нидерландының, Бельгияның, Англияның, Катардың, Кувейттің клубтарында доп тепті. 2018 жылы жазда туған клубы "Херенвенмен" келісім шарт мерзімі аяқталды да, клубсыз қалды.  

