Кіретұмсық, Күретұмсық – Көкиірім және Еспе өзендерінің аңғарындағы шоқылы тау.  Алматы облысы Сарқан ауданы Көкөзек ауылының шығысында 5 км жерде орналасқан. Абсолюттiк биіктігі 553 м.  Солтүстік беткейі тіктеу, батыс бөлігі көлбеуленіп жазыққа ұласады. Жер бедері төбелі-қырқалы келген.  Аллювийлі-пролювийлі шөгінділер жапқан сұр, сортаңды топырақ жамылғысында жусан, ажырық, т.б. өседі.  

