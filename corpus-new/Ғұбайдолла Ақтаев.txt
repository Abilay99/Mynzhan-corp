    Ақтаев Ғұбайдолла (1905 ж. қазіргі Әйтеке би, Қарабұтақ ауданы - 1968 ж. Ақтөбе қаласы) - халық ағарту саласының қызметкері. Қазақстан Республикасының еңбек сіңірген мұғалімі (1967). Еңбек жолын жай жұмысшыдан бастаған. 1930 ж. Ақтөбедегі педтехникумды бітіріп, Ырғыз, Шалқар ауданы мектептерінде мұғалім болды. Орал мемлекетінің педагогикалық институтын тәмамдап, Ақтөбедегі №6 қазақ орта мектебінде 1936 жылдан математика пәнінен сабақ берген. Ұлы Отан соғысына қатыскан. Ақтөбе облысы атқару комитеті өнер бөлімінің меңгерушісі, 1948-1951 жылы №6 мектептің директоры, кейін зейнеткерлікке шыққанша мұғалім болады. I-II дәрежелі Отан соғысы, екі рет Қызыл Жұлдыз, Еңбек Қызыл Ту, "Құрмет Белгісі" ордендерімен, көптеген медальдармен марапатталған. Ақтөбе қалалық мәслихаты сессиясының шешімімен №6 қазақ орта мектебіне оның есімі берілген (1995). Дереккөз алу қатесі: <ref> тегін </ref> тегімен жабуды қажет етеді 

