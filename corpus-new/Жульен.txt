Жульен — аспаздықта бұл терминмен көжелер мен соустарға арналған нәзік консистенция беретін немесе тағам дайындалуын тездететін көкөністерді суық өңдеуді (турауды) айтады. Тәжірибе жүзінде жульен деп түтікшелеп (тамыржемістерді) және жіңішке сақиналармен пияз бен қызанақты турауды айтады. Жіңішке туралған көкөністерден жасалған салаттарды жюльен деп атайды, осылайша туралған көкөністер салынған көжелерді де жульен деп атайды. Кейде арзанқол мейрамханаларда көкөніс емес тағамдарды, мысалы, қаймақта бұқтырылған саңырауқұлақтарды да жульен деп атайды. Бұл пісіру және бұқтыру алдында саңырауқұлақтарды жіңішке түтікшелеп туралғанын білдіреді.   

