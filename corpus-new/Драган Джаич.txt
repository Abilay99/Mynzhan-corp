* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Драган Джаич (серб. вуковица: Драган Џајић; гаевица: Dragan Džajić; 30 мамыр 1946 жыл, Уб, Югославия) — югославиялық футболшы, шабуылшы. Югославия футболы тарихындағы ең үздік футболшылардың бірі.  Ұзақ жылдар бойы "Црвена Звезда" клубында доп тепкен. Тек 1975-77 жылдары ғана Францияның "Бастия" кмоандасында ойнады. 1977 жылы туған командасына оралып, бір жылдай доп тепті де, 1978 жылы 32 жасында карьерасына нүкте қойды. 1968 жылы Еуропа чемпионатына қатысып, финалға дейін жетті. Финалда Югославия екі ойын қорытысында Италияға жол берді. 1974 жылы әлем чемпионатына қатысқан. Екінші турда Заирдің қақпасына бір гол соқты. Бұл ойында Югославия өзінің ӘЧ тарихындағы ең ірі жеңісіне қол жеткізді — 9:0. 1976 жылы да Өз елінде өткен Еуропа чемпионатына қатысты. Бұл жолы құрама жартылай финалға дейін жетті. Футбол ойнауды доғарған соң ұзақ жылдар бойы "Црвена Звезда" клубының техникалық директоры боп қызмет атқарды. 2004 жылы денсаулығына байланысты бұл жұмыстан босатылды. 

