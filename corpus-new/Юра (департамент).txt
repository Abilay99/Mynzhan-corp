Юра (фр. Jura) — Францияның шығысындағы департамент, Франш-Конте аймағының департаменттерінің бірі. Реттік нөмірі 39. Әкімшілік орталығы — Лон-ле-Сонье. Халық саны 251 мың адам (департаменттер арасында 79-шы орын, 1999 ж.). Ең ірі қаласы — Доль. Юра — 1790 ж. Ұлы Француз төңкерісі кезінде құрылған алғашқы 83 департаменттің бірі. Бұрынғы Франш-Конте провинциясының аймағында пайда болған. Атауы Юра тау жүйесінен шыққан. Департамент аумағында кезінде Евгенд (V—VI ғасырда) және Рибарий (VIII ғасыр) басщылық еткен ежелгі Сен-Клод монастырьі орналасқан. Жер аумағы 4999 км². Департамент 3 округ, 34 кантон және 545 коммунаны қосады. Юра климаты әр аймақтардағы жер бедеріне байланысты. Жазық жерлердің климаты бірқалыпты болса, таулы жерлерінде суық қатты қыс (атап айтқанда, Юрада Францияның ең төменгі температурасы тіркелген — минус 47 °C). Юрада жүзім өсіру жақсы жетілген. Юра Шараптары өзінің ерекшеліктерімен танылған.  

