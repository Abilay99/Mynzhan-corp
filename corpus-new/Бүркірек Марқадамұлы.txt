Бүркірек Марқадамұлы (1646, Қызылорда облысы Арал ауданы Ақшатау ауылы – 1726, Бұланты) – батыр. Кіші жүздегі Әлім тайпасының шекті руынан шыққан. Жоңғарларға қарсы күресте қазақ жасағының бір бөлігін басқарған. Ел арасындағы аңыздарға қарағанда, Бүркірек қалмақ ханы Аюкенің қазақтарға жасаған жорығын тоқтатқан. 1717 жылы Бекович-Черкасский экспедициясын талқандауға қатысқан. Бүркірек батыр Бұланты – Білеуті шайқасында қаза тапқан. “Қазақ Энциклопедиясы”, 2 - том   

