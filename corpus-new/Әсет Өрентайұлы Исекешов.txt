 Исекешов Әсет Өрентайұлы (17 тамыз 1971 жыл, Қарағанды қаласы) - Қазақстан Республикасының мемлекет қайраткері, Индустрия және сауда министрі (2009 - 2012), Қазақстан Республикасы Премьер-Министрнің орынбасары (2010 - 2012), Индустрия және жаңа технологиялар министрі (2012) . 1971 жылғы 17 тамызда Қарағанды қаласында туған. 1994 жылы Әл-Фараби атындағы ҚазМҰУ-дің заң факультетін, 1998 жылы Қазақстан Республикасының Президенті жанындағы Жоғары мемлекеттік басқару мектебін аяқтады. 1995 - 1997 жылдары Медеу ауданы прокурорының тағылымдамадан өтушісі, көмекшісі, аға көмекшісі; ҰЖМБМ тыңдаушысы (1997-98 жылдары). 1998 - 1999 жылдары Қазақстан Республикасының Стратегиялық жоспарлау және реформалар агенттігінің бас маманы болып жұмыс істеді. 1999 - 2000 жылдары Қазақстан Республикасы Әділет министрлігі Орталық және жергілікті органдардың нормативтік құқықтық актілерін тіркеу және бақылау департаментінің директоры болып жұмыс істеді. 2000 - 2001 жылдары – Қазақстан Республикасы Әділет министрлігі жанындағы «Ұлттық заң қызметі» ЖАҚ президенті, 2002 жылға дейін жеке секторда жұмыс істеді. 2002 жылғы қараша - 2003 жылғы маусым – Қазақстан Республикасы Экономика және бюджеттік жоспарлау министрінің кеңесшісі. 2003 жылдан бастап – Қазақстан Республикасы Индустрия және сауда вице-министрі. 2006 жылдан бастап – «Қазына» Орнықты даму қоры» АҚ Басқармасы төрағасының орынбасары. 2007 жылдан 2008 жылға дейін – «Credit Swiss (Қазақстан)» ЖШС қаржылық жобалау маркетингі бойынша директоры. 2008 жылғы наурыз-мамыр – Қазақстан Республикасы Президентінің көмекшісі. 2009 жылғы мамырдан бастап – Қазақстан Республикасы Индустрия және сауда министрі. 2010 жылдың наурызынан – ҚР Премьер-Министрінің орынбасары - Индустрия және жаңа технологиялар министрі. 2012 жылдың қаңтар айынан бастап Индустрия және жаңа технологиялар министрі. 

