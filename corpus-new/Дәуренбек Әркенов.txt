Әркенов Дәуренбек Қарағанды облысы Ақтоғай ауданында дүниеге келген. Кенен Әзірбаев атындағы, Әміре Қашаубаев атындағы республикалық ән байқауларының «Шабыт» халықаралық фестивалінің жүлдегері, Жүсіпбек Елебеков атындағы республикалық екінші ән байқауының Гран-при иегері.  Талай-талай ән жәрмеңкесінде орындаушылық шеберлігімен жұртшылыққа таңдай қаққызған өнер майталманы. Балқаш қаласының педколледжін тәмәмдаған. Одан кейін Балқаштағы «Сарыарқа» ұлттық-фольклорлық ансамблінде концертмейстр болып жұмыс істеп, артынша осы ұжымның көркемдік жетекшісі болған. 2006 жылы Дәуренбек Балқаш қаласынан Қарағандыға қоныс аударған. Облыс орталығына келген соң Қали Байжанов атындағы концерттік бірлестіктің «Арқа сазы» фольклорлық ансамбліне жұмысқа тұрады. Қазірде концерттік бірлестіктің «Әуен» ансамблінің құрамында еңбек етуде. Гастрольдік сапармен Германия, Франция, Түркия секілді елдерге барып қайтқан. 1. Қазақстан әншілері кітабы , 2011ж. 2. ↑http://www.shuak.kz/ 

