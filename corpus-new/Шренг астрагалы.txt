Шренг астрагалы (бұршақ тұқымдасы) Балқаш және Бетпақдала маңындағы шөп далаларда,сонымен бірге аласа таулардың дала аймақтарында кездеседі.Мысалы,Мұғалжар,солтүстік және Батыс Тянь-Шань.Тегіс жерден таудың ортаңғы белдеулеріне дейін майда шөгінділерде және тасты топырақтарда өседі.Ұзын қою сопақша гүлшоғырлары жапырақсыз гүлсидамына орналасқан.Күлтелері қара қошқыл күлгін түсті,түтікшелі тостағаншадан екі есе ұзын.Гүлдеп біткеннен кейін тостағанша көпіршік тәрізді пішінге айналады және ұлғайып жемістерді жабады.Жемістері маусым-шілдеде пісіп жетіледі.Осы уақытта гүлшоғырдың ортасы қурайды және сына бастайды.Көпіршік тостағанша мен қоршаған жеке бұршақтар жер бетімен домалап,аналықтан бірнеше қашықтыққа ұзайды.Шренг астрагалы гүлдегенде және жеміс салғанда өте әдемі көрінеді.Ол табиғат ландшафтында өте тиімді көрінеді және альпі төбешігін безендіруге өте қолайлы. Дереккөздер:Қазақстанның өсімдіктер энциклопедиясы. 

