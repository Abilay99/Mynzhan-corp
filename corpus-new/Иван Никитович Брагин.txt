Иван Никитович Брагин(1924 жылы туған, Чита облысы Доронинское село) – генерал-майор, Ішкі істер министернің еңбегі сіңген қызметкері. Брагин еңбек жолын комбайншы болып бастады. 1942 жылы әскерге алынып, авиация училищесіне оқуға жіберілді, оны бітірген соң 1945 жылы Орынбор, Ақтөбе әскери-авиация училищесінде қызмет істеді. 1960 – 1986 жылдары Ақтөбе облысы МАИ, Ақтөбе қалалық Ішкі істер бөлімінің бастығы, Маңғыстау облысы Ішкі істер басқармасы бастығының орынбасары, бастығы секілді жауапты қызметтерді атқарды. Азаматтық қорғаныс саласында еңбек етті. «Құрмет белгісі», Еңбек Қызыл Ту ордендерімен марапатталған.   

