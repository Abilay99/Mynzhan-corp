Дебитор (лат. debіtor – борышқор)  – 1) кәсіпорынға (ұйымға‚ мекемеге немесе азаматқа) берешегі бар жеке немесе заңды тұлға. Мысалы‚ жөнелтілген материалдық құндылықтар немесе орындалған жұмыстар үшін берешегі бар сатып алушылар‚ өздеріне берілген аванс үшін жеткізушілер мен мердігерлер‚ өздеріне төленген коммуналдық қызметтер ақысы үшін қызметшілер‚ коммерциялық несие алған кәсіпорын‚ аванс алған қызметкер‚ есеп беретін адам‚ тауар-материалдық құндылықтары кем шыққан материалдық жауапты адам дебитор болуы мүмкін; 2) бухгалтерлік есепте – ұйымның алдында ақшалай берешегі бар заңды немесе жеке тұлғалар. Айталық тауар алған немесе қызмет көрсетілген, бірақ ақысын төлемеген сатып алушылар, іссапар шығынына жұмсауға алғытөлем алған, бірақ бухгалтерияға есебін бермеген ұйым қызметкерлері дебиторға жатады.    

