Флавий Аэций, лат. Flavius Aetius (391 ж.ш., Дуросторум - 21 қыркүйек 454 ж.ш., Равенна) - Батыс Рим империясының қолбасшысы. Флавий Аэций 390 ж.ш. Дуросторда (Durostorum), қазіргі Болгариядағы Силистра ақсүйектер әулетінде туған. Каталаун даласындағы  шайқаста (451 ж.) ғұндардың шабуылына (Аттиланың жетекшілігімен) тойтарыс берген Рим және оның одақтастары (вестготтар, франктар, бургундар) әскерлеріне басшылық етті. Император Валентиниан ІІІ қолынан қаза тапты. 

