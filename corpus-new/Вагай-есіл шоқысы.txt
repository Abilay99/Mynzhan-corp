Вагай-есіл шоқысы  – Батыс Сібір платформасының тектоник. тұрғысының дұрыс құрылымы. Шоқының қатпарлы іргесі Батыс Сібір жазығының оңт-ндегі аса терең емес қатпарлы бедері саналады. Құрылымның дамуы Батыс Сібір тақтасы жазығының жалпы еңіс және Қазақтың қатпарлы-қыртысты (Сарыарқа) аумағындағы дұрыс тектоник. қозғалысы әсерінен пайда болды. В.-Е. ш. Солт. Қазақстан және Құртамыш моноклиналі мен Батыс Сібір жазығының ішкі облыстарына бір бағытта төмендей құлайтын тектоник. құрылымның жалғасы болып табылады. Есіл-Тобыл өзендері аралығындағы шөгінді қабатының қалыңдығы Преснов а. тұсында (Солтүстік Қазақстан облысы Жамбыл ауданында) 400 м-ге жуық, Булаев қ. тұсында – 1800 м.   

