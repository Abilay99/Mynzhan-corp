Төлеубек Төлеуұлы Мұқашев (25 сәуір 1950 жылы дүниеге келді) - Алматы қаласынан сайланған Қазақстан Республикасы Парламент Сенатының депутаты (2014 жылдан бері). Білімі жоғары. Абай атындағы Қазақ педагогикалық институтын, Алматы халық шаруашылығы институтын бітірген. Сурет салу және сызу мұғалімі, экономист. Еңбек жолын «Балхашпромстрой» трестінде жұмысшы-монтаждаушы болып бастады. КЛЖО ОК жолсеріктерінің Алматы қалалық студенттер жасағын басқарды, Қазақ мемлекеттік қыздар педагогикалық институтының оқытушысы, Алматы қаласы кәсіподақ бірлестігінің төрағасы, Алматы темір жол партия комитетінің хатшысы, Алматы қаласы «Алматықалабезендіру» АҚ Президенті, Алматы қалалық мәслихатының II-V шақырылымдарының хатшысы болып қызмет істеген. «Қазақстан мәслихаттары депутаттарының бірлестігі» республикалық қоғамдық бірлестігінің төрағасы, Қазақстан Республикасы Президенті жанындағы мемлекеттік нышандар жөніндегі Республикалық комиссияның мүшесі. 2014 жылдан бастап – Алматы қаласынан сайланған Қазақстан Республикасы Парламент Сенатының депутаты. 

