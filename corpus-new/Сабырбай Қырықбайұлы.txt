Сабырбай Қырықбайұлы (15.12.1947 жылы туған., Ордабасы ауданы Темірлан ауылы) – ғалым, ауыл шаруашылық ғылымының докторы (1997), профессор, Алматы зоотехникалық-малдәрігерлік институтытын бітірген (1972). 1972–98 жылдары осы институтта қызмет атқарды. 1998 жылдан Қазақ Ұлттық аграрлық унститутінің малдәрігерлік-санитарлық сараптау және гигиена кафедрасында профессор. Қырықбайұлы жоғары оқу орындары үшін алғаш қазақ тілінде шыққан 3 оқулықтың авторы. Қазақстанда «Ветеринариялық санитария» мамандығы бойынша мамандар даярлауға арналған мемлекеттік стандарттық, үлгі оқу жоспарын, негізгі пәндердің үлгі оқу бағдарламасын жасауға жетекшілік еткен. 100-ден астам ғылыми-әдістемелік мақалалары, 6 ғылыми нормативтік құжаттары, 2 монографиясы жарық көрген және бірнеше авторлық куәлігі бар.  

