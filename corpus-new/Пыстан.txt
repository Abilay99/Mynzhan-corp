Пыстан - Сарыарқаның оңтүстігіндегі тау. Қарағанды облысы Жаңаарқа ауданы жерінде, Жамбыл кенішінен оңтүстік-батысқа карай 60 км жерде, ені 4 км. Абсолюттiк биіктігі 642 м.  Ордовик жүйесінің жоғарғы бөлім жыныстарынан түзілген.  Бірнеше ұсақ шоқыдан тұрады. Солтүстік-батысында қорымтастың мол үйінділері бар. Оңтүстік шығыс етегінен 5 км жерде тұщы сулы Ұзынтас құдығы орналасқан, оның терендігі 2 м,суының өнімділігі 700 л/сағ. Шала дамыған, қиыршық тасты қоңыр топырақ жамылғысында жусан, көкпек, бұйырғын,бұталар (батыс беткейінде тұтасқан бұта ескіңдері) өседі.  

