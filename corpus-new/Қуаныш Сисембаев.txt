Қуаныш Сисембаев (1942 жылы туған, Маңғыстау облысы) – мұнайшы. ҚазПТИ-ді (қазіргі ҚазҰТУ) бітірген (1966). 1966 – 90 жылы зерттеу операторы, инженер-геолог, Орта Азия ғылыми-зерттеу институтында кіші ғылыми қызметкер, аға инженер, бас геолог, 1990 – 97 жылы «Маңғышлақмұнай» өндірістік бірлестігі кен орындарында мұнай-газ игеру бөлімінің бастығы, 1997 – 2002 жылы жаңа техника мен мұнай өндіру департаментінің бас менеджері, бас технолог қызметтерін атқарды. 2002 жылдан «Қазмұнайгаз» АҚ бірлескен кәсіпорнында бас менеджер, департамент директорының  орынбасары. «Ерен еңбегі үшін» медалінің иегері.   

