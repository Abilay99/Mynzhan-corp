Чили Ұлттық футбол құрама командасы — Чилиді халықаралық матчтар мен футболдан турнирлерде ұсынады. Елдегі футбол ұйымының негізгі басқарушысы Чили футбол федерациясының қол астында бақылауда болады. КОНМЕБОЛ мен ФИФА мүшесі.  Өз алаңындағы  матчтарын ел астанасы Сантьягодағы Ұлттық стадионда өткізеді. Әлем чемпионатына алғаш рет 1930 жылы қатысқан. Одан соң 1950 жылы да қатысты, бірақ топтық турнирден өту тек 1962 жылы өз елдерінде ұйымдастырылған чемпионатта ғана бұйырыпты. Жартылай финалға дейін жетіп, Бразилиядан 2:4 есебімен ұтылып қалды. Бразилия құрамасымен мұнан соң үш рет әлем чемпионаттарының 1/8 финалында тоқайласты: 1998, 2010, 2014. Алғашқы екеінде ойсырай ұтылса (1998-1:4, 2010-0:3), 2014 жылы соңғы минуттарға дейін айқасты. Негізгі және қосымша уақыт 1:1 есебімен тең аяқталып, пенальтилер сериясында Бразилияның бағы жанды. Оңтүстік Америка кубогында екі жыл қатарынан, 2015, 2016 жылы топ жарды. Қызығы сол, екі ретте де Аргентинаны пенальтилер сериясы арқылы тізе бүктірді. 10 қазан 2017 жыл 

