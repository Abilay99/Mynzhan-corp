Тілеміс Тілеуқабылұлы Мұстафин (4.2.1928 жылы, Қостанай облысы Ұзынкөл ауданы Лаба ауылында туған – 4.2.1998, Алматы қаласы) – тарих ғылымдарының докторы (1974). Қазақ КСР-інің еңбек сіңірген жоғары мектеп қызметкері (1983). ҚазМУ-ды (1951, қазіргі ҚазҰУ) бітірген. Қарағанды мемлекеттік медицина институтында (қазіргі Қарағанды мемлекеттік медицина академиясы) оқытушы (1952–63), кафедра меңгерушісі (1963–75) болды. 1975–98 жылы ҚазМУ-да (қазіргі ҚазҰУ) доцент, кафедра меңгерушісі, проректор қызметтерін атқарған.«КПСС – руководитель борьбы за создание угольно-металургического комплекса в Центральном Казахстане (1925–1946 жж.)» деген тақырыпта докторантуралық диссертация қорғаған. 245 ғылыми жарияланымның, 4 монографияның авторы. «Құрмет Белгісі» орденімен және медальдармен марапатталған.   

