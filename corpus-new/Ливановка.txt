Ливановка — Қостанай облысы Қамысты ауданындағы ауыл, Ливанов ауылдық округі орталығы.  Аудан орталығы - Қамысты ауылынан солтүстік-шығысқа қарай 22 км жерде, Томарлықопа көлінің солтүстік-батыс жағасында, дала белдемінде орналасқан.  1999 жылы ауылдың тұрғындары 1342 адам (660 ер адам және 682 әйел адам) болса, 2009 жылы 529 адамды (263 ер адам және 266 әйел адам) құрады. Іргесін 1910 жылы Ресейден қоныс аударған шаруалар қалады. 20 ғасырдың 30-жылдарының басынан бастап 1997 жылға дейін ұжымшар орталық болып келді. Кейін оның негізінде шаруа қожалықтары құрылды. 

