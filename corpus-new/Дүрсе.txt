Дүрсе, дүрсе қоя беру. «Тап беру», «шап ете түсу» сияқты мағыналар тілімізде осындай сөз тіркестерімен де беріледі. «Танктер жауға дүрсе қоя берді». Л. Будаговтың көрсетуінше, сөздің шыққан төркіні парсы тілі: дүрусь — тура, кенеттен. Осы бойынша, «дүрсе қоя беру» тіркесінің мағынасын түсініктірек айтсақ — «тура бас салу» немесе «кенеттен бас салу» болмақ. Парсының «дүрусь» сөзі қазақ тілінде «дүрсе» тұлғасына дейін өзгерген.  

