Жадеитит — жадеиттен тұратын мономинералды тау жынысы. Қосымша минералдар альбит, анальцим, натролит,пумпеллиит, эпидот, цоизит болып келеді. Бітімі — шомбал, таңдақты, құрылымы гранобластық. Жадеитит серпентинделген ультрабазиттерде линза, желі сияқты денелер құрайды. Ол гидротермалық-метасоматоз жолымен қалыптасады. Түсінің әдемілігіне, тұтқырлығына және қаттылығына байланысты әшекей тас ретінде қолданылады.   

