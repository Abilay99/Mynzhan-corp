О́скар Фи́нгал О’Фла́эрти Уи́ллс Уа́йльд (ағылш. Oscar Fingal O’Flahertie Wills Wilde, 1854 жыл, 16 қазан – 1900 жыл, 30 қараша) – түп тегі ирландтық ағылшын жазушысы, ақын, эссеші.  Кейінгі Виктория дәуірінің әйгілі драматургтерінің бірі, өз кезеңіндегі белгілі тұлға, Лондон дендиі (Де́нди (ағылш. dandy) – XIX ғасырдағы әлеуметтік-мәдени тип: әдемі киінетін, өзін-өзі байсалды ұстайтын, әдемі сөйлеу мәнерімен ерекшелінетін ер адам) Гомосексуализм үшін сотталып, екі жылға абақтыға жабылады. Кейін Францияға кетіп, кедейшілік күйін кешеді, аты-жөнін өзгертіп алады. Парадокстарға, қанатты сөздерге және афоризмдерге толы пьесаларымен, сондай-ақ «Дориан Грей Портреті» романымен танымал. 

