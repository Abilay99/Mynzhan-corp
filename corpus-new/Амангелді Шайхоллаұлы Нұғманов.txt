Амангелді Шайхоллаұлы Нұғманов 1967 жылы 3 сәуірде Ақтөбе облысы Мәртөк ауданының Жаңатаң ауданында туған. Қазақ. Әкесі - Нұғманов Шайхолла Файзоллаұлы (1936 жылы туған), зейнеткер. Анасы - Нұғманова Меруерт Мүсірқызы (1938 жылы туған), зейнеткер. «Қайнар» университеті «Құқықтану» факультетін үздік (1999) заңгер мамандығы бойынша; Халықаралық құқық қорғау органдарының академиясын (Будапешт қ., 2002) «Халықаралық құқық» мамандығы бойынша; Қазақстан Республикасы Президентінің жанындағы Мемлекеттік қызмет академиясының «Мемлекеттік басқару» факультетін (2004) мемлекеттік қызмет менеджері мамандығы бойынша бітірген. «Ел тарихындағы кеден» (2007) кітабының; «Мамандарды жасақтау мәселелерінің психологиялық негіздері», «Психологиялық қызмет атқарылуының тұжырымдамалық негіздері» (2005), «Қазіргі таңдағы мамандарды жасақтаудың түбегейлі мәселелері», «Психологиялық қызмет атқары- луының келешегі мен негіздері» (2005); Қазақстан Республикасы «Жедел іздестіру қызметі» және «Мемлекеттік құпиялар туралы» Заңдары бойынша тестілік сауалдардың (2004); Қазақстан Республикасы «Жедел іздестіру қызметі» Заңы бойынша дәрістер курсы және есептер жинағының (2004) авторы. Қазақ, орыс, француз, неміс және ағылшын (сөздікпен) тілдерін біледі. 1982-1983 жылдары - Ақтөбе ауыл шаруашылығы техникумының оқушысы. 1986 жылдан - Кеңес Әскерінің қатарында қызметте. 1988 жылдан - Ақтөбе облысы «Жайсан» кеңшарының агрономы. 1988-1992 жылдары - Мәртөк аудандық өсімдіктерді қорғау стансасының жетекші агрономы. 1989 жылдан - қазақ Жер шаруашылығы ҒЗИ «Өсімдіктерді қорғау» факультетінің тыңдаушысы. 1992 жылдан - Ақтөбе облысы Мәртек аудандық әкімшілігі Жастар ісі жөніндегі комитетінің төрағасы. 1994 жылдан - Ақтөбе облыстық кеден басқармасының қызметкері. 2002 жылдан - Қазақстан Республикасы Кедендік бақылау агенттігі Кеден ісі саласындағы қылмыстармен және құқық бұзушылықтармен күрес департаменті Кедендік қорғау және тәртіп басқармасыныңбастығы. 2003 жылдан - ҚР Президентінің жанындағы Мемлекеттік қызмет академиясының студенті. 2004 жылдан - Қарағанды облысы бойынша Кедендік бақылау департаменті Мамандар басқармасы бастығының орын- басары; 2005 жылдан - бастықтың орынбасары; 2006 жылдан - БҚО бойынша Кедендік бақылау департаменті Мамандар басқармасының бастығы, 2008 жылдан - Астана қаласы бойынша Кедендік бақылау департаментінің бастығы; 2009 жылдан - Жамбыл облысы Кедендік бақылау департаментінің бастығы. 2010 жылдан бері - Павлодар облысы Кедендік бақылау департаментінің бастығы. Ақтөбе облысы Мәртөк аудандық әкімшілігі Жастар ісі жөніндегі комитетінің төрағасы (1992-1994). «Кеден» футбол клубының мүшесі (Павлодар қаласы, 2010 жылдан). «Астананың 10 жылдығы» (2008), «ІІМ органдарында 15 жыл», « Әлия Молдағұлованың 80 жылдығы», Қазақстан Республикасы Ауғанстан ардагерлері қоғамынан «Демеу» медальдарымен; «Кеңес Әскерініңның үздігі», «Гвардия» (1987), III, II дәрежелі «Кеден органдарындағы үздік қызметі үшін» белгілерімен марапатталған. Әскери атағы - старшина. Діни көзқарасы - «Әлемнің барлық діндерін сыйлаймын, ислам дәстүрлерін ұстанамын. Дәстүрлі діндердің рухани құндылықтарын пайдалану мемлекеттің ішкі саяси тұрақтылығын қамтамасыз етуге және қоғамның моральдық-адамгершілік негіздерін нығайтуға мүмкіндік береді». Саяси қайраткер ретіндегі идеалы - Н.Ә. Назарбаев. Қазақстанның болашағы туралы болжамы - «Әлемнің дамыған мемлекеттерінің бестігіне кіретін өркендеу үстіндегі ел». Хоббиі - спорт, балық аулау, саятшылық, допты хоккей, үстел теннисі, еркін күрес. Сүйіп оқитын әдебиеті - М. Әуезовтің «Абай жолы», I. Есенберлиннің «Көшпенділері». Үйленген. Жұбайы - Нұғманова Марина Жаңаталапқызы (1967 жылы туған). Ұлы - Нұғманов Мақсат Амангелдіұлы (1993 жылы туған), Қазақстан Республикасы Тұңғыш Президентінің дарындылар мектебінің «Физика-математика» факультетінің оқушысы; қызы - Нұғманова Ақниет Амангелдіқызы (1996 жылы туған), Қазақстан Республикасы Тұңғыш Президентінің дарындылар мектебінің «Физика-математика» факультетінің оқушысы.    

