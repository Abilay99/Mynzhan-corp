Емізу кезеңі (подсосный период) -төлдің енесінің сүтімен қоректенетін шағы. Е.к.-нің ұзақтығы малдың түріне  байланысты. Мысалы, торай - 2 ай, қозы - 4 ай, бүзау - 6-7 ай, құлын - 7-8 ай, бота - 12 айға дейін енесін емеді. Арнайы ажыратпаса қысыр енесін құлын, бота арда, тай тайлақ шағында да еме береді. Е.к. төл өміршеңдігіне, өсіп-жетілуіне  ықпалы күшті. туғаннан кейінгі уақытта төлдің жаңа сыртқы ортаға бейімделушілігі ең алдымен дұрыс қоректеніп, қоректік заттарды жақсы игеруіне тәуелді келеді. Ол үшін жаңа туған төлді енесінің алғашқы күңдердегі сүті-уызыменуыздандырудың маңызы зор. Өйткені уыз белогында жылдам ұйыйтын казеиннен гөрі жеңіл ыдырап, қорытылатын альбумин мен глобулиндер фракциясы басым болады. Гамма- глобулиндермен төлге ене организмінен сыртқы ортаның түрліқолайсыз жағдайлары мен ауруларға қарсы тұрушылық, яғни резистенттік пен иммундық қасиеттер беріледі. Өмірінің алғашқы кезеңінде төлдің негізгі қорегі - ене сүті болып табылады. Оны басқа қорек көздерімен біртіндеп, төлдіңөсіп-жетілуін тежемейтіндей жағдайда, алмастырады. < Ә.Байжұманұлы,  К.Бекболатұлы . Мал шаруашылығы сөздігі. Алматы-2011. ISBN 978-601-7254-21-6>  Мал шаруашылығы: 

