Бегім Беркімбаев (1889, Ресей империясы, Семей облысы, Қарқаралы уезінің Ақшатау болысының Оныншы ауылы-1979, Қазақ ССР, КСРО) -- Социалистік еңбек ері (1948), аға шопан. Семей облысы, Қарқаралы уезінің Ақшатау болысының Оныншы ауылында туған (Қазіргі Қарағанды облысы Шет ауданы). Қызыл-Өркен, Қарабұлық шаруашылықтарында жетпіс жыл бойы шопан ретінде жұмыс атқарған. 1950 жылы екінші мәрте Ленин орденімен марапатталады. 1959 жылдан өмірінің соңына дейің "Қарабұлақ" совхозында техник мал дәрігері болып істеді. Шыққан тегі Қаракесек руынынң Керней ішіндегі Шаң. Беркімбаев құрметіне Қарабұлақ ауылының бір көшесі аталған. Балалары: Саят, Орынбасар. 

