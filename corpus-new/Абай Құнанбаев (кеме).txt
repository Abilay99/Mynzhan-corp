«Абай Құнанбаев» (бұрынғы аты - «Тюмень») - Семей пароходствосының Ертіс бойымен Зайсаннан Омбы, Түмен қалаларына дейін қатынайтын жолаушылар кемесі. 1950 ж. Абай есімімен аталған. Кемеде Абай бөлмесі ашылған. Онда Абай жинақтары, ақын туралы жазылған еңбектер, өлең-жырлар көрмесі ұйымдастырылып, Абай портреті ілінген. Бұл портретті кеме боцманы Есенғали Атамбеков 1980 ж. Семейдегі Абайдың әдеби-мемориалдық музейіне тапсырды. Тозығы жетіп, кеме 1968 ж. жүзуін тоқтатты.   

