УЕФА Чемпиондар Лигасының финалы 1996 — УЕФА Чемпиондар Лигасының 1995/96 жылғы маусымының шешуші матч. Матч 1996 жылы 22 мамырда Римдегі Олимпиадалық стадионда өтті. Италияның "Ювентусы" Нидерландының "Аякс" клубын пенальтилер арқылы 4:2 есебімен ұтып, Чемпиондар Лигасының жеңімпазы атанды.  Ойынның негізгі уақыты 1:1 есебімен тең аяқталған-ды. "Ювентус" футболшысы Фабрицио Раванелли 13-минутта есеп ашып, 41-минутта "Аякстің" финляндиялық легионері Яри Литманен есепті теңестірді. Пенальтилер сериясында "Ювентус" қаппашысы Анджело Перуцци қаһарманға айналды. Бұл туриндіктердің осы турнирдегі екінші жеңісі. 

