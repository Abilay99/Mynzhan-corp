Өмірсерік Жортуылов (1946 ж.т., Алматы облысы Алакөл ауданы Ынталы ауылы) – техника ғылымдарының докторы (1996). Қазақ ауыл шаруашылық институтын (1970, қазіргі Қазақ ұлттық аграрлық университеті) бітірген. Қазақ ауыл шаруашылығынн механикаландыру және электрлендіру ғылыми-зерттеу институтында инженер-конструктор, кіші ғылыми қызметкер, аспирант, аға ғылыми қызметкер (1972–87) болды. 1987 ж. осы институтта лаборатория меңгерушісі. 60-тан аса ғылыми мақаласы жарияланған. 26 авторлық куәлігі мен патенті бар.  

