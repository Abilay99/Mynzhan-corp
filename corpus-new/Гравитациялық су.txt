Гравитациялық су — ауырлық күшінің ықпалымен қозгалатын жер асты суы немесе салмақ күшінің әсерінен топырақ арасынан (жер қыртысынан) еркін ағып шығатын жер қыртысының арасындағы жылжымалы су. Таужыныстардың өткізгіштік түріне байланысты кеуектік, сызаттық және оқпалық болып бөлінеді. Гравитациялық су — су тұтқыш қондырғының тереңдікте орналасу пішініне қарай: қабатталған және сызатталған гравитациялық сулар болып бөлінеді. Таужыныстың қуыстарындаауырлық күші әсерінен қозғалыстарға ұшырауына капилярлық және электрлік-молекулалық күштер кедергі келтірмейтін дербес судың бір түрі. Қозғалысерекшеліктеріне орай төрт түрге бөлінеді: кеуектік су таужыныстағы кеуектербойымен қозғалады; жарықшақтық су таужыныстағы бір-бірімен жалғасқанжарықшақтар бойымен қозғалады; жарықшақтық-желілік су таужыныстағыашық жарықтар бойымен қозғалады; карст суы карстану процесіне бейімтаужыныстар (карбонаттар, сульфатты және галогендік таужыныстар) өңіріндепайда болатын әр түрлі қустар бойымен қозғалады. Геолог-мұнайшылар үшін таужыныстар құрамында болатын қабаттардың қуыстары бойынша қозғалуға қабілетті гравитациялық су үлкен қызығушылық туындатады. Табиғатта жоғарыда аталғандардан басқа таужыныстармен химиялық байланысқан су бар, ол минералдардың кристалдық тор құрылысына қатысады. Оған конституциялық, кристалдық және гидраттық су жатады.  

