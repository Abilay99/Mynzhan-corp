Эрик Вишаус (ағылш. Eric F. Wieschaus; 8 маусым, 1947, Саут-Бенд, Индиана) — американдық биолог, «ерте эмбриондық дамуы кезеңіне генетикалық бақылауға қатысты жаңалықтары үшін» 1995 жылғы Физиология немесе медицина саласындағы Нобель сыйлығының лауреаты. Принстон университетінде молекулалық биология профессоры. Эрик Вишаус өмірге 1947 жылы 8 маусымда Саут-Бендте (Индиана) келген. Онда Нотр-Дам университетін 1969 жылы биология мамандығы бойынша аяқтады, және 1974 жылы биология бойынша Йель университетінде докторлық диссертация қорғады. 1978 жылдан Еуропалық молекулярлы-биологиялық зертханасында (EMBL, Гейдельберг), ал 1981 жылы АҚШ-қа оралып, Принстон университетінде жұмыс істейді. Эрик Вишаустың ғылыми-зерттеу жұмыстары дрозофила эмбриогенезі — Drosophila melanogaster-ге, атап айтқанда, эмбрионның дамуының ерте кезеңдерінде орын алатын өзгерістерге бағытталған. Ұрықтың дамуына қатысатын  Гендік өнімдердің басым бөлігі, ұрықтанбаған жұмыртқа сатысының кезінің өзінде болады және оогенез кезінде анасының ағзасына синтезделеді. Алайда, гендік өнімдердің шағын бөлігі эмбрионның өзімен өндіріледі. Вишаус ұрықтың осы белсенді гендер зерттеген, өйткені ол уақытша және кеңістіктік транскрипциясының профильдері эмбрионалдық дамуды айқындайтын іске қосу тетігі болып табылады деп ойлаған. 1995 жылы Эрик Вишаус Эдвард Льюиспен және Кристиана Нюсляйн-Фольхардпен бірге «ерте эмбриондық дамуы кезеңіне генетикалық бақылауға қатысты жаңалықтары үшін» Физиология немесе медицина саласындағы Нобель сыйлығы. 2005 жылдан Вишаус — Принстон университетінің атаулы профессоры және Нью-Джерси университетінде медицина мектебінің биохимия ассоц. профессоры. 

