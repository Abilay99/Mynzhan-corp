Жуасбек Еркін Тілеуқұлұлы – М. Әуезов атындағы Қазақтың Мемлекеттік академиялық драма театрының директоры,  өнертану ғылымдарының кандидаты. 1965 ж. Жамбыл облысы Байзақ ауданы Сарыбарақ ауылында дүниеге келді.1982 ж. Алматы Мемлекеттік Театр-көркемсурет институтының театр факультетіне «Драма және кино актері» мамандығына оқуға түсті.1984-1986 жж. әскери борышын атқарды.1986-1988 жж. оқуын жалғастырып, бітіріп шықты. Еңбек жолын  ҚР Ұлттық Ғылым Академиясының М. Әуезов атындағы Әдебиет және өнер институтында аға лаборант болып бастады. 1990-1993 жж. осы институттың аспирантурасында оқыды.1994 ж. театртану саласы бойынша кандидаттық диссертация қорғап, аталмыш институтта ғылыми қызметкер болып жұмыс істеді.1996-1997 жж. Қазақтың өнер мәселесі бойынша ғылыми Орталығына бөлім меңгеруші.1997-1999 жж. ҚР Білім және мәдениет министрлігі Мәдениет комитетінің “Театр және кино” бөлімінің бастығы;1999-2001 жж. Республикалық Неміс драма театрының директоры;2001 ж. М. Әуезов атындағы академиялық драма театрында әкімшілік директоры;2004-2008 жж. ҚР Театр  қайраткерлері Одағының төрағасы;2008 ж. желтоқсанынан 2013 ж. сәуіріне дейін Астана қаласындағы Қ. Қуанышбаев атындағы музыкалық драма театрының директоры;2013 ж. 1-сәуірінен  М. Әуезов атындағы Қазақтың Мемлекеттік академиялық драма театрының директоры-көркемдік жетекшісі қызметіне тағайындалды.Драматургия жанрында табысты еңбек етіп келе жатқан Е. Жуасбектің «Үйлену»,   «Күлеміз бе, жылаймыз ба?», «Антивирус», т.б пьесалары республика  театрларында қойылды. 

