"Дала гүлі" — хош иістендірілген шарап; құрғақ жүзімдік шарап материалдарынан және еліміздегі өсімдік шикізаты ингредиенттерінен жасалады. Янтарь түстес, тіл үйіретін ашқылтым дәмі бар, дала гүлдерінің иісіне ұқсас. Құрамында спирт — 17%, қант — 8%, титрленетін қышқылдығы 5-6 г/л. Игредиенттерінің құрамында ащы жусан, дәрілік түйежоңышқа, дәрілік солбен, шілтер жапырақты шайқурай, киікшөп бар. 1984 жылдан шығарылады.  

