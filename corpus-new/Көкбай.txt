Көкбай  (1998 жылға дейін - Қызылтас) — Шығыс Қазақстан облысы Абай ауданындағы ауыл, Көкбай ауылдық округі орталығы.  Аудан орталығы — Қарауыл ауылынан оңтүстікке қарай 24 км жерде, Шыңғыстау тауынан бастау алатын Тақыр өзенінің жағалауында.  1999 жылы жергілікті тұрғындар саны 2254 адам (1135 ер адам және 1119 әйел адам) болса, 2009 жылы 1954 адамды (993 ер адам және 961 әйел адам) құрады. Іргесі 1925 жылы қаланды. Алғашында “Мойынсерік” ауыл шаруашылығы бірлестігі болып ұйымдасты. 1963 — 97 жылдары қой өсіретін “Бірлік” кеңшарының орталығы болып келді. Оның негізінде Қызылтаста “Қызылтас” ӨК және бірнеше шаруа қожалықтары құрылған.  

