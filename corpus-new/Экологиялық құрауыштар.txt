Экологиялық құрауыштар — теңдестікті биогеохимиялық заттектер айналымын қамтамасыз ететін экологиялық жүйелердің негізгі құрамды бөліктері. Олардың құрамына: сыртқы энергияның ағымы (негізінде күн радиациясы), әуе, су орталары, топырақ, автотрофты организмдер — продуценттер және гетеротрофты организмдер — консументтер және редуценттер кіреді. Күн энергиясының қатысуымен өсімдіктерде және фитопланктондарда фотосинтез процесі жүреді, соның нәтижесінде бейорганикалық заттектерден органикалық заттектер түзіледі. Бейорганикалық заттектер судан, ауадан және топырақтан алынады. Түзілген органикалық заттектерді гетеротрофты организмдер пайдаланып, оларды минералдандыру арқылы бейорганикалық заттектерге айналдырып, қайтадан сулы ортага, ауаға, топыраққа қайтарады.   

