Знание - сила - ресейдің ғылыми-көпшілік және ғылыми-көркем журналы. 1926 жылдан Мәскеу қаласында жарық көріп келеді. Журналда ғылымның әр алуан салаларындағы (астрономия, биология, тарих, физика, философия, экономика, тағы басқалары) жаңалықтар мен жетістіктер жайлы мақалалар жарияланып тұрады. 1973 жылғы «Знание - сила» журналының 2-санында ғалым Қаныш Сәтбаев туралы журналист А.Гангнус пен геология-минерал ғылым доктары Н.А.Фогельманның «Академик» атты көлемді очеркі жарияланды. Очеркте қазақ ғалымының кен барлау ісіндегі таңғажайып еңбегін жан-жақты ашып, байыпты түрде сөз еткен.   

