Дінмұхамед Қонаев ауылы — Жамбыл облысы Шу ауданындағы ауыл, Дінмұхамед Қонаев ауылдық округі орталығы.  Аудан орталығы - Төле би ауылынан оңтүстік-шығысқа қарай 4 км-дей жерде, Шу өзенінің оң жағалық аңғарында орналасқан.  Тұрғыны 5371 адам (2009). Іргесі 1905 жылы патша үкіметінің бекінісі ретінде қаланған. 1974 – 96 жылдары қызылша өсіретін кеңшардың орталығы болып келді. Оның негізінде Дінмұхамед Қонаев ауылында 2 ЖШС және 200-ге жуық шаруа қожалықтары құрылған. Ең жақын темір жол стансасы – Бірлік (2 км). 

