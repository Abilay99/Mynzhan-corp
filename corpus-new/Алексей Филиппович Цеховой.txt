Алексей Филиппович Цеховой (28.8.1941, Астана қаласы) – техника ғылымдарының докторы (1992), профессор (1996), Халықаралық ақпараттандыру академиясының академигі (1995).  Қазақ политехникалық институтын (1965, қазіргі Қазақ ұлттық техникалық университеті) және аспирантурасын (1968) бітірген соң осы институтта оқытушы, аға оқытушы, доцент, декан, институттың орталық директоры (1968–1995), Қазақстан Республикасы Мемлекеттік аттестациялау комитеті төрағасының 1-орынбасары (1995–1997), Қазақ ұлттық техникалық университетінде кафедра меңгерушісі (1997–2002) қызметтерін атқарды. 2003 жылдан Қазақстан Республикасы Менеджерлер жобалау одағының президенті.  90-нан астам ғылыми жарияланымның, оның ішінде 3 монографияның авторы.  

