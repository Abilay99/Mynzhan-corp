Мұз бөгеті - өзен аңғарларын, жылға мен жырасай арналарын бөгейтін табиғи немесе жасанды қар және мұз үйінділері. Табиғи мұз бөгеті мұздықтар қозғалғанда, қызылсу мұздары пайда болғанда, қар көшкіні құлағанда, сырғыма боран кезінде түзіледі. Жасанды  мұз бөгеті күшті су тасқынынан, сеңнен және селден қорғау үшін мұзды қабаттап қатыру арқылы жасалады. Ең ірі мұз бөгеті бүйірлік аңғарда немесе мұздық бетінде мұздық тілінің қабаттасуы кезінде мұздықтық-бөгеттік көлдердегі жиналған сулардың бөгеліп қалуы кезінде пайда болады.   

