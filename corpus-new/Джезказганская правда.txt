"Джезказганская правда" - газет, Қазақстан КП Жезказған облыстық комитеті мен халық депутаттары облысы Кеңесінің, 1991 жылдан облыс әкімшілігінің органы болды. Тұңғыш нөмірі 1973 жылы 13 сәуірде жарық көрді. Ол облыс халық шаруашылығының өркендеу барысын, оның ішінде жетекші сала — түсті металлургияны дамыту жолыңдағы қол жеткен табыстарды дәйекті түрде жазып келді. Кен қазатын және оны қайта өңдейтін кәсіпорындардың жұмысын жетілдіру, кен орындарын көбейту, шикізатты кешенді пайдалану, ғылым мен техникалық прогрестін жетістіктерін және озық тәжірибені өндіріске енгізу, табиғатты корғау т. б. көптеген мәселелер газеттің күнделікті манызды тақырыбына айналып отырды. Сондай-ақ газет күрделі құрылыска, ауыл шаруашылығына, оның басты саласы — қой шаруашылығына, облыс еңбеккерлерінің тұрмысы мен мәдениетіне байланысты материалдарды ұдайы жариялады. Ол еңбек ұжымдарындағы және елді мекендердегі идеологиялық және саяси тәрбие жұмысын онан әрі жақсарта түсуге жәрдемдесетін мақалалар жазумен қатар жұмысшылар мен интеллигенцияның өміріндегі өзекті мәселелерге ұдайы кеңіл бөліп кедді. 1997 жылдан Жезказған қалалық «Жезказганская газета» деген атпен шығатын болды.  

