Светлана Әшімханова(27.5.1943 жылы туған, Алматы облысы Райымбек ауданы Жалаңаш ауылы) – филология ғылымның докторы (1999), профессор(2000). ҚазМУ-ды (1967, қазіргі ҚазҰУ) және Мәскеу мемлекеттік университетінің аспирантурасын (1973) бітірген. ҚазМУ-да аға оқытушы, доцент, кафедра меңгерушісі, аға ғылыми қызметкер (1973–1998), 2002 жылдан профессор қызметін атқарады. «Ғабит Мүсірепов прозасының поэтикасы» деген тақырыпта докторлық диссертация қорғады. Ғылыми жұмыстарының негізгі бағыты – 20 ғ-ға дейінгі Батыс Еуропа әдебиетінің қалыптасып, даму жолын зерттеу мәселелері. Әшімханова 40-тан астам ғылыми еңбектің авторы.   

