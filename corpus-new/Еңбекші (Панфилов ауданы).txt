Еңбекші — Алматы облысы Панфилов ауданындағы ауыл, Талды ауылдық округі құрамында.  Аудан орталығы - Жаркент қаласынан солтүстік-батысқа қарай 15 км-дей, округ орталығы — Лесновка ауылынан 2 км-дей жерде Өсек (Үсек) өзенінің аңғарындағы жусан аралас әр түрлі астық тұқымдас шөп өскен тау бөктерінің қоңыр, бозғылт қоңыр топырақты өңірінде орналасқан. Тұрғыны 1533 адам (2009).  1950-1997 жылдары "Октябрьдің 40 жылдығы" ұжымдарының бөлімшесі ретінде іргесі қаланды. Оның негізінде 1997 жылдан Еңбекшіде 90 шаруа қожалығы жұмыс істейді.  Орта мектеп, фельдшер-акушерлік пункт бар. Тұрғындары басқа елді мекендермен автомобиль жолы арқылы қатынасады.  

