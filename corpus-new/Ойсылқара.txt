Ойсылқара, Сармырза – Ор алабындағы өзен. Ақтөбе облысы Хромтау ауданы жерімен ағады. Ұзындығы 113 км, су жиналатын алабы 1900 км.  Хромтау қаласының батысындағы бұлақтардан басталып, Қопа ауылының тұсында Ор өзеніне құяды. Аңғары кең, арнасы тік жарлы. Жер асты, жауын-шашын суымен толығады. Суы тұщы. Әрқайсысының ұзындығы 10 км шамасында 15 саласы бар. Жайылмасы шабындыққа пайдаланылады. 

