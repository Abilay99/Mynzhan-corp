Сәкен Әміреев(5.1.1940 жылы туған, Алматы облысы Алакөл ауданы Екпінді ауылы) – медицина ғылымның докторы (1989), профессор (1991). Алматы мемлекеттік мединалық институтын (1964, қазіргі Қазақ ұлттық медицина университеті) бітірген. Сол жылдан Қазақ эпидемиология, микробиология және жұқпалы аурулар ғылым-зертеу институтында ғылыми қызметкер, 1975–1995 жылы осы институттың бруцеллезді зерттеу бөлімін басқарды. 1995 жылдан Қазақ ұлттық медицина университетінде кафедра меңгерушісі. Әміреев Қазақстанда бруцеллездің, малдан жұғатын, т.б. аурулардың таралу заңдылықтарын ашып, олардың алдын алу жолдарын анықтады. 230-дан аса ғылыми еңбек, оның ішінде 2 монография жариялаған.     

