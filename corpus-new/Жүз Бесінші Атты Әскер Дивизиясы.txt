Жүз бесінші атты әскер дивизиясы – Ұлы Отан соғысына қатынасқан қазақстандық әскери құрама. 1941 жылы желтоқсан айында Жамбыл қаласында жасақталған. Майдандағы алғашқы шайқастарынан кейін, 1942 жылы Мәскеу түбінде толықтырылып, 6 гвардиялық әуе десанты дивизиясы болып қайта құрылды. 1942 – 43 жылы қыс айларында Старая Русса қаласы түбіндегі шайқастарға, Курск шайқасы (1943 жылы жаз – күз айлары) кезінде Белгород-Харьков бағытындағы шабуылдарға қатынасты.   

