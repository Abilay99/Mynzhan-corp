Шәнгек — тармақтала өскен бұтақтары бар қатты ағаштан, еліктің мүйізінен немесе темірден жасалған аспап. Оны көбіне қазақтар жоғары байлап қойып малды іліп сою үшін пайдаланған. Ағаштан жасалынған бірнеше Шәнгектерді көлденең асылған бақанның бойына бекітіп, соғымды кептірген. Темір Шәнгек сан алуан жұмыстарға (құдыққа түскен заттарды алу, салдауыр орнына қолдану, құз-жартасқа өрмелеу, т.б.) пайдаланылады.   

