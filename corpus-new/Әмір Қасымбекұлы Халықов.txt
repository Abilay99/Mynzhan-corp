Халықов Әмір Қасымбекұлы (30.1.1964 жылы туған, Қостанай облысында, Урицкий ауданында, Урицкое селосында) — әскери қайраткер, генерал-майор. 1979 жылы Алматы қаласындағы № 52 орта мектепті, 1981 жылы Суворов әскери училищесін (Ресей, Свердлов қаласы), 1985 жылы Челябинск жоғары танк училищесін, 1996 жылы Мәскеудегі Малиновский атындағы әскери академияны бітірген. 1985-91 жылдары ГДР-дағы (Шығыс Германия) КА әскери бөлімінде взвод, рота командирі, 1991-92 жылдары ҚР ҚМ танк батольоны (Сарыозек) командирінін орынбасары, 1992-96 жылдары танк батальоны (Алматы) командирі, 1996-99 жылдары мотоатқыштар бригадасының (Үшарал) командирі, 1999- 2000 жылдары ҚР ҚМ дивизия (Сарыөзек) штабының бастығы болды. 2000 жылдан Аягөздегі механикаландырылған дивизияның командирі.     

