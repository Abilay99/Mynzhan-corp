Түз құсын жуасыту және баулу.  Бұл нәтиже де өнбей қоюы мүмкін өте қияметті, қызығы мен әуресі көп шаруа. Қолға түскен түз бүркітіне ең әуелі томағакигізіліп, аяқбау тағылады. Егер түз құсы қыста қолға түссетәкаппар да, тағы түз құсы ішқұсаланып, күйініп өліп кетпесіүшін сықпалаған қар, мұз береді, басқа маусымда сужұтқызады. Өйткені қолға түскен тағы құс адамнан зәресіұшып, жемсауындағы жемді қорыта алмай қалады.Жуасытудың бір амалы - қөстың көзінің қарашығынатиігізбей, астыңғы-ұстіңгі кірпіктерін жіп сабақталған инемен "тігіп" қою. Оған аттың құйрық қылын алып, төменгіқабағын жоғары көтеріп, желкеге байлайды. Ол құстың тезжуасуына септігін тигізеді. Оны көбіне ұсақ құстарға көп қолданатын амал.  Мұндайда арыны қайтып қолға үйренген құс тез жуасып кетеді.Түз бүркітін тез жуасыту үшін суға салып, көңге аунатып, көң шашып, сабынды сумен жуып құстың түздік, иісінкетіреді. Ал құсбегінің өзі жағымсыз иіс-қоңыстан аулақ болмаса бүркіт те оны қабылдамайды.Онан соң қолға үйретілмеген түз құсы адамға аяқ салыпжараламас үшін бүркіттің аяқтарын жіңішке қайыспен тұсапбайлап қояды. Оған жылы қабақ танытып, адамның жауемес, дос екенін "ұқтырады". Құсбегі тағы түз бүркітінің оқысқылықтары мен қияңқылығына асқан төзімділік танытып,ашуланбауы керек. Құсбегі өзі де құстан жөн-жосықсыз қорқа бермеуі керек. Себебі адамның қорыққанын бүркіт дереу сезетін аса сезімтал жануар.  Сондықтан да ересек түз құсың үйретудің кез келген кезеңінде құсбегі қолға отырғызған кезде адамның өзі жүректі, ақылды, байқағыш кешірімді, сезімтал және төзімді болуы талап етіледі.Бұл әдістерге көндікпесе, ырғаққа отырғызады. Көбіндетүн уақытында ауыл адам дарын жинап, ән салып, күй тартқызып, дуылдатып уйқысын алдырып, шаршатады. Оңды-солды қозғалған, ойнақшыған әткеншек - ырғақта жығылып қалмас үшін бүркіт қарманып, тыртысып отырады да ақырында (асқан асаулары 3 -4 күн өткенде) ұйқысы қашып, соңында болдырып меңзең болып қалжыраған күйге түседі. Осыдан кейін-ақ адамға үйір болып жуасып, ырыққа көніп, тыпырлап, қарсыласуын азайтады. Аушы құс өте кекшіл келетіндіктен бүркіттің саусақтарын тарай ашып, шеңгелін қысып отырмауға дағдыландырады. Қолғаүйретудің қимыл әрекеттеріне төзбей семіздіктен, асаулықтантүтігіп қызылмай болуы, тіпті зарығып өліп кетуі мүмкін. Ондайда жемсауына түтікпен аздаған суық су, қара шай құяды немесе мұз жұтқызып, ішін салқындатып отырады.Асау, тегі дегдар құс адам қолынан төрт-бес күн нәр татпаса, сапты аяқтың ернеуіне бір шеңгел қызыл (ет) қойса, аш екендігі ойына түсіп, желке шудасы дүрдиіп құрылдайды да, еттіқақшып жейді. Егер жемесе, аяқ бауынан басып тұрып, үстінеатша мініп, топшыларын екі қолмен басып, орақ тұмсығынжоғары көтеріп, аузын аштырады да, көмейіне бірнеше түйір еттастайды.Осындай әрекет амалдарды қолданған соң біршама жуасып, арыны қайтқан бүркіттің аяғына бау тағып, түғырға қондырып, жайлы орынға байлайды. Бір аптадай сары бөртпементамақтандырады. Томағасын алып тастап, үй маңындағы малдарға көзін үйретіп, ертелі-кеш қолға алып, еркелетіп мәпелейді.Құсты алақанымен сылап-сипап, денесіндегі қытығын жазып,"кә-кә", "әйт-әйт", "бопым-бопым (попым-попым)" деген түрлі дыбыстарға үйретіп, жұмсақ мінезбен өзіне үйір етеді. Атқа алып жүрген кезде томағасын алып-салып, артық беталдыталпынғанда жібермей, бетін қайтарып торықтырып икемгекелтіреді.Әбден сенімді түрде бауыр басқан құсты қолға шақырубасталады. Ол үшін биялайдың алақанына бір кесек ет тастап,"кә-кә", "кәу-кеу" деп, жұмсақ үнмен дауыстап, шақырып жегізіпүйретеді. Осы дауысқа әбден үйренсе, кейін иесінің даусынжазбай танитын болады. Бүркітті қолға шақырып жүргендетүз құсы қашып кетпес үшін оның құйрық қауырсынын сүзіпбайлап қою міндетті түрде талап етіледі. Беретін жемді қансөлінен арылтып ақ жем етіп аз-аздан өлшеммен беріп, жаратып, етін қатырады. Сақа құсбегілердің тәжірибесіне қарағанда үш аптаның ішінде түз бүркіті жуасиды, қолға үйренеді. Бүркітті тұғырға қондырып үйреткенде сол жақ аяғының білегінен немесе ортаңғы саусағынан ұстап, демеп қондырып үйретеді. Қолға қондыру да осымен бірдей болады. Бүркітті оң қолға қондырып, сол қолмен томағалайды. Асау бүркітті үнемі басынан бастап, әр мүшесін сылап-сипап, қытығын жазып, жақындап жанасып, жеммен алдап-сулап, томағасын алып-салып, адамға үйір болдыруға көндіктіреді. Саусақтарының буындарын ұстап, ашып-жұмып шаппайтын, қыспайтын етіп үйретеді. "Кә-кә, қыраным" деген дауысқа үйретіп, онан соң атқа алып жүруге ауысады.Уақыт өте келе шақыру, шырғаға үйрету жалғасады. Етіазайып, ашыққан құс жемге місе тұтпайды. Жем көргендеқылмыңдап тесіле қарап, төзімсізденеді. Сол кезде туралған еттен бір жарым кесек алып биялайды қолға киіп, алақанға салып жегізіп, дәніктіреді. Осы әдіспен келе-келе қолдан жемді жұлып жейтін болады.Құсты баулудың қатып қалған ережесі жоқ, әр құстың мінезі, тегі, күйі, жасына қарай және құсбегінің өзіндік тәжірибесімен салатын аңына байланысты жүріледі. Түз құсына аң алудыүйретудің қажеті шамалы болғандықтан, оған шырғаға тарту,тірілеу үрдістерін жасау артық. 

