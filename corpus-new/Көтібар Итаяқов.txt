Итаяқов Көтібар (шамамен 1825, Қызылорда облысы, Құлеке қорғаны маңы – 1906, сонда) – би. Кіші жүз құрамындағы жаппас тайпасының жылкелді руынан тарайтын мойнақ аталығынан. 1870 – 80 жылы Царская болысында болыс болған. 1885 – 95 жылы “Сарқырама” арығының ақсақалы болып бекітіліп, Перовск қаласының маңына егін егіп, бау-бақша салу ісіне араласады. Көтібар би турасында аңыз-әңгімелер көп тараған. Бейіті Қызылорда облысы Сырдария ауданындағы Шіркейлі ауылы маңында, Итаяқов жерленген жерге қойылған мұнара биіктігі 10 м, екі көлденең шеңбері 4 м. Ішіне кіріп шығатын ашық қуыс есігі бар, шала күйдірілген саз кірпіштен салынған. Бұл мұнара 1982 жылдан жергілікті ескерткіштерді қорғау қоғамының қарамағында.  «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 ISBN 5-89800-123-9, IV том   

