Сариев Шаймардан Тілемісұлы (25.12.1938, қазіргі Атырау облысы, Исатай ауданы, Забурын ауылы — 22.10.1988, Алматы) — кескіндемеші. 1959 жылы Алматы көркемсурет училищесін, ал 1965 жылы Харьков көркемсурет институтын бітірген. “Жібек” (1967), “Жасыл түсті таулар” (1968), “Отбасы” (1969), “Шопан”, “Әйел портреті”, “Құмыраға салынған гүлдер”, “Забурын”, т.б. кескіндемелік еңбектердің авторы. Ол кезінде республикалық және бүкілодақтық көрмелерге қатысты.   

