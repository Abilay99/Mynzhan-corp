Өгіз - мүйізді ірі қара малдың екі жастан асқан піштірілген еркегі. Өгізді күш-көлікке, етке өткізуге пайдаланады. Өгіздің піштірілетін уақыты мен жасына байланысты тайөгіз, өгізше, құнан өгіз, дөнен өгіз, атан өгіз, азбан өгіз, құр өгіз деген қосымша атаулары бар. Тай өгіз – бір жасар, дөнен өгіз –төрт жасар, атан егіз - бес жастан асқан, үлкен, ірі денелі, құр өгіз -піштірілгеннен кейін күш-көлікке пайдаланылмай семірген, соғымдық мал. 

