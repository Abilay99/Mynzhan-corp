2015 жылдың 12 тамыз күні шамамен сағат 23:36 CST (15:36 UTC) қытайлық Тяньцзинь қаласында орын алған техногендік апат. Алдын ала мәліметтер бойынша 100-ден астам адам мерт болды (соның ішінде 12 өрт сөндіруші. 36 өрт сөндірушімен байланыс жоғалды) және 700-ден астам адам жарақаттанды. Tianjin Dongjiang Port Rui Hai International Logistics Co. Ltd компаниясына тиісті қоймада бастлаған өртті сөндіру үшін жергілікті уақыт бойынша сағат 22:50 апат орнына өрт сөндірушілер шақырылды. Сағат 23:30-да 30 секундтық аралықпен екі қуатты жарылыс болды. Жарылыстар кезінде шыққан оттың жалындары бірнеше жүздеген метрге дейін жетті. Жарылыстардан кейін масштабты өртті сөндіру үшін тез арада апат орнына 100-ге жуық өрт сөндіру көлігі жіберілді.  Алғашқы жарылыс шамамен 3 тонн тротилды құрды, ал екінші жарылыс адамзат тарихындағы ең қуатты ядерлік емес жарылыс болып табылады - оның қуаты тротилдық эквиваленттегі 21 тоннаны құрды.  Өрт 2011 жылы негізі қаланған Tianjin Dongjiang Port Rui Hai International Logistics Co. Ltd компаниясының ғимаратында басталған. Бұл компания қауіпті химиялық заттарды сақату, жеткізу және үйлестірумен айналысады. Жарылыстардан кейін, 12 тамыз күні, компаияның басшылары қамауға алынды. Өрт және екі қуатты жарылыс нәтижесінде жеті логистикалық компаниялардың ғимараттары түгелдей қиралды. Сонымен қатар, апат орнынан екі шақырым аумақта орналасқан ғимараттардың терезелері сынған.  Жергілікті прессаның мәліметі бойынша, жарылыстар салдарынан сақату орындарына орналасқан 10.000-ға жуық автокөлік қиралды, соның ішінде 2750 Volkswagen автокөлігі және 1.000-нан астам Renault автокөлігі. 

