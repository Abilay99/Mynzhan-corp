Гидрологиялық станция — 1) су объектілері мен аумақтардың гидрологиялық жүргісін (су деңгейі, температурасы, ағыс жылдамдығы, лайлығы, мұз қату және еру құбылыстары, минералдылығы т.б.) байқап отыратын және зерттейтін ҚР гидрометеорология қызметінің өндірістік мекемесі. Гидрологиялық станцияның қажетті құралдар мен аспаптармен жабдықталған байқау орындары болады. Гидрологиялық станциялар өзендік, көлдік (бөгендік), батпактық, мұздықтық және теңіздік болып бөлінеді;2) кемеден гидрологиялық байқаулар (теңіздің, көлдің және ондағы ауа райының жағдайы, әр түрлі тереңдіктегі судың мөлдірлігі мен түрі, температурасы мен химиялық құрамы, ағыстың бағыты мен жылдамдығы) жүргізілетін теңіз (көл) бетіндегі белгілі координаторы бар пункт.  

