Әскери тыл (Войсковой тыл) — қарулы күштер түрлерінің күнделікті өміріне, оқуына, кызметіне керекті заттармен және материаддық, техникалық, медициналық жабдықтармен қамтамасыз ету үшін ұйымдастырылған бөлімдердің, бөлімшелердің материалдық кешені. Әскери тылдың негізгі міндеттері: әскери бөлімдерді керекті материалдык жабдықтармен, оқ-дәрімен, жанармаймен, азык-түлікпен, т.б. қамтамасыз ету; әскери қаруды, техниканы әрдайым дұрыс даяр ұстау, оларды дер кезінде жөндеу және эвакуациялау; адам құрамының денсаулығын сактау және нығайту, соғыс жағдайында жаралы және ауру жауынгерлерге дер кезіңде дәрігерлік жәрдем көрсету, оларды эвакуациялау, медициналық пункттерде емдеу, ұрыс даласында қару-жарақты, техниканы, әскери мүліктерді жинау және эвакуациялау.  

