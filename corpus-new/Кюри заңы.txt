Кюри заңы – кейбір парамагнетиктердің меншікті магниттік алғырлығының () температурамен байланысын =С/Т түрінде өрнектейтін заң, мұндағы Т – абсолют температура, С – Кюри тұрақтысы. Бұл заңды П.Кюри ашқан (1895). Кюри заңына кейбір газдар (оттек, азот тотығы), сілтілі металдардың буы, жерде сирек кездесетін элементтердің парамагниттік тұздарының сұйық ерітінділері мен кристалдық күйдегі кейбір парамагниттік тұздар бағынады.Кюри заңының классик. теориясы бір-бірімен әлсіз әсерлесетін магниттік диполь моменті бар атомдар, молекулалар не иондар жүйесін статик. тұрғыдан қарауға негізделген. Ал төм. температура мен күшті магнит өрісіндегі заттар Кюри заңына бағынбайды.   

