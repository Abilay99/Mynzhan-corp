 * Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Неймар да Силва Сантос Жуниор ( порт. Neymar da Silva Santos Júnior; 5 ақпан, 1992 жыл, Можи-дас-Крузис)- Бразилиялық шабуылшы,  қазір «Пари-Сен Жермен» футбол клубының құрамында өнер көрсетеді. Неймар зергерлік бұйымдарды сатушы, Неймар Сантос пен Надис Сантос отбасында дүниеге келген. Неймар өзінің спорттық мансабын  «Сантос» клубының сапында бастады. Ол өте жас кезінен бастап «Манчестер Сити», «Реал Мадрид», «Арсенал», «Барселона», «Челси» және «Милан» сиақты клубтардың назарын аудартты. Ол тіпті 12 жасында «Реал Мадрид» академиясының құрамында өнер көрсеткен, бірақ туған жеріне деген сағынышы әсерінен Бразилияға оралады. 2008 жылы Неймар «Сантос» футбол клубымен 2014 жылға дейін келісім шартқа отырады. 2009 жылы 7 наурызда ол алғаш рет «Сантос»  құрамында Моурисио Молинаны ауыстырып, дебют жасайды, Ал бір аптадан кейін ол «Можи-Мирин» қақпасына негізгі құрамдағы алғашқы голын соғады. 2010 жылдың көктемінде ол «Сантос» құрамында Сан-Паулу штатының жеңімпазы болады; сонымен қоса ол бұл жарыстың үздік  ойыншысы болады.Сол жылы «Сантос» Бразилия кубогын ұтып алады, ал Неймар 11 гол соғып, ұздік шабуылшы атанады. Жазда «Вест Хэм Юнайтед» жас бразилиялықты ие болу мүмкіндігіне 15 млн еуро ұсынады, бірақ «Сантос» бұл келісімнен бас тартады.«Челси» екі рет 20 және 26 млн еуро ұсынады, «Сантос» болса тағы да бұл ұсынысты қабылдамайды. 20 тамызда ол «Сантос» клубымен тағы да 5 жылдық келісім шартқа отырды.Ол бұл шешімін былай түсіндірді:"Тек қана ақшамен бақытты болмайсың. «Сантоста» маған барлығы ұнайды. Шешім өте қиын болды, өте қиын. Бірақ Құдай маған шешім қабылдауға күш пен ақыл берді. Енді, мен тек «Сантос» пен оның жеңістері туралы ғана ойлаймын"-деді.2010 жылдың қыркүйек айында Неймар, оған пенальти тебуге мүмкіндік бермегені үшін команданың бас бапкері Доривал Жуниорға мін тағады. Кейін ол бұл ісі үшін дисквалификацияланып, айыппұл төлейді. Неймар бас бапкерден кешірім сұрағанымен, Доривал өте жеңіл жазамен келіспей, жұмыстан шығады. 2010 жылдың маусымында Неймар «Сантоспен» бірге Либертадорес кубогын финалда екі доптың бірін соғып ұтып алады.Бұл үшін ол турнирдің уздік ойыншысы атанады. 2011 жылдың жазында Неймармен «Челси»,«Ювентус», мадридтік «Реал», «Барселона» және «Анжи» қызыға бастайды. 27 шілдеде Неймар «Фламенгомен» ойында екі доп соғады; бір допты ол қорғаныстың барлығын алдап өтіп салады. Бұл голы үшін шабуылшы Пушкаш сыйлығын алады.2011 жылдың 9 қарашада Неймар «Сантоспен» жаңа келісімге қол қояды. Сол жылы ол Ел чемпионатының, Оңтүстік Американың уздік ойыншысы атанады және ФИФА алтын добының үміткерлері қатарында болады. 2012 жылдың 9 ақпанында Неймар «Палмейраспен» ойында ол екі гол соғып, Әлемдік деңгейде 100-ші голын соғады. 2012 жылы Неймар 47 ойында 42 доп соғып, үздік шабуылшы атанады. 2013 жылдың 26 мамырында Неймар «Барселона» командасына көшті. Бұл туралы клубтың ресми сайты мәлімдейді. «Барселона» бразилиялық "жұлдызды" сатып алу үшін  "Сантосқа" 57 миллион еуро төледі. Келісім-шарт 5 жылға жоспарланып отыр. Каталондық клуб сапына ауысатынын футболшының өзі де твиттерде хабарлады."Дүйсенбіні асыға күтудемін. Менің отбасым, достарым менің қандай шешім қабылдағанымды біледі. Дүйсенбі күні "Барселонамен" ресми келісімшартқа отырамын" - деп жазды Неймар. Неймар Златан Ибрагимовичтан кейін «Барселона» құрамындағы ең қымбат ойыншы атанды. 3-ші маусымда Камп Ноуда, 56 500 көрермен қатысқан Неймарды жанкүйерлерге таныстыру рәсімі өтті. "Барселона" сапындағы тұңғыш ойынын 18 қыркүйек күні "Левантеге" қарсы өткізді. "Барселона" сапында барлығы 176 ойын өткізіп, 105 голдың авторы атанды, 59 нәтижелі пас шығарды. 2017 жылы 3 тамызда 220 млн еуроға "Пари Сен-Жерменге" ауысты. Жаңа клубы сапындағы тұңғыш ойынын 13 тамызда "Генгамға" қарсы өткізді. 2017/18 жылғы маусымда Франция чемпионатында 20 кездесу өткізіп, 19 гол соқты да, Франция чемпионы атанды. Неймар 2010 жылдың 10 тамызда Бразилия құрамында АҚШ-қа қарсы ойында дебют жасап, гол соғады. 2011 жылдың 27 наурызында Неймар Шотландия қақпасына екі гол соқты. Сол ойында футболистке банан лақтырылады, бұны футболист өзі расизмнің белгісі дер қабылдайды. Ал бананды лақтырған германиялық турист болып шығады.2011 жылы Венесуэламен ойында Неймар ойынның үздік ойыншысы болып танылды. 2012 жылдың 11 қыркүйегінде Неймар Қытай құрамасының қақпасына 3 гол соғады.Сол жылдың 14 қарашасында Колумбиямен ойында гол соқты, бірақ кейін он бір метрлік айып соққыдан доп соға алмады. Бұл ойын 1-1 есебімен аяқталады. 2019 жылы 10 қазанда Сенегал құрамасына қарсы матчта құрама сапындағы 100-ші кездесуін өткізді. 

