"Дәуір" баспасы- Қазақстандағы ірі полиграфиялық кәсіпорын. Алма­ты қаласында орналасқан. Газет-журнал, кітап, т.б. баспа өнімдерін көп дана­мен басып шығаруға маманданған. 1918 ж. қалалық "Заря свободы" га­зетінің тұңғыш саны жарық көрген шағын баспахана негізінде 1932 ж. құрылған. Ұзақ жылдар бойы Қазақ­стан КП ОК-нің газет-журнал баспаханасы аталып, республикалық газет-журналдарды басып шығаратын негізгі өндірістік база міндетін атқарды. 1991 жылдан "Дәуір" республикалық газет-журнал баспасы аталды. Баспа 2000 ж. "Дәуір" жабық акционерлік коғамға айналды. "Дәуір" 4 тілде - қазақша, орысша, ағылшынша және түрікше шығатын 44 газет пен 22 журнал редакцияларына қызмет көрсетеді. Мұнда мерзімді басылымдармен қатар қалың мұқабалы кітаптар, түрлі түсті басы­лымдар, мектепке арналған өнімдер, көрнекілік құралдары басылады. 1998 ж. Парижде өткен көрмеде үздік өндірістік-технологиялық көрсеткіштері үшін "Дәуір" халықаралық "Алтын жұл­дыз" белгісімен марапатталды.  

