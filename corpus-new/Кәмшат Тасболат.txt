Кәмшат Тасболат – қазақ журналистикасындағы жаңа буын өкілдерінің бірі, журналистік зерттеу жанрында қалам тербеп жүрген жас журналист.  1983 жылы дүниеге келген. Алматыдағы № 88 орта мектепте оқып, 2004 жылы Халықаралық Мамандықтар институтының халықаралық журналистика факультетін қызыл дипломмен бітіреді. Әл-Фараби атындағы Қазақ Ұлттық Университетінің заң факультетіне  түсіп, екінші мамандықты игереді. Ол «Қазақ үні», «Түркістан», сондай-ақ басқа да түрлі газет, интернет басылымдар мен телеарналарда өз шығармашылығын шыңдай түскен. Әлемнің көптеген елдеріне іссапармен барып, журналистік зерттеулер жүргізген Кәмшат  бүгінде «Айқын» қоғамдық-саяси газетінің тілшісі.  

