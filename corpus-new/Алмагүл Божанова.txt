Божанова Алмагүл  (14. 3.1946  жылы туған, Тереңөзек (қазіргі Сырдария)  ауданы  Қызылөзек  ауылы ) – қызметкер.  Мәншүк Мәметова атындағы қыздар  педагогикалық училищесін (1964), Қызылорда педагогикалық институтын (қазіргі Қорқыт Ата атындағы Қызылорда мемлекеттік университет) бітірген (1970). 1964 – 72  жылы  Тереңөзек ауданындағы Шаған  ауылында балалар бақшасының меңгерушісі, Бесөзек ауылындағы мектепте мұғалім болып істеді. 1972 – 77  жылы   аудан  комсомол  комитетінің бірінші хатшысы, 1977 – 83  жылы   А.Тоқмағанбетов  ауылында мектеп директоры болды. 1983 – 92  жылы   ауданы  партия  комитетінің хатшысы, халық депутаттары Тереңөзек  ауданы  Кеңесі атқару  комитетінің орынбасары, төрағасы қызметтерін атқарды. 1992 – 99  жылы  Тереңөзек ауданының әкімі болды. 1999 және 2003  жылы  облыстық Мәслихаттың депутаты, хатшысы болып сайланды. «Құрмет белгісі» орденімен, медальдармен марапатталған.  Республикалық ұлттық Кеңестің мүшесі. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 жыл, ISBN 5-89800-123-9, II том    

