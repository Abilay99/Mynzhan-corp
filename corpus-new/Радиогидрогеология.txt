Радиогидрогеология– гидрогеология ғылымының жер асты суларының радиоактивтiлiгiн зерттейтiн саласы. Бұл суларда радиоактивтiк элементтер уран, радий, торий, радон, актиний, т.б. және олардың ыдырауынан пайда болып, бiраз уақыт сақталатын заттар кездеседi. Жер асты суларына түрлi практикалық мақсаттарда (медицинада, өндiрiсте, техникада, iздеп-барлау жұмыстарында) қолданылатындарын және өзгелерден толығырақ зерттелген, құрамында уран қатарындағы  элементтер болатын суларды жатқызуға болады. Жер асты суларын радиоактивтiк сулар қатарына жатқызу олардың қолданылатын бағыттарына байланысты. Мысалы, бальнеологиялық мақсатта пайдаланылатын суда радонның мөлшері 50 эманнан (14 Махе бiрлiгi) кем болмауы қажет. Мұндай минералды жер асты сулары Қазақстанның Iле, Жоңғар Алатауы, Алтай тауларында және Орта Қазақстан қыраттарында кездеседi. Олар гранит және қышқыл тау жыныстарының жарықтарында қалыптасқан. Шипалық қасиетi жағынан радиоактивтiк сулар екi топтан тұрады:  

