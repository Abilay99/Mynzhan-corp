Шейн Мосли (ағылш. Shane Mosley, 7 қыркүйек, 1971 жыл Линвуд, Калифорния, АҚШ) — америкалық кәсіпқой боксшы, жартылай орта салмақта өнер көрсетеді. 3 салмақ дәрежесінде әлем чемпионы атанған: жеңіл (IBF тұжырымы, 1997— 1999), жартылай орта (WBC тұжырымы, 2000— 2002, WBC тұжырымы бойынша уақытша чемпион, 2007) және 1-ші орта (WBC тұжырымы, 2003— 2004; WBA тұжырымы, 2003— 2004). 1993 жылы ақпанда алғашқы айқасын өткізген. 1997 жылы тамызда жеңіліс көрмеген қос боксшы — Шейн Мослимен IBF тұжырымы бойынша әлем чемпионы Филип Холидей қолғап түйістірді. Мосли қазылардың бірауыздан шешімімен сенімді жеңіске ие болып, осы салмақтағы бірегей жолын бастады. 1997 жылы қарашада Мосли 11-ші раундта Мануэль Гоместы нокаутқа түсірді. 1998 жылы ақпанда ол 8-ші раундта Деметрио Кебаллосты нокаутқа түсірді. 1998 жылы мамырда Мосли 8-ші раундта Джон Молинаны тізе бүктірді. 1998 жылы маусымда ол 5-ші раундта Вилфредо Руисты нокаутқа түсіріп жеңіске жетті. 1998 жылы қыркүйекте Мосли 5-ші раундта Эдуардо  Бартоломео Моралесты нокаутпен тізе бүктірді. 

