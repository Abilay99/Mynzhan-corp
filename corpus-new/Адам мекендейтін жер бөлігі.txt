Адам мекендейтін жер бөлігі (Эйкумена; гр. 'oikumene, oikeo — орын тебемін, мекендеймін) — жер бетінің адамдар мекендеп пайдаланатын бөлігі. Адам толық мекендейтін жер бөлігі және адам жартылай мекендейтін жер бөлігі болып бөлінеді. Адам толық мекендейтін жер белігі — халық тығыз орналасқан, үнемі қарқынды пайдаланылатын құрлық бөлімі. Адам жартылай мекендейтін жер бөлігі — халық уақытша мекендейтін және уақытша пайдаланылатын аудандар. Планетамыздың шөлденуіне байланысты адам жартылай мекендейтін жер бөлігі едәуір қысқарды. 1990 жылғы мәліметтер бойынша, адам жартылай мекендейтін жер бөлігінің ауданы 135,8 млн км², орташа сыйымдылығы 5—7 млрд адам деп есептелгең.   

