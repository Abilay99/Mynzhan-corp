Мұхамедияр Жабағиев (1908, қазіргі Қармақшы ауданы Қызылтам ауылы – 2.7.1989, Қызылорда қаласы) –жырау. Жасынан ән-жырға құмар болған. Сыр бойы ақындарының өлең-жырларын, термелерін, кейіннен үлкен дастан, қиссаларды жатқа айтқан. Ол «Алтын балық», «Айша қыз», «Шаһизада», «Мағауия», «Әбу Шаһнама» атты қиссаларды жырлаған. Қаңлы Жүсіп, Кете Жүсіп, Даңмұрын,Сейітжан,Тоғжан ақындарды өзіне ұстаз санаған. «Жақсыбайға» атты поэмасы 1944 жылы жарыққа шықты. 1962 – 1963 ж. зерттеуші ғалымдар М.Жармұхамедов,М.Байділдаев,З.Қариева Жабағиевтің қисса-дастандарын жазып алып, таспаға түсірген. Кейіннен «Көроғлы», «Әзірет Әлі», қиссаларын, Кердері Әбубәкір, Балқы Базардың шығармаларын халық арасына кеңінен насихаттаған. 

