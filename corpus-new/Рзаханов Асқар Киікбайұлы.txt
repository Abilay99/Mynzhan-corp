Рзаханов Асқар Киікбайұлы (1961 ж. т., Маңғыстау ауданы) – инженер-механик, заңгерлік Қазақ политехникалық институтын (қазіргі ҚазҰТУ) (1984) және Орта Азия университетін (2001) бітірген. 1984 – 87 ж. Маңғышлақ барлау-бұрғылау басқармасы комсомол комитетінің  хатшысы, 1987 – 88 ж. Мұнайлы аудандық комсомол комитетінің 1-хатшысы, 1988 – 90 ж. Атырау облыстық Ембі аудандық комсомол комитетінің 1-хатшысы, 1990 – 91 ж. Маңғыстау облысы комсомол к-тінің 1-хатшысы, 1992 – 95 ж. Маңғыстау облысының Жастар мәселесі жөніндегі комитетінің  төрағасы, 1995 – 97 ж. Маңғыстау аймақтық баға және монополияға қарсы саясат комитеті төрағасының орынбасары, 1997 – 2002 ж. Маңғыстау облыстық ақпарат және қоғамдық келісім басқармасының бастығы болды. 2002 жылдан Маңғыстау облыстық ішкі саясат департаментінің директоры. «ҚР Тәуелсіздігіне 10 жыл» (2001), «ҚР Конституциясына 10 жыл» (2005), «Ерен еңбегі үшін» (2007) медальдарының иегері.   

