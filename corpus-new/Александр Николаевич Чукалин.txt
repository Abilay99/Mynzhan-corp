Чукалин Александр Николаевич (1914, Батыс Қазақстан облысы Жаңақала ауданы Қырқапа ауылы – 1988, Шетпе ауылы) – соғыс ардагері, байланысшы. Байланысшылар училищесін бітірген (1930). 1946 ж. Гурьев (қазіргі Атырау) облысы байланыс басқармасының жолдамасымен Маңғыстау ауданының орталығы Таушық ауылына жіберіледі. Жергілікті жерде байланысшы болды. 2-дәрежелі Отан соғысы, Еңбек Қызыл Ту ордендерімен, «Ерлігі үшін» (1944), «Үздік шыққаны үшін», «Еңбектегі ерлігі үшін» медальдарымен, Құрмет грамоталарымен марапатталған.    

