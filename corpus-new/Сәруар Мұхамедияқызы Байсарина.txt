Сәруар Мұхамедияқызы Байсарина (1936 - 1986) — еңбекші, көптеген мемлекеттік марапаттарының егесі,  Қазақ КСР Жоғарғы Кеңесіне депутаты, Қазақстан Коммунистік партиясының ХVІ съезінің делегаты. 1936 жылы Ресейдің Новосібір облысында туған. 1953 жылы Солтүстік Қазақстан облысындағы Белое селосына көшіп келген. Бір жылдан кейін Петропавл қаласындағы «Комсомолка» тігін фабрикасына тігінші болып орналасқан. 1964 жылы ең жоғарғы разрядтағы мастер атағын алады. 1982 жылы осы кәсіпорында өндірістік оқудың нұсқаушысы болып істейді. 1966 жылы Еңбек Қызыл Ту орденімен, 1970 жылы «Ерен еңбегі үшін» медалімен марапатталады. 1974 жылы КСРО Жоғарғы Кеңесі Президиумының Жарлығымен Сәруар  Мұхамедияқызына  Социалистік  Еңбек Ері атағы беріліп, Ленин ордені мен «Орақ және балға» алтын медалі қоса тапсырылады. 1976 жылы КОКП ХХV съезіне делегат болып сайланады. Осы жылы оған Қазақстан Республикасының Мемлекеттік сыйлығы беріліп, лауреат атанды. Қазақ КСР Жоғарғы Кеңесіне депутат болып сайланды. Қазақстан Коммунистік партиясының ХVІ съезінің делегаты болды. Бірнеше рет облыстық және қалалық партия комитеттерінің мүшесі болып сайланды. Сәруар Мұхамедияқызы зайыбы Таласпай Омарұлымен Еркін атты ұл,Алма атты қыз тәрбиелеп өсірді. 1986 жылы желтоқсан айында дүниеден өтті. 

