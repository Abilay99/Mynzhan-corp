«Етқоректі құстар» деп жәндіктер мен жануарлардың етін жейтін құстарды айтамыз. Бұл топқа, әсіресе жыртқыш құстар жатады. Олардың көздері өткір, қанаттары күшті болады. Етқоректі құстар жемтігін биік көкте қалықтап жүріп іздейді. Олар жемтігін ұзын да өткір тырнақтарымен бүріп ұстайды да, қатты имек тұмсықтарымен боршалап жейді. Құзғындар басқа жыртқыш құстардан өзгерек. Олар қорегін өздері ауламайды. Өліп жатқан немесе басқа жыртқыштардан қалған өлекселерді іздеп жүріп жейді. Корольдік тазқаралардың басында жүн болмайды, бірақ терісінің бояуы қою. Тазқаралар өлексені алыстан сезеді. Бөктергі жемтігін көкте, бір орнында қалықтап тұрып іздейді.  ҚҰСТАР. – Алматы: «Аруна» баспасы. – 32 бет. – Сер.: «Балаларға арналған танымдық энциклопедия».   ISBN 9965-26-454-6 

