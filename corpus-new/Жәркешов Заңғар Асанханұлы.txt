Жәркешов Заңғар Асанханұлы (28.5.1936, Алматы) — халықаралық дәрежедегі спорт шебері (1961), Қазақстанның (1967) және КСРО-ның спортқа еңбек сіңірген жаттықтырушысы (1971), профессор (1980). 1960 жылы Қазақ тау-кен институтын (қазіргі ҚазҰТУ), 1972 жылы Алматы дене шынықтыру институтын бітірген. 1966 — 1972 жылдары КСРО-ның жоғары топтағы “Буревестник”, кейіннен “Дорожник” командасының аға жаттықтырушысы болды. Жәркешов басшылығымен Қазақстан ерлер командасы КСРО чемпионы (1969), Еуропа чемпиондары Кубогының жеңімпазы (1970) атанды. Жәркешов көптеген ғылыми мақалалардың, оның ішінде волейбол оқулығының авторы. Қазақ энциклопедиясы  

