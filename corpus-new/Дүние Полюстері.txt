Дүние Полюстері, Әлем полюстері (Солтүстік және Оңтүстік) — дүние осінің аспан сферасымен қиылысу нүктелері. Дүние полюстері аспан сферасының тәуліктік айналысына қатынаспайды. Бірақ прецессия салдарынан, олар жұлдыздарға қатысты, центрі эклиптика полюсінде жатқан, шеңбер бойымен өте баяу қозғалады да, 26 мың жылда толық бір айналып шығады. Темірқазық — Солтүстік дүние полюсіне жақын орналасқан жұлдыз. Қазақ ұлттық Энциклопедиясы   

