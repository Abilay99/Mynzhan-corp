Смағұл Сейітқазиев (1893, Адай уезі, Форт-Александровск – 1936) – қайраткер. Форттағы 2 сыныптық орыс-қазақ мектебін бітірген. 1919 – 22 жылы Адай уездік төңкеріс комитетінің тұңғыш хатшысы, 1922 – 28 жылы Адай окр. еңбек бөлімінің кәсіподақ төрағасы, 1928 – 31 жылы уездік «Қосшы» одағының төрағасы, 1931 – 32 жылы Форт-Шевченко ауданы атқару комитетінің хатшысы, 1932 – 36 жылы Красноводск (қазіргі Түрікменбашы) педагогикалық техникумының оқу бөлімінің бастығы, директоры қызметтерін атқарған. 1931 жылы күнкөріс қамымен Түрікменстанға барған қазақ балаларының білім алуы үшін көп еңбек сіңірген. Ғ.Айдаров, Т.Алдашев, Н.Өтебаев, т.б. зиялылар Красноводск педтехникумында Смағұлдан білім алған.   

