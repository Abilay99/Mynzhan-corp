Алатау — Алматы облысы Алматы қаласының құрамындағы шағын аудан. Алматы қаласының оңтүстігінде, Үлкен Алматы өзенінің жағалауында орналасқан.  Тұрғыны 7989 адам (2009).  1996 жылға дейін "2-Пятилетка" деп аталып келген. Таудың ылғалды агроклиматтық белдемінде жатыр. 1997 жылға дейін жеміс шаруашылығымен айналысатын кеңшардың орталығы болған. Алатауда 1997 жылы 9 шаруа қожалығы құрылды.  Алатауда 2 орта мектеп, клуб, кинотеатр, аурухана,  кәсіпорындар мен демалыс орындары бар. Алматы және Қаскелең қалаларымен, елді мекендермен автомобиль жолы арқылы қатынасады.  

