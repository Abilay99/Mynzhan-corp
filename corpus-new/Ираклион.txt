Ира́клион (Гера́клион) (гр. Ηράκλειο) — Грекиядағы қала, Крит аралының әкімшілік орталығы. Грекиядағы үлкен қалалар арасында төртінші орын алады. Көне грек мифологиясының кейіпкері Гераклдың құрметіне аталған. Қаланың негізі шағын айлақтың орнында қаланған. 824 жылы араб әскері қаланы басып алып, 140 жыл бойы иеліктерінді болады.  Сол кезде қала атауы Хандак болған. Қаланы қорғау үшін арабтар мықты қабырғалар салып, оны орлармен қоршады («хандак» араб тілінен аударғанда «ор» деген мағына береді).   Осман империясының құрамында болған уақытта қала атауын Хандакас болады. 19 ғасырдың басында Хандакас өзінің тарихи  Гераклея атын иемденеді, кейін Ираклион. Халық тұрғындарын көтерілісшілерге көмектескені үшін қырғынға (1828 жылы және 1897 жылы)  ұшырайды. 

