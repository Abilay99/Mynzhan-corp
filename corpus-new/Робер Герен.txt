Робер Герен (фр. Robert Guérin, 28 маусым 1876 — 19 наурыз 1952) — француз журналисі, спорт функционері, ФИФА-ның тұңғыш президенті. 1904-06 жылдары ФИФА-ны басқарған.   Негізгі мамандығы журналист, Францияның "Ле Матэн" басылымында жұмыс істеген. Және де Француз жеңіл атлетика қоғамының футбол бөлімінің хатшысы болған. 1904 жылы мамыр айында бірнеше еуропалық мемлекеттің спорт жөніндегі басшылары жиын жасады да, Халықаралық Футбол қауымдастықтары Федерациясын (ФИФА) құрды. 28 жастағы Робер Герен ұйымның президенті боп тағайындалды. Бір жылдан соң осы лауазымға қайтадан сайланды.  Бірақ Гереннің басшылығымен ФИФА халықаралықтар жарыстар өткізіп үлгере алмады. Бір жылдан соң ұйымнан шығып кетті де, оның жұмысын вице-президент Виктор Шнайдер жүргізді. Герен тіпті 1906 жылғы ФИФА-ның үшінші конгресіне де қатыспады. Үшінші конгресс Бернде өтіп, ФИФА президенті боп Дэниэл Вулфолл сайланды.  

