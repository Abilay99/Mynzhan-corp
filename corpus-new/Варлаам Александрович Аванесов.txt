Аванесов Варлаам Александрович (1884-16.03.1930) - совет мемлекет қайраткері. Батыс Арменияда Карск облысында кедей шаруа отбасында туған . 1903 жылдан  РСДЖП мүшесі, меньшевик; 1914 жылдан большевик. Солтүстік Кавказда 1905-07 жылдардағы революцияға белсене қатысты. 1907-13 ж. Швецарияда тұрды. Цюрих университетінің медициналық факультетін бітірді. Давоста РСДЖП біріккен тобының секретары болды. 1917 жылғы Ақпан революциясынан кейін Моссовет Президиумының мүшесі. Петроградта Октябрь қарулы көтерілісін дайындауға және өткізуге белсене қатысты. Петроград соғыс ревкомының мұшесі, баспасөз және хабар бөлімін басқарды. Советтердің Бүкілресейлік ІІ-ші съезіне БОАК мүшелігіне сайланды. 1917-19 ж. БОАК Президиумының мүшесі әрі секретары, 1918 жылдан Ұлт істері халкомының Армения жөніндегі комиссары, 1920-24 ж. Бүкілресейлік Төтенше  комиссияның коллегия мүшесі, Жұмысшы-шаруа инспекциясы және Сыртқы сауда халкомдарының орынбасары қызметін атқарды. 1922-27 ж. КСРО ОАК мүшесі, 1925 ж. Халық ш. Жоғары Советі Президиумының мүшесі болды. 

