Қазақ халқының үй жиһаздары ерте кезде басқа болған. Олар көшіп–қонуға ыңғайланып жасалған. Абажа –  тамақ пен ыдыс–аяқ сақталатын кебеженің үлкен түрә. Ағаштан жасалып, киізбен, былғарымен қапталған.Кебеже –  сүр ет, құрт, шай салып, сақтау үшін ағаштан жасап, өрнектеген үй жиһазы.Әбдіре –  зат сақтайтын үлкен сандық, сырты қаңылтырмен әшекейленіп қапталады.Ағаш төсек –  жату үшін пайдаланылатын үй жиһазы.Асадал –  тамақ пен ыдыс–аяқ сақталатын кебеже. Шкаф немесе буфет деудің орнына асадал деп атаған дұрыс.Жастықағаш –  ерте кезде жастықтың астына салынатын ағаш тиянақ.Адалбақан – киім ілуге арналған үй жиһазы. Киім ілгіш деудің орнына адалбақан деп атаған дұрыс.Жүкаяқ –  үйде жүк астына қоятын ағаш.Сандық –  киім–кешек т.б. зат салуға арналған үй жиһазы. 

