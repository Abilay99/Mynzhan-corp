Қызыл алма — 1975 жылы "Қырғызфильм" студиясында түсірілген режиссер Толомуш Өкеевтің фильмі. Тұсаукесері 1976 жылы 9 наурызда болды. Сценариін жазғандар — Эльга Лындина, Толомуш Өкеев, Шыңғыс Айтматов, оператор — Константин Орозалиев, композитор — Шандор Каллош. Қырғыздың қарапайым жігіті Темір жастық шағында Фрунзеде әдемі қызды жолықтырады. Оған сырттай ғашық боп қалады. Онымен ешқашан сөйлескен емес. Қыз күнде орталық кітапханаға барып, бос уақытын кітап оқумен өткізеді. Темір сол қызды көруге бола кітап оқымаса да, кітапханаға барып жүреді. Қыз кітапханадан шыққан кезде бұл да артынан ере шығып, ол қызды үйіне дейін бақылап барады. Жолдастарымен бірге баққа жұмысқа барғанда Темір жалғыз ғана қызыл, әдемі алманы тауып алады да, оны ешкімге көрсетпей, әлгі бейтаныс қызға беру үшін сақтап жүреді. Фильмнің бір көрінісінде амалын тауып, алманы қызға сыйлайды да. Бірақ ұзақ тілдесе алмайды. Қыз анадайдан өзінің танысын көріп қалып, бұған асығыс алғысын айтып, сонда кетіп қалады. Қызды әлгі танысынан қызғанған Темір мәңгіріп, ол қыздан үмітін мәңгіге үзеді. Темір ол қызды ешқашан есінен шығармайды, үнемі ойлап жүреді. Бірақ ол қызды содан соң қайта жолықтырмайды. Кейін үйленіп, үйлі-баранды болған соң, бір күні қызы Анарды алма баққа ертіп апарып, өзі сурет салуға кіріседі. Күздің соңғы күндері болатын. Алма бақты аралап, ойнап жүрген Анар алма бақта жалғыз қалған қып-қызыл алманы тауып алады да, әкесіне әкеп береді. Темір де баяғы қызыл алманы дәл осы бақтан тауып алған болатын. Фильмнің сценариі Шыңғыс Айтматовтың осы аттас әңгімесінің желісімен жазылған. Бұл жайлы жазушының өзі былай деген. Кино мен повестің арасында айырмашылық көп. Мәселен, кинодағы көп эпизодтар, Темірдің әйелімен бірге тойға баруы, Қызы Анар екеуінің теледидар тамашалауы, Темірдің суретші шеберханасындағы өз жұмысымен айналысуы әңгімеде жоқ. Сондай-ақ, бейтаныс қызға алманы апарып бергендегі жәйт әңгімедегіден басқаша сипатталған. Фильмді тамашалау 

