Сәмен Дәненұлы (шамамен 1704 – 1777) – батыр, қолбасы. Ұлы жүздің ботбай руынан. Еңрекей, Бұланты-Білеуті шайқастарында ерлігімен көзге түскен. Аңырақай шайқасында ерлік танытқан Сәмен батырға Төле би «Атың төрт рулы елге жауынгерлік ұран болсын» деп бата берген. Бұқар жырау оны «Сәменім ерім Ботбайым. Екі көзі оттайын. Тіл өткір тесіп өтер оқтайын. Ботбайдың қолы тұрғанда, Көп қалмақтан қорықпаймын», деп жырлаған. Сәмен батырға Алматы облысы Архарлы тауының етегінде сүйегі жатқан жерге күмбез орнатылды. Самсы ауылында ескерткіш тұрғызылды (2003). Тараз энциклопедиясы  

