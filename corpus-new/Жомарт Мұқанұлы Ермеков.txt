Жомарт Мұқанұлы Ермеков (26 шілде 1952 жылы туған, Павлодар облысы, Аққулы ауданы, Лебяжі ауылы) – медицина ғылымдарының докторы (1996), профессор (1998). Семей медицна институтын (1975, қазіргі Семей медицина академиясы) бітірген соң Павлодар №1-қалалық ауруханасында дәрігер-хирург, нейрохирург (1975–80), Мәскеу қаласындағы Бас нейрохирургия ғылыми-зерттеу институтында ординатор (1980–82), аспирант (1982–85), Алматы қаласындағы дәрігерлер білімін жетілдіру институтында ассистент (1986–91), Алматы мемлекеттік медицина институтында (1991–98, қазіргі Қазақ ұлттық медицина университеті) болды, ал 1998 жылдан Астана мемлекеттік медицина академиясында профессор. «Инфекционно-воспалительные осложнения черепно-мозговой травмы» деген тақырыпта докторлық диссертация қорғады. Ермеков 60 ғылыми-зерттеу еңбектің және 2 өнертабыстың авторы.   

