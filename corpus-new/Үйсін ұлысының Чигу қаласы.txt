Чигучэн - Ежелгі үйсін мемлекетінің астанасы. Ол Қытай тарихнамаларында (2000 жылдың аржақ-бержағында жазылған,Сыма Чянның "тарихи жазбалары" мен Бән Гудің "Хәннамасында" ) 赤谷 дейтін екі иероглифпен таңбаланған. Мұның қазіргі оқылуы Чыгу.  Чигу - оның орысша бұрмаланып оқылуы. Соңындағы Чэн (дұрысы Чың) - қала деген мағыналы иероглиф. Бүгінде тарихшылардың назары шоғырланған бір өңір үйсінтану. Соның ішіндегі Үйсін жағрафиясы да – бір қызу тақырып.  Астана Чыгу (赤谷, өзге хань диалектінше Чекук деп те оқылады) туралы сүйенетін дерегімізде кезігетіндіктен ,Үйсіннің аууы туралы айта кеткен жөн. Әрине ,тарихтағы тайпалардың аууы сан рет және алуан түрлі болған. Соның   ішіндегі бізге керегі үйсіннің екі аууы. Оның бірі батысқа - Іле жаққа көшу болса, енді бірі тағы да батысқа – Памир солтүстігіне сырғу екен. Мейлі қай кезеңде болса да әр ұлыстың (мемлекеттің), баудың (оның құрамындағы хандықтың) өз территориясы болды. Ол кезде жесір дауынан гөрі жер дауының қаттырақ болғанын Мөде тәңірқұттың Шығыс Оғыз (дұңху – шығыс ху) бен Ғұн екі ел аралығында иен жатқан жерді сұраған шығыс хуларға берген жауабынан-ақ байқалады. Мөде олар тұлпар сұраса да, қатұн (тәңірқұтша - тәңірқұттың қатұнын) сұраса да бергізіп, жер сұрағанда басынғандық санап, шабуылдау үшін атқа қонады. Ал, Хань әулетінің Хән Шюанди патшасы (б.з.б. 73-49 жж) кезінде, қайшылық ушығып барып ыдыраған Үйсінге келген Хән әулетінің шендісі Чаң Хүй Чаңло бегінің үйсін астанасы Шығылда (Чыгуде, Чекүкте) тұрғандағы басты міндетінің бірі, ара ағайын ретінде, екі күнби “халқының жер шекарасын айырып беру” болды делінуі де осыны айғақтайды. Үйсін туралы ұзақ уақыт та мұқият зерттеулер жүргізген Уаң Биңхуа мен Уаң Миңжылар: “Бұл арада айта кетерлік тағы бір жайт, байырғы ұлыстардың қай-қайсысының да көршілес халықтар немесе тайпалық одақтар үлкен жақтан мойындайтын едәуір тұрақты өрістері болды. – дей келіп, Үйсін ұлысының Нәнді би мерт болудан бұрынғы аумағы туралы бір қыдыру дәлелдеулерден соң, - Тоқ етер түйінін айтсақ, Хән әулеті заманынан бұрын йүздер (жүздер, нүкістер, ружылар) мен үйсіндер Хыши дәлізінің (қазіргі Гансу атты Қытай өлкесі) шығысы мен батысына бөлек қоныстанған, батыс бөлігінде үйсіндер, шығыс бөлігінде йүздер мекендеген. Оларға қазіргі Жаң-йе шекара болған” 1 - деп өздерінше тұжырым жасап, әр елдің өз аумағы, шекарасы болғанын айқындай түседі... Бұлардың сөзі Үйсіннің ел кіндігін Ілеге әкелуден бұрынғы аумағының шығыс шеті туралы болса қисындырақ. Әрине, Ілеге ауудың алдындағы Үйсін аумағы да бұрынғыдан әлдеқайда кең болуға тиісті. Сыма Чян мен Бән Гу жазған тарихта, Елжау күнбидің өз елінің билігін қолына алған, алайда әлі де Тәңірқұтқа бағынды  кезіне қарата “Күнби халқына қормал болыпты, қоңсылас отырған ұсақ елдерді шауып ірге кеңейтіпті. Сонымен оқшыларын бірнеше түменге жеткізген екен (Ол заманның күшті елдері өз армиясында жайгер, найзагер, қылышкер, сақпыгер, т.б. түр-түр бойынша ұстаған, машықтандырған. Бүл арадағы оқшы деген – жайгер - С. Ж.) . Күнби оларды шабуылдау мен қорғануға машықтандырыпты” 2 деген деректі көрсетеді. Сонда Үйсін хандығының (ғұнға бағынышты баудың) кіндігі кең мағынадағы (Бесбалық, Манас, Тоқсын, Боғда бауыры сықылдыларды қамтыған) Үрімжі өңірі болуға тиісті. Ал, ол халық сирек заманда, күшті хандық түгіл, кез келген хандықтың иелік жерінің де кеңірек болатыны түсінікті. Сонда Үйсін ұлысының шығысы қазіргі Гансу өлкесіндегі Жаң-иеге тірелсе, батысы бүгінгі ШҰАР -дағы (ҚХР дағы) Байынғолынға дейін созылып жатқан болуы ықтимал. Ендеше “Үйсіннің батысқа аууы” туралы мыналарды айтуға болады: [1] Уаң Биңхуа, Уаң Миңжы. «Үйсін тарихындағы келелі мәселелер ». (《新疆社会科学》, 1982. №3)  [2] «Тарихи жазбалар. Ферғана баяны»  [3] Уаң Биңхуа, Уаң Миңжы. «Үйсін тарихындағы келелі мәселелер ». (《新疆社会科学》, 1982. №3)  [4] http: //www. hudong. com/wiki/ торсайтынан алынды.  [5] 责编： 张艺芸. http: //www. tianshannet. com (天山网)  [6] Барлық пен Тарбағатай таулары арасында “Сарғұсын” мен “Долаты” дейтін жер аттарын Ниғмет пен Су Бихай секілді ғалымдар Үйсіннің Сарыүйсін, Дулат тайпалары тұрғанда қалған аттар деседі.  [7] «Қазақстан. Ұлттық энциклопедия». 4-том. 144-бет.  [8] «Қазақстан тарихы туралы қытай деректемелері». 1-том. Алматы. “Дайк-Пресс”. 80-бет.  [9] Мың Фанрын. “Ежелгі Үйсін елі ». 117-бет.  [10] 苏北海. «西域历史地理». 17- бет.  [11] Мың Фанрын. “Ежелгі Үйсін елі ». 122-бет.  [12] Бартольд В. В. История культурной жизни Туркменстана. л. , 1927, с. 71.  [13] Ғ. Мұсабаев. «Үйсін туралы пікірлер».  [14] «Қазақстан. Ұлттық энциклопедия». 4-том. 144-бет.  [15] «Қазақстан. Ұлттық энциклопедия». 9-том. 546-бет.  [16] «Қазақстан. Ұлттық энциклопедия». 9-том. 546-бет.  [17] Ә. Марғұлан редакторлығындағы “Ш. Уәлиханов. Таңдамалы шығармалары ». 1951-жыл. Алматы.  [18] 苏北海. «西域历史地理». 16-бет.  [19] “古代天山历史地理学研究». 230-бет. 

