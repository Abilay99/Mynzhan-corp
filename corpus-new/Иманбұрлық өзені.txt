Иманбұрлық - Есіл алабындағы өзен. Солтүстік Қазақстан облысының Айыртау және Шал ақын аудандары жерімен ағып өтеді. Ұзындығы 177 км. Бастауын Имантау көлінен алып, Коноваловка ауылы (Шал ақын ауданы) тұсында Есілге оң жағынан құяды. Өзен аңғары жоғарғы бөлігінде тар, төменгі ағысында Иманбұрлыққа ұзындығы шағын 13 сала құяды. Жылдық орташа су ағыны құяр тұсында 1,13 м/с. Өзенде таутан, сазан, шабақ, аққайран бар. 

