Табиғи қорлар мен қоршаған ортаны қорғау - Су көздері мен табиғи ортаның тазалығын сақтау мақсатында облыста қуаты төулігіне 7,5 мың м3-ден 20 мың м3-ге дейін жететін 56 тазалау қондырғысы жұмыс істейді. Өсімдіктер мен жануарлардың сирек кездесетін жене жойылып бара жатқан түрлерін қорғауға үлкен назар аударылуда. Осы мақсатпен республикалық маңыздағы үш заказник құрылған, Бұлар — Бударин, Кирсанов, Жалтыркөл қорықшалары. Қазақстанның «Қызыл кітабына» енген өсімдіктер мен жануарлардың түр құрамын сақтауда Ақтау, Аққұм , Қараағаш, Нарын, Шалқар шұраттарындағы табиғат ескерткіштерінің мәні де зор. Қарашығанақ газконденсат кені маңында топырақ жамылғысының құнарлығын сақтау мақсатында жұмыстар іске асырылуда.   

