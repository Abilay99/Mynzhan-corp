Дүйсенбай  – Маңғыстау облысы Қарақия ауданындағы Мұзбел жонының солтүстігіндегі құдық. Тереңдігі 30 м, су шығымы 180 л/сағ. Құдықтың оңтүстік-шығысында Қарабауыр жоны, батысында Батыс Үстірт кемері орналасқан. Солтүстік тегіс жазық келген. Оңтүстігінде Қоңыр, Айтман құдықтары бар. Тақыр және сортаңды қоңыр топырағында тасбұйырғын, бұйырғын, жусан, баялыш, күйреуік, сораң өседі. Қазақ энциклопедиясы   

