Магнит полюстерінің қозғалысы – жүздеген жылдар бойына дамылсыз жүргізілген планетаның магниттік өріс сипатын зерттеу нәтижесінде анықталған Жер магнит полюстерінің қозғалысы.  Жер дамуының бүкіл тарихы оның магнит өрісінің ұдайы қосөрісті болуымен сипатталады деп есептелген жағдайда, осы полюстердің кеңістіктегі жылжу мөлшері немесе оңтүстік және солтүстік магнит полюстерінің өзара орын ауыстыруы (бұл құбылыс планета магнит өрісінің инверсиясы деген атауға ие) мейілінше ауқымды да жиі болған құбылыстар екендігі анықталып отыр.  

