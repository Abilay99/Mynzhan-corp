 Басқа мағыналар үшін Ащылы (мағына) деген бетті қараңыз. Ащылы – Қарағанды облысы Ұлытау ауданындағы өзен. Шалқар алабындағы Дулығалы Жыланшық өзенінің оң саласы. Ұзындығы 72 км, су жиналатын алабы 885 км.  Ұлытаудың солтүстік-батыс беткейіндегі бұлақтардан басталады.   Жағасы жарқабақты. Ащылыға ұзындығы 10 км-ден аспайтын 14 сала құяды. Сәуір айының ортасында су деңгейі көтеріліп тасиды. Жаздың ыстық айларында өзеннің суы қарасуларға бөлініп, кей жері құрғап қалады. Көктемде суы тұщы, жазда суы ішуге жарамсыз. Көбінесе мал суаруға, т.б. шаруашылық қажеттеріне пайдаланылады.  

