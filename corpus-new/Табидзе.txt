Табидзе Галактион Васильевич (18. 11. 1892, Кутаиси маңы, Чквииси селосы, - 17. 3. 1959, Тбилиси) –грузин совет ақыны. Грузияның халық ақыны (1933), Грузия ССР Ғылым академиясының академигі (1944). Дін қызметкері отбасында туған. 1900 жылдан Кутаиси гимназиясында, 1908 жылдан Тифлис діни семинариясында оқыды. «Бірінші май» атты алғашқы өлеңін 1908 ж. жазды. Тұңғыш өлеңдер жинағы 1914 ж. шықты. Мәскеуге барған сапарында (1915) А. А. Блок, В. Я. Брюсов т.б. ақындармен танысуы Табидзеге үлкен әсер етті. Ол Ұлы Қазан революциясын жылы қарсы алып, В. И. Ленинге арналған «Идея» (1923), «Джон Рид» (1924), « Біз – Грузия ақындарымыз» (1925) т. б. поэзиялық туындыларын жазды. Грузин тілінде    « Ломиси» (1921), «Галактион Табидзе» (1922), «Мнатоби» (1924) журналдарын шығарысты. Табидзе шығармалары КСРО халықтарының көптеген тілдеріне аударылды және Ленин орденімен марапатталды.  

