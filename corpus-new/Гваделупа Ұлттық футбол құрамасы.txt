Гваделупа ұлттық футбол құрамасы — халықаралық футбол жарыстарында Гваделупаның намысын қорғайтын құрама. Басқарушы ұйым — Гваделупа футбол лигасы. Бұл ұйым Франция футбол федерациясының бір бөлімі болып саналады. Гваделупа ФИФА-ға тіркелмеген, бірақ КОНКАКАФ құрамында бар. Сондықтан әлем чемпионатының іріктеулеріне қатыса алмайды.  КОНКАКАФ турниріне бірінші рет 2007 жылы қатысты. Сенсециялы түрде топтан шығып, 1/4 финалда Коста-Риканы ұтып кетті. Бірақ жартылай финалда Мексикаға қарсы тұра алмады (0:1). Екі жыл өткен соң, 2009 жылы КОНКАКАФ турнирінің ширек финалына шықты. Ал 2011 жылы топтан шыға алмады. Кариб кубогінде 2007 жылы 4-ші, 208 жылы 3-ші, 2010 жылы 2-ші орынға табан тіреді.    

