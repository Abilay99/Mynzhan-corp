Қулыкөл — Солтүстік Қазақстан облысы Ақжар ауданындағы ауыл, Қулыкөл ауылдық округі орталығы.  Аудан орталығы – Талшық ауылынан солтүстік-шығысқа қарай 10 км-дей жерде, Ащысу өзенінің оң жағасында орналасқан.  Іргесі ауыл шаруашылығын ұжымдастыру кезінде қаланды. 1957 жылы тың жерлерді игеруге байланысты құрылған “Жаңаауыл” қой кеңшарының орталығына айналды. Кеңшар негізінде 1997 жылы 7 шаруа қожалығы, 1 ЖШС құрылды.  1999 жылы жергілікті халық саны 1040 адам (544 еркек және 496 әйел) болса, 2009 жылғы санақтың мәлiметтері бойынша, ауылда 799 адам тұрады (419 еркек және 380 әйел). 

