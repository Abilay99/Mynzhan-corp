Остия Антика-Тибр өзенінің сағасындағы ежелгі Рим қонысы, сауда аймағы және әскери порт.Деректерге қарағанда Анк Марций тұсында негізі қаланған. Археологиялық қазба жұмыстары 18 ғ-дың аяғында басталды. Б. з. б. 4 ғ-ға жататын бекініс орны аршылды.Траян империясы кезінде порт қалпына келтірілген.Ғибадатханалардың, театрдың, көп қабатты үйлердің т. б. құрылыстардың орны тазартылды.Рим империясының астанасын Константинопольға көшіруге байланысты Остия маңызын жойды.  

