Кәрі жілік (лат. radius — кәрі жілік) —	шынтақ сүйекпен бірге білек қаңқасын құрайды. Кәрі жілік — ұзынша келген денеден (диафиз), жоғарғы және төменгі жілік бастарынан (эпифиз) тұрады. Кәрі жіліктің жоғарғы эпифизі шынтақ сүйек және тоқпан жілік бастарымен бірігіп, шынтақ буынын, ал төменгі эпифизі тізе (адамда — білезік) сүйектері және алдыңғы жіліншік (адамда - алақан) бастарымен бірігіп, тізе (адамда — білезік) буынын құрайды.  

