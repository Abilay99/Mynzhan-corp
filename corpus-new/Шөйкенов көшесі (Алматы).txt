Көшеге мемлекет қайраткері, заңгер, заң ғылымының докторы Нағашыбай Шәйкеновтің есімі (Алматы қаласы мәслихатының 24.12.2003 № 26 шешімі мен Алматы қаласы әкімшілігінің 26.12.2003 № 5/764 қаулысы) берілген. Шөйкенов Нағашыбай (1947-2000) Орынбор облысы Новоорск ауданындағы 216-разъезде дүниеге келген. Ол Қазақстан Республикасы Президентінің кеңесшісі, Қазақстан Республикасының Әділет министрі, Қазақстан Республикасы Премьер-министрінің орынбасары, Қазақ мемлекеттік заң университетінің ректоры қызметтерін атқарған. Көше Әуезов ауданында орналасқан. Жандосов, Бекет-ата, Бейсембаев, Жантөрин, Нұрмаханов, Исаев көшелерімен қиылысады. Бұрынғы атауы - 4-ші көше. Көшенің ұзындығы - 1043 метр. 

