Ким Нелли Владимировна (29.6.1957 ж. т., Тәжікстан, Шураб қаласы) – спорттық гимнастикадан олимпиялық ойындардың бес дүркін чемпионы, еңбек сіңірген спорт шебері (1976), КСРО чемпионы (1974), КСРО халықтары спартакиадаларының екі мәрте абсолютті чемпионы (1975, 1979),КСРО Кубогінің жеңімпазы (1977, 1978), екі мәрте Еуропаның абсолютті чемпионы (Прага), дүние жүзінің үш мәрте абсолютті чемпионы (Варна, Страсбург, Форт-Уэрг), олимпиялық ойындардың чемпионы (командалық есепте, еркін жаттығудан, секіруден; Монреаль, 1976), олимпиалық ойындардың чемпионы (командалық есепте, еркін жаттығу, Мәскеу, 1980). Спорттық жолын Шымкент қаласында бастады. Жаттықтырушылары ерлі-зайыпты В.Б. Байдин мен Г.В. Баркова болды. Екі рет Еңбек Қызыл Ту орденімен марапатталған (1976, 1980).  Ж. Қисымов   

