Өзен бифуркациясы — өзен аңғарының екі салаға бөлініп, бір-біріне байланыссыз ағып, әр түрлі бассейндерге барып құюы, Оңтүстік Америкадағы Ориноко өзені осы бифуркацияга мысал бола алады. Оның жоғарғы ағысы екі тарамға бөлінеді де, бірі Касикьяре деген Амазонка өзенінің сол жақ саласына, ал екіншісі Атлант мұхитына барып құяды. Қазақстандағы Нұра өзені Ақмоланың оңтүстігінде екіге бөлініп бифуркация жасайды. Оның Сарқырама деген тармағы су мол жылдары Есілге барып құяды.   

