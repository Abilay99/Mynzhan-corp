Ескендір Мұхамеджанұлы  Тынышбаев (1909 жыл - 1995 жыл) — кинооператор. Қазақстан Республикасының еңбек сіңірген өнер қайраткері. 1909 жылдың 9 мамырында Ашхабадта туған. Бүкілкеңестік мемлекеттік кинематография институтының операторлық факультетін бітірген (Л.В. Косматовтың шеберханасы). 1928 жылы Востоккино Бүкілкеңестік трестінің қазақ бөлімшесін құрды. 10 жыл бойы жер аударуда болып, келген соң 40 жыл бойы Қазақфильм киностудиясының жетекші операторы болды. Ол  ғылыми-көпшілік және құжатты фильмдермен қатар телефильмдер, солардың қатарында «Абай» телефильмін (1976) түсірді. Фильмде әдеби-сахналық қойылымдар, Абай тойларының көріністері пайдаланылған.  

