Жұлдызаралық тозаң.Жұлдыздардың өмір сүру және олардың жұлдызаралық кеңістікте жинақталу процестері нәтижесінде көп мөлшердегі жұлдызаралық тозаңдар құралады. Тозаңдар органикалық молекулалардан және мұздан құралған қабықшалары бар графит және силикат бөлшектерінің қоспасынан тұрады. Тозаңның температурасы 15-25К-ге тең. Күн жүйесі ішінде ғаламшараралық тозаң болады. Ғаламшараралық ортадағы тозаңның өлшемі 0,1-10 мкм. Жерден біршама қашықтықтағы ғаламшараралық заттың тығыздығы шамамен 10-22 г/см3, ал бұл газ – тозаңды жұлдызаралық бұлттар тығыздығынан 100-1000 есе жоғары. Жердің ішкі орбитасындағы тозаңдық заттың жалпы мөлшері 1018 кг болады. Ғаламшараралық тозаңға күн сәулесінің шашырауының жоғарғы деңгейлі Жердің экваторлық ендіктерінде Күннің батуынан кейін немесе Күннің шығар алдында зодиакалды жарық деп аталатын жарық аймағында байқалады. 

