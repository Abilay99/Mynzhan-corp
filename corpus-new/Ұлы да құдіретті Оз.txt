Жыл:2013 Ел: АҚШ  Слоган:"Find yourself in Oz." Режиссер: Сэм Рэйми  Басты рөлдерде: Джеймс Франко , Эбигейл Спенсер , Мила Кунис , Рейчел Вайс , Мишель Уильямс , Зак Брафф , Билл Коббс , Джои Кинг , Тони Кокс , Стивен Р. Харт  Сценарий: Дэвид Линдси-Эбейр , Лаймен Фрэнк Баум  Продюсер: Джо Рот  Жанр: Комедия , Фэнтези , Отбасылық , Қызық оқиғалы  Бюджет:$215 000 000Әлемдік табысы:$493 311 825 Қазақстандағы табысы:〒160 058 131 Әлемдік премьера: 14 ақпан 2013 Жас шектеуі:PG - Ата-аналардың қадағалауы ұсынылады Ұзақтығы: 127 минут Цирк сиқыршысы Оскар Диггсті қатты дауыл шаң басқан Канзастан сиқырлы Оз еліне алып келеді. Алдап-арбаумен күн кешетін циркшы оңай олжаға кенелемін деп ойлайды, өйткені жаңа жерден ол ескі трюктарын қолданып, атақ-даңққа ие болудан үмітті еді. Дегенмен Оскар жаңа әлемнен Теодора, Эванора және Глинда есімді үш дуагерді кездестіреді. Олар Оскардың мүмкіндіктеріне күмәнмен қарайды. Енді ол бар күш-қабілетін пайдаланып, қолынан келген сиқырдың бәрін пайдалануы керек. Жақсылық пен Жамандықты таңдау жолында, Оскар ұлы да құдіретті сиқыршы болып қана қоймай, өзін де жақсы жағына өзгерте алуы тиіс. 7.5/10 "Томас Эдисон - ұлы сиқыршы.Сиқыр әлемі бірден баурап алды. Авторлар бала түгілі ересек сенетін ертегі әлемін жасауды мақсат тұтса - олар оған қол жеткізді деп сеніммен айтуға болады.Актрерлерден Мишель Уильямс пен Джеймс Франконың әртістік шеберлігін ерекше атау қажет. Әсіресе Озды сомдаушы Франко шынымен таңғалдыра алды. Түрлі эмоциялық сәттерді сөзсіз, іс-қимылымен-ақ көрерменге толық жеткізе алған секілді. Оның күрделі драмаларға да, қызық оқиғалы фэнтези хикаяларға да бірдей үйлесе алатынына куә болдық.Шыны керек, Мила Кунистің осындай фильмде көрінуі мен үшін жаңалық болды. Бәріміз оны жастарға арналған комедиялардан көріп үйреніп қалғанбыз. Ол туралы қалыптасқан стереотип те әсер еткен шығар, мыстан кейпіндегі ойыны да, кейіпкерлік образы да өз деңгейінде ашылмай қалғандай көрінді. Бірақ дәл осы Мила Кунистің арқасында сұлу дуагердің, түрлі ертегілерден көріп өскен - шошайған қалпағы бар, мұрны мен иегі сүйір, тырнақтары ұзын, сыпырғышпен ұшатын қап-қара киімді мыстанға айналу себебін және процесін көрдік.Фильм мен күткен деңгейден жақсырақ болып шықты. Қуантарлық, таңғаларлық жағдай.Монтаждау тобы мен арнайы эффект жасаушылар еңбегі айқын көрініс тапты. Оз деп аталатын сиқыр әлемі шынымен тамаша. Әр деталь өзінше орындалып, жалпы фонның үйлесімі мен әдемілігі үшін өң беріп тұр. Оз: алып та әдемі гүлдер әлемі, меруерт пен басқа да асыл тастар әлемі, сұлу табиғат пен таңғажайып жануарлар әлемі. Ең бастысы осы аталғандардың бәрінің өзіне тән, қайталанбас қанық та айқын түсі бар.Балаларға бұл туынды тамаша әсер беретіні анық. Ересектер де жақсы көңіл-күйден құр қала қоймас.Томас Эдисон неліктен ұлы сиқыршы? Оны фильмді көрген адам ғана түсінеді" http://ru.digititles.com/movies/oz-velikiy-i-uzhasnyy-2013/gossip/interesnye-fakty-o-filme 

