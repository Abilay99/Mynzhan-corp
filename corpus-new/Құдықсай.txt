Құдықсай — Ақтөбе облысы Хромтау ауданындағы ауыл, Құдықсай ауылдық округі орталығы. Аудан орталығы – Хромтау қаласынан оңтүстік-шығысқа қарай 45 км жерде, Ойсылқара өзенінің сол жағалауында.  Ауыл 1947-1997 жылдары ет өндіру бағытындағы өзімен аттас кеңшардың орталығы болып келді. Оның негізінде 1997 жылдан Құдықсайда және округтегі Жоламан, Ойсылқара, Кеңой ауылдарында “Құдықсай” АҚ және бірнеше шаруа қожалықтары құрылды.  

