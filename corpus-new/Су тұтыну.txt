Су тұтыну нормасы— арнайы құрылыс нормасы мен ережесі бойынша судың  сапасына сәйкес тұтынушының белгілі бір  уақыт аралығында суды пайдалануының сандық көрсеткіші немесе кез келген өнім түрін өндіруге жұмсалатын қажетті судың сандық көлемі. Су тұтынудың қатаң кестесі— су көздерінде су мөлшері белгілі бір көлемнен 10 пайыздай төмендеп кеткенде, әрбір ұжымның, шаруашылықтың, жеке тұлғалардың су пайдалануын қатаң шектеу. Су тұтынудың максималды сағаттық бірқалыпсыздығы  — су тұтынудың сағат ішіндегі құбылмалылығы коэфициенті. Су тұтынудың максималды сағаттық бірқалыпсыздығы сағат ішіндегі ең жоғарғы су шығынының, орташа мәнінің қатынасына тең: Kтәуелд.max=Qmax/Qтәелд.орт Су тұтынушылардың талабы — тұтынушы өнеркәсіп салаларының су және энергияны пайдалану мөлшерінің нақты қажеттілік нормасы. Суды қолдану мөлшерінің нормасы жыл маусымы мен төулік мезгіліне карай өзгеріп отырады. Өнеркөсіп орындары көбейген сайын суға сұраныс та өседі. Мұндай кажеттілікті бірнеше бөліктерге бөліп, ажыратуға болады: а) халық шаруашылығының өркендеуіне байланысты қажеттіліктің өсуі; ә) циклдық өзгерістер; б) шаруашылықтың жыл маусымына қарай кездейсоқ өзгерістерге тап болуы; в) күн мен түннің ауысуына орай тәуліктік өзгерістер; г) апталық өзгерістер, жұмыс кундері мен демалыс күндеріне байланысты апталык өзгерістер. Кейбір кездерде қажеттілік нормасы әр түрлі сипаттағы өзгерістерге душар болады. Мысалы, ауа райының ылғалды, бұлтты күндеріндегі кажеттілік басқаша болады. Суға қажеттіліктің өсуін кей кездері сумен қамтитын қондырғыларды қолдану аркылы реттеп отыруға да болады.  

