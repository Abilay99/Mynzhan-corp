Зейнелхан Мұхамеджан - суретші,  көркем бізкестенің  негізін қалаушы,  Моңғолия Суретшілер Одағының мүшесі (1990), Қазақстан Суретшілер Одағының мүшесі (1992), Қазақстан Көркем Академиясының корреспендент мүшесі.  Зейнелхан Мұамеджанұлы алғашқы шығармашылық жолында гобелен, кескіндеме, мүсін сияқты өнер түрлерімен айналысты. 1986 жылдан бастап шығармашылық іздену барысында техникалық әдіс-тәсілді жан-жақты қолданып, қажетіне жарата білді.Ұлттық кестедегі монохромды тігуді екі-үш түсті жіптер, яғни полихромды жіптермен өрнек шеттеріне рельефті контур арқылы бедерлеп, бояулар арқылы әуенді ырғақпен композициялық шешімді толықтырған, сонымен қатар көркем шығармаларында шанайылық иллюзияға әрекет ететіндігі айқын байқалады. Туындылар жиегі ағаш жақтаулармен көмкерілген. Ескіше тұскиізді теңбелдеу арқылы шығармашылық еңбегінде архаика заманымен байланыстырмай-ақ жаңа заманға лайық сюжет құруда өнер туындысының фрагменттік көрінісіне айналдыра білді.Автор әрбір туындысында өзіндік қолтаңбасын айқындауға тырысқан. Қазақтың ұлттық қолданбалы өнеріндегі жоғалып бара жатқан ежелгі өнерін сақтап қалуға әрекет жасап, киелі кесте өнері арқылы туындыларын жаңғыртты. Екі бағытты кестелі - картина жасауда қондырғылы станокты әрі дәстүрлі біз кесте тігу тәсілін қолданған.Зейнелхан Мұамеджанұлы мен жұбайы Ғұсман Гүлжайдың (дәстүрлі тұскиіз тігумен айналысады) кестелеу тәсілін қолданған туындыларындағы ескі алтын жіптермен көмкерілген тұскиіз элементтерін пайдалануы суретшілердің ұлттық дәстүрге деген сүйіспеншілігі мен шеберлігі тек қана қазақ өнерін дамытып қоймай, сонымен қатар семантикалық таңбалау тәсілін меңгеруде үлесін қосты. Оның көркем туындыларының тақырыбы - кең дала, көшпенділер өмірі, эмоциялық атмосфера, эстетика және ұлттық мәдениетпен ұласады. Суретшінің дәстүрге толы туындылары: "Көшпенділер", "Ошақ", "Ата мен немере", "Шаман", "Жайлауды еске алу", "Қобыз туралы аңыз".  Кестелі картиналарында әр түрлі бояулар әсерлі көңіл-күй, лирикалық сезім, айқындылық, бейнелік мәнер, жасырын драматизм басым.Кейбір жаңа туындыларында адам бейнесі фон ретінде бейнеленгені байқалады. Бұл әдіс-тәсіл шығармада қазіргі заманға жаңаша көзқараспен мән беруді қажет етеді. Сүйіп орындайтын әуенді қозғалыс ырғағы бояумен үйлескен. Оның көркем шығармасындағы басты кейіпкерлер - салт аттылар, әйелдер мен балалар, қыз бен жігіт, аңдар абстракциялық бағытпен орындалып, көркем ой кеңістігін ашқандай әсер етеді.Кестелі шығармада формалар қатаң сақталған, техникалық тәсілді қолдануда бояу үндестігі айқын. Архаика заманында тасқа түсірілген таңбалар графикалық тәсілмен заман талабына сай кестелі әдіспен қайта жетілгені байқалады. Оның еңбектерінен постмодернизм, абстрактылы бағытты ұстанғанын аңғарамыз, яғни 20 ғасырдағы жаңашылдықпен үндестігі еркін сезіледі.Зейнелхан мен Гүлжай өнері қазақтың ұлттық қолөнерін кескіндеме өнеріне кіріктіру арқылы көркем ойларын ұштайды. Олар тұскиізге жүннен иірілген жіптер арқылы кестелеуді еркін меңгерген. Картиналарындағы кейбір кестелерде ерікті түрде немесе мата үстіне жүн жіптерді сәндеп көмкеру арқылы жаңа көркем вариациялар пайдаланған. Тұскиіздің ішкі қабаты жүн, беткі қабаты жіптермен кестеленіп, жеңіл декоративті фактурамен бедерленген.Зейнелхан мен Гүлжай өздеріне дәстүрлі көркемдік қабылдауды негізге алған - түс пен жарық үйлесімдігі, әуенді әуезді композиция, философиялық тереңдік Ұлы даланың космологиялық символдық мәнін дәстүрлі кәсіби тоқу әдісіне ендірген. "Қорқыт" (1998), "Дала әуені" (2000),  "Бақсы" (2005), "Тұмар" (2005),  "Томирис" (2005), "Күнді айналу" (2009), "Хан Тәңірі" (2010), "Балалық шақ", "Мәңгілік", "Ана әлдиі", "Ана", "Сарбаз", "Таңба", "Керуен", "Түс", "Көше музыканты", "Құрылым ІІІ", "Күй туралы аңыз", "Этюд", "Сәйгүліктер", "Ошақ", "Бал-бал", "Құрылым", "Күту", "Ушеу", "Скрипкашы қыз", "Атамекен", "Кездесу", "Салт атты", "Қызғаныш", "Ақтабан шұбырынды", "Періште", "Керуен", "Серуен", "Әуен", "Дала биі", "Ғашықтар", "Отбасы", "Ай астындағы кездесу", "Алғашқы олжа", "Көкпар", "Біз екеуміз", "Айна алдындағы ару", "Қыз ұзату", "Аттылы адам", "Дала аруы", "Дала желі", "Дәсіре", "Құрақ", "Қобыз-аңыз", "Күлтегін", т.б. 

