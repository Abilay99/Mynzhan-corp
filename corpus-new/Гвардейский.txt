Гвардейский — Жамбыл облысының Қордай ауданы, Отар ауылдық округі құрамындағы әскери кент. Аудан орталығы — Қордай ауылынан солтүстік-шығысқа қарай 70 км-дей жерде, Құлжабасы тауларының оңтүстік етегінде орналасқан. Жақын темір жол стансасы — Отар (3 км). Іргесі 1973 жылы қаланған. Онда әскери бөлімдер орналасқан. Кентте тұрмыс қажетін өтейтін комбинат, орта мектеп, мәдениет үйі, кітапхана, жүзу бассейні, аурухана бар. Тұрғындары басқа елді мекендермен автомобиль және темір жол арқылы қатынасады. 

