Педжент (ағылш. pageant - тақта) - мистерия, миракль, театрландырылған көріністер мен салтанатты шерулерді көрсетуге арналған орта ғасыр театрындағы көшпелі сахна. Ол үлкен арбаның үстіне орналасқан екі қабатты балаған түрінде болды. Төм. қабаты актерлердің киім ауыстырып отыруына арналса, қарапайым декорациясы мен шымылдығы бар жоғарғы қабаты актерлердің ойынсауық көрсетуіне арналды. Педжент көп бөлімді пьесалардың бір актісін немесе жеке бір көріністерін елді мекендерге барып көрсететін болған. Оның ізінше келген екінші педжент әдетте ілгері кеткен педженттің ойынын одан әрі жалғастырады. Сөйтіи, көрермендерге ойын-сауық желісін осы әдіспен үзбей көрсетіп отырғаи. 

