Әйел тілі ( орыс. женский язык ) — әйелдердің талғамына сай қолданылатын тілдік бірлік гердің шартты атауы. Әйел тілінің ерекшелігі әлеуметтік, діни, салт-дәстүр факторларына байланысты туған. Әйел тілі кейбір тілдерде (чукот тілінде) фонологиялыкжүйеге, кейбір тілдерде (араб диалектілерінде, 20 ғасыр басындағы қазақ, алтай тілдерінде) лексика жүйесіне қатысты болып келеді. Мысалы: қазақ әйелдері күйеуінін жақын туыстарын, ауылдың үлкендерін өз аттарымен атамай, өздерінше ат қойып алатын болған. Ал жапон тілінде әйел тілі есімдік жүйесінде кездеседі.   

