Губарев  Григорий Миронович  (15.8.1925, Ресей, Орынбор облысы Кваркено ауданы Кваркено селосы - 24.02..1998, Батыс Қазақстан облысы Орал қаласы) - 2-дүниежүзілік соғысқа қатысушы, қатардағы жауынгер.  Кеңес әскері қатарына шақырылып, 1-Украина майданы 21-армия 120-атқыштар дивизиясы 538-атқыштар полкі құрамында Ұлы Отан соғысына қатысқан. 1945 жылы 21 қаңтарда Висла-Одер операциясы кезінде көрсеткен ерлігі үшін Губаревке КСРО Жоғарғы Кеңесі Төралқасының Жарлығымен Кеңес Одағының Батыры атағы берілді (10.4.1945). 1968 жылдан Орал қаласында тұрды.  Лeнин, 1-дәрежелі Отан соғысы ордендерімен, медальдармен марапатталған. 

