Янко Михаил Егорович (1918, Айыртау ауданы Всеволодовка ауылы – 1945) – Кеңес Одағының батыры (1945, қаза тапқаннан кейін). Алтыншы сыныпты бітірген соң Буденный атындағы ұжымшарда жұмыс істеген. 1943 ж. шабуылдаушы-ұшқыштар әскери-теңіз авиац. училищесін бітірген. Әскери қызметін жалғастыру үшін Қиыр Шығыста жасақталып жатқан әуеден шабуылдаушы полктің құрамына жіберіледі.  1945 ж. жауынгерлік тапсырманы орындау кезінде Янко оқ тиіп, өртене бастаған ұшақты жаудың штабына бағыттап, капитан Гастелло мен майор Каштанкиннің ерлігін қайталаған.  

