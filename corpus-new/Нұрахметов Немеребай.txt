Нұрахметов Немеребай [25.9.1938 жылы туған, Алматы облысы (бұрынғы Талдықорған облысы) Ескелді ауданы Жетісу ауылы] – ғалым, химия ғылым докторы (1986), профессор (1987), Қазақстанның еңбек сіңірген қызметкері (1995). ҚазМУ-ды (қазіргі ҚазҰУ) бітірген (1962). 1962 – 95 ж. ҚазҰУ-де ғылыми-зертхана жұмыстарымен айналысып, басшылық қызметтер атқарды.  1991 – 97 жылдары Ы.Алтынсарин атындағы Қазақ Білім академиясының президенті, 1997 жылдан бері ҚазҰУ-де кафедра меңгерушісі. Негізгі ғылыми-зерттеулерінің бағыты анорганикалық қышқылдардың органика негіздермен әрекеттесуі және оның қосылыстарының (амидқышқылдарының) физика-химиясына арналған. Сондай-ақ 2 монография, 17 оқулық, 35 оқу құралы, 14 авторлық куәлік және 400-ден астам ғылыми-әдістемелік мақалалардың авторы. Нұрахметов Немеребай 31 томдық қазақша-орысша, орысша-қазақша терминологиялық сөздіктер жасауға қатысқаны үшін Қазақстан Мемлекеттік сыйлығын алған (2001). [1] ҚазҰУ   

