Үсен Әмірұлы Садықов  (5.5. 1934 жылы туған, Әзірбайжан Республикасы, Нахичеван АР, Норашкн ауданы Корхмаз ауылы) – ғалым, технология ғылымының докторы (1995), профессор (1999). 1937 жылы кеңес өкіметінің күштеп қоныс аудару саясатына ұшырап, жастық шағын Сарысу ауданында өткізді. Сонда орта мектепті бітірген соң, 1952 – 54 жылы бастауыш сыныпта мұғалім болып еңбек етті. Абай атындағы Алматы мемлекеттік университетінің физика-математика факультетін бітірді (1958). 1958 – 63 жылы Сарысу және Т.Рысқұлов аудандарындағы орта мектепте математика пәнінің мұғалімі, 1963 – 66 жылы Қазақ мемлекеттік қыздар педагогика институтында оқытушы, 1966 – 69 жылы КСРО ҒА Сібір бөлімшесінің (Новосибирск қаласы) аспиранты, 1969 – 95 жылы Қазақстан ғылым академиясының органикалық катализ және электро-химия институтында аға инженер, ғылыми қызметкер, 1995 жылдан Қазақ ұлттық университетінде кафедра меңгерушісі. «Қазақстан Республикасының тәуелсіздігіне 10 жыл» медалімен марапатталған. Моделирование жидкофазных каталических гидрогенизационных процессов, А., 1997; Моделирование оптимизации промышленных реакторов с неподвижным слоем катализаторов, А., 1998.  

