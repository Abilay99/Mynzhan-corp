Гнур (көне грекше: Γνούρου; аудармасы Gnurus) — скифтердің патшасы (б.з.б VII ғасырдың аяғы — б.з.б VI ғасырдың басы). Геродоттың келтірген шежіресі бойынша (Тимннан естігені), Ликтың ұлы, Спаргапиф патшаның немересі, Савлий патшаның және ұлы ойшыл Анахарсистың әкесі. Гнурдың есімі Диоген Лаэртскийдің еңбегінде кездеседі. Мұнда ол Анахарсис пен Кадуид патшаның әкесі делінген. Онымен қоса Платонның шығармасында Анахарсис — Гнур мен грек қызының баласы делінген. 

