Утин Николай Исаакович (27.7.1841, Петербург-19.11.1883)- орыс революционері. Миллионер көпестің баласы. 1858 жылдан Петербург университетінде оқыды. 1861 жылы күзде студенттер қозғалысына белсене қатысқаны үшін қамауға алынып, университеттен шығарылды. 1862 жылы наурызда « Жер және Ерік» ұйымына кіріп, оның ОК мүшесі болды. 1862 жылы күзде Петербург университетінде емтихан тапсырды. 1863 жылы мамырда шетелге кетті. Патша соты оны сыртынан өлім жазасына кесті. 1863 жылы ол Лондонға келіп А.И.Герценмен,Н.П.Огаревпен байланыс жасады;  олардың шығармаларын Россияға жіберіп тұрды. Орыс эмигранттарының Женевада өткен съезінде Герценге қарсы сөх сөйлейді. 1868-1870 жылдары 1-Интернационалдың орыс эмигранттары орыс секциясының органы- «Халық ісі» газетінде істеді. 1870 жылы ол 1-Интернационалдың Женева секциясының органы- «Эгалитэ» газеті редакторларының бірі, Интернационалдың Лондон конференциясының делегаты. 70 жылдарының ортасында ол саяси жұмыстан бас тартты да,1877 жылы кешірім сұрап өтініш берді. 1878 жылы қаңтарда Петербургке оралды. Қазақ энциклопедиясы 

