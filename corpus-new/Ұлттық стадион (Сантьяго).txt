Хулио Мартинес Праданос атындағы Ұлттық стадион немесе "Насьонал де Чили" (Estadio Nacional Julio Martínez Prádanos) — Чилидің астанасы Сантьягодағы футбол стадионы. Чилидегі ең үлкен стадион. 1962 жылғы футболдан әлем чемпионаты өткізілген төрт аренаның бірі. "Универсидад де Чили" клубы мен Чили Ұлттық футбол құрамасы өз алаңындағы ойындарын өткізеді.  Футбол аренасымен қатар, ол үлкен спорт кешені саналады. Онда гимнастикалық зал, теннис корттары, жүзу бассейндері бар. О бастағы сыйымдылығы 63 649 адам (қазіргі кезде 48 166). 2008 жылы стадионға Чилидегі ең белгілі футбол комментаторы Хулио Мартинес Праданостың аты берілді.  Құрылысы 1937 жылы ақпан айында басталды. 1938 жылы желтоқсан айында эксплуатацияға енгізілді. Архитектурасы Берлиндегі Олимпиада стадионына ұқсас етіп салынды.  1962 жылғы сантьяголық дербидегі "Универсидад де Чили" — "Универсидад Католика" матч көрермен жинаудан рекорд жасады. Матчты 85 268 көрермен тамашалады. Матч "чилилік универсидадшылардың"  жеңісімен аяқталды — 4:1. 1973 жылы қыркүйек-қараша айларында стадион Аугусто Пиночеттің мемлекеттік төңкерістен кейінгі соғыстық режиміне қарсылық білдірген 40 мың адамды қамау үшін пайдаланылды. Ер адамдарды трибуна мен стадионда, әйелдерді жүзу бассейні мен киім ауыстыратын бөлмелерде ұстады. Сұрақ-жауап алулар велодромда өтті. Сырт көрінісі Түнде Аумағы 1973 жылғы Аугусто Пиночет режиміне қарсыларды тұтқындау кезінде 

