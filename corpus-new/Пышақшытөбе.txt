Пышақшытөбе – орта ғасырдағы шағын қаланың орны. Оңтүстік Қазақстан облысы Отырар ауданы Темір стациясының оңтүстік-батыс жағында 11 км жерде орналасқан.  Аумағы батыстан шығысқа қарай 138 м, солтүстіктен оңтүстікке қарай 110 м. Басқа жағына қарағанда батыс жағы аласа, тік бұрышты, биіктігі 7,5 м. Шығыс жағының биіктігі 11,5 м. Алаңның төңірегінде топырақ төмпешіктің ізі бар. *1949 ж. экспедиция батыс алаңның шығыс жағының орта шенінің үш қабатын қазды. Екінші қабатынан қабырғаға қаланған шикі кірпіш, қыш ыдыстардың сынықтары табылды. Қазба барысында табылған материалдарға қарағанда, қалашықта тұрғындар 6–10 ғасырларда өмір сүрген. 

