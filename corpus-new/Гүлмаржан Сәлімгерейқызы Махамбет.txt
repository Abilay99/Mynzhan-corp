Гүлмаржан Сәлімгерейқызы Махамбет (11.12.1943 жыл, Атырау облысы Қызылқоға ауданы Қаттыкөл ауылы) - театр суретшісі, Қазақ. Әкесі - Есенғариев Сәлімгерей, марқұм, ҰОС қатысқан, кеңшардың бас бухгалтері болған.Анасы - Есенғариева Ағия Бекесқызы, марқұм, үй шаруасында болған. Н.В. Гоголь атындағы Алматы көркемөнер училищесінің театр факультетін бітірген (1972), қоюшы-суретші. «Халық педагогикасы негіздеріндегі ұлт денсаулығы және ұрпақ тәрбиесінің психофизологиялық жаңа көзқарасы», «Халық тағылымындағы әсемдік үлгілері» монографияларының, сонымен қатар 3 мақаланың, соның ішінде «Балалар тәрбиесінің жаңа бағыты» авторы. 1972 жылдан - Махамбет атындағы Атырау қазақ драма театрының қоюшы-суретшісі. 1978 жылдан - Махамбет атындағы Гурьев қазақ драма театрының бас суретшісі.1992 жылдан - сән үлгілерін көрсету және ұлттық киім тігу «Гүлмаржан сән үйі» шығармашылық шеберханасының ұйымдастырушысы және жетекшісі (Атырау).2006 жылдан бері - Махамбет атындағы Атырау облыстық қазақ драма театрының бас суретшісі. КСРО Суретшілер одағының мүшесі (1986). «Айбөбек» Атырау Балалар қайырымдылық қорының президенті (1996-1998). «Еңбек ардагері» (1989) медалімен, ҚазКСР Жоғарғы Кеңесінің Құрмет грамотасымен марапатталған (1988). Тұрмыс құрған. Ұлы - Алмат Оспанұлы Махамбетов (1971 ж. т.), мәдeниет қайраткері.  

