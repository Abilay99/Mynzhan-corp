Әштар Камардинұлы Жолдасов (2.1.1927 жылы туған, Арыс қаласы) – ауыл шаруашылығының маманы. Алматы зоотехникалық-малдәрігерлік институттын (1951), СОКП Орталық комитетінің Жоғарғы партия мектебін (Мәскеу, 1960) бітірген. Еңбек жолын Шымкент қаласындағы «Қазқаракөл» тресінде аға зоотехник болып бастаған. 1953 жылы Шымкент қалалық комсомол комитетінің бірінші хатшысы, 1954 жылы облыстық партия комитетінің ауыл шаруашылық(ғы) бөлімінің нұсқаушысы болды. 1960 – 94 жылдары Мақтаарал ауданы  партия комитетінің хатшысы, облыстық ауыл шаруашылық(ғы) өнімдерін өндіру және дайындау басқармасы бастығының 1-орынбасары, Шардара ауданы   атқару комитетінің төрағасы, ауданы   партия комитетінің 1-хатшысы, ауыл шаруашылық(ғы) қызметкерлері кәсіподағының облысы комитетінің төрағасы, облылыстық мал тұқымын асылдандыру және қолдан ұрықтандыру бірлестігінің бастығы қызметтерін атқарды. «Октябрь революциясы», «Халықтар достығы», екі рет «Құрмет белгісі» ордендерімен, көптеген медальдармен марапатталған. Шардара ауданының құрметті азаматы.  

