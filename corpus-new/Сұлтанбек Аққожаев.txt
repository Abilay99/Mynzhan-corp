Сұлтанбек Аққожаев (1876, Ақмола облысы Құланөтпес өзені маңы — 1965, Оңтүстік Қазақстан облысы, Түркістан ауданы) — жыршы-термеші, қазақ фольклорлық мұраларын жинаушы. Балалық шағында сауатын молдадан ашқан. Құлыншақ, Молды, Мұса, Майкөт, Майлықожа ақындардың мұраларын насихаттаушы. Сұлтанбек Аққожаев «Алпамыс батыр» жырының толық нұсқасын Майкөт ақыннан жазып алған. Сұлтанбек Аққожаев  жазып алған аталған жыр нұсқасы Қазақстан Республикасы  Ұлттық ғылым академиясының Орталық ғылым кітапханасы қорында сақтаулы.  

