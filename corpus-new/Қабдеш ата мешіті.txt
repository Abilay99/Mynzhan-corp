    Қостанай облысы, Сарыкөл аудандық, "Қабдеш ата" мешіті «Қабдеш Ата» мешіті Сарыкөл ауданының орталығында. Құрылысы 2001 жылы басталып, сол жылдың 10 қарашасында пайдалануға берілді. Ол есімі берілген Қабдеш атаның 100 жасқа толуына дәлме-дәл келді. Мешіт медресені салдырған Қабдештің ұлы, сол өңірге белгілі кәсіпкер, бұл күндері марқұм Кенжебай Әренов. Ол ғибадатхананы өз қаржысына тұрғызды. Киелі орынды салдырмас бұрын Орта Азия, Өзбекстан және еліміздің Оңтүстік өңірін аралап көріп, көңіліне түйді. Кейбір құрылыс материалдарын сол жақтардан арнайы алдырды. Сондықтан бұл мешіт өзіндік ерекшелігімен дараланды. Ол сонадайдан мен мұндалап, көз жауын алады. 2001 жылы 10 қарашадағы оның ашылу салтанаты Сарыкөлдегі ұмытылмас оқиға ретінде көпшілік есінде қалды.Мешіттің ұзындығы 20,10, ені 18,20 метр ірге тастан шатырға дейінгі биіктігі 4,5 метр,күмбездің биіктігі 6,50, ал ірге тастан күмбездің биіктігі 11 метр, мұнара биіктігі 11,80, ені 3,10 метр. Мешіт 500 адамдық. Ол қазір көпшіліктің парасат ордасына айналды. Қабдеш Ата мешіт –мердресесі бір-біріне іргелес орналасқан. Медресенің ұзындығы 12,40, ені 15,50, биіктігі 4,20 метр. http://akmechet.kz/kz/info/mechetiobl/mechetkaz014.html 

