1982 жылы Испанияда өткізілген футболдан ерлер арасындағы 12-ші әлем чемпионаты — 13 маусым - 11 шілде аралығында Испанияның бірнеше стадионында өтті. Тарихта тұңғыш рет әлем чемпионатына 24 команда қатысып, Италия құрамасы үшінші рет әлем чемпионы атанды. 24 құрама алты топқа бөлінді. Әр топтан екі құрамадан озып шығып, екінші кезеңде үш командадан төрт топқа бөлінді. Әр топтан бір-бір команда озып шығып, жартылай финалға жолдама алды. "А" тобындағы алты ойынның бесеуі тең аяқталды. Тек соңғы турда ғана Польша 5:1 есебімен Перуді ұтты. Италия мен Камерун құрамалары бірдей ұпай жинап, екінші орын доп айырмасы дұрыстау Италияға берілді. Ол кезде Италияны чемпион атанады деп ешкім ойлаған жоқ.Чемпионатта сенсациялар жетерлік болды. Мәселен, біріншілікке әлем чемпионы ретінде келген Аргентина бірінші кездесуде-ақ Бельгиядан 0:1 есебімен ұтылып қалды. Бұл матчта әйгілі Диего Марадона өзінің әлем чемпионаттарындағы алғашқы ойынын өткізді. Сондай-ақ, ГФР құрамасы да алғашқы матчта Алжирден ұтылып қалды. Гжегож Лято 59' Збигнев Бонек 61' Анджей Бунцоль 68'  Арнайы мақала: 1982 жылғы әлем чемпионатының финалы 

