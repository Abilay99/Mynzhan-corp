Төлеу сөз- көркем шығармадакейіпкердің сөзін айтылған қалпынсақтамай, тек мағынасын ғана жеткізетін сөздер. Мысалы, "Абай жолы"романында М.Әуезов Самалбек тілмәштің Абайға айтқан сөзін былайжеткізеді: "Оның жалғыз білгенім сол деп айтқаны: алысып жатқан екі жақ бірдей Абайды тыңдау қажет десті, бірақ олардың ішінде, арғы ниетінде қандай байлау бар екенін Самалбек білмейді. Оның ойынша, Абай не қыларын өзі жақсы аңғаратын болар. Және сол өзіне лайық көрінген дағдылы жолмен куәлік айтқаны Абай басына лайық болар" дегендей кеңес тәрізді сөз айтып бітірді". Бұл жерде жазушыныңкейіпкер сөзін тікелей келтірмей,өзінше мазмұндап беру тәсілі көңіл аудармақ. Көркем шығармадакейіпкердің ішкі монологі, яғниіштей айтқан ойы, кейде төл сөз түрінде басталып кейіпкердің аузынан шыққан қалпын сақтағандайкөрініп, бара-бара төлеу сөз түрінеауысып, автордың сөзі болып кетеді, ал кейде сол екеуінің жігін,шекарасын айыру қиын болады.Осындай көркемдік тәсіл "Абайжолы" романында Абайды ойлану, толғану үстінде бейнелейтінтұстарда ұтымды қолданылады.Төлеу сөз тәсілін қолдану әдебиеттетөл сөзге қарағанда әлдеқайда сиреккездеседі. Бұдан жазушының кейіпкер сөзін тікелей айтылған қалпынсақтап беруге көбірек мән беретінібайқалады. Төлеу сөз – бөгде сөздің өзгеріске ұшырап, тек мазмұны сақталған түрі. Автордың өзге біреудің сөзін өз тарапынан өзгертіп беруін төлеу сөз дейміз. Мұндайда біреудің сөзінің не туралы айтқаны, негізгі ойы сақталады да, оған тән басқа ерекшеліктер: ритмика-интонациялық бояуы мен кей сөздердің грамматикалық тұлғалары өзгертіліп пайдаланылады. Төлеу сөзде бөгде сөздің тұрлаулы мүшелері жойылып, автор сөзінің тұрлаусыз мүшелеріне, яғни бастауышы ілік септікті анықтауышқа, баяндауышы табыс не барыс септікті толықтауышқа айналады. Сонымен қатар жақ өзгеріске ұшырап, бір жақтың орнына басқа бір жақ қолданылады. Автор сөзіндегі “де” етістігі түсіп қалып, оның орнына басқа етістіктер қолданылады.  

