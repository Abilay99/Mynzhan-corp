Бижанов Әшірәлі (1945, Оңтүстік Қазақстан облысы). Ташкент политехникалық институтын бітірген (1968). Геофизиктердің халықаралық Еуро-Азиялық қоғамының мүшесі. 1968—1983 жылдары — «Маңғышлақмұнайгазгеофизика» тресінде техник, кәсіптік-геофизикалық кеңсе бастығы. 1983-1992 жылдары — «Маңғышлақмұнайгеофизика» өндірістік бірлестігінде бас инженер. 1992-1993 жылдары — «Қазақстанмұнайгаз» Ұлттық мұнай компаниясының дала және кәсіпшілік геофизикасы басқармасының бастығы, Отын-энергетикалық ресур-стар министрлігі геофизикалық жұмыстар басқармасының бастығы. 1994-1997 жылдары — «Қазақстанкаспийшельф» акционерлік қогамының Халықаралық консорциумының геологияжәне геофизика жөніндегі вице-президенті. 1997-1999 жылдары — «Қазақстанкаспийшельф» акционерлік қоғамында геофизика басқармасының бастығы. 1998-2004 жылдары —«Қазақойл» Ұлттық мұнай компаниясы жабық акционерлік қоғамының Жапон Ұлттық мұнай компаниясы жобасы жөніндегі мамандар тобының жетекшісі. 2004 жылдан «ҚазМұнайГаз»ӨВ»« акционерлік компаниясының Геология және жобалау департаментінің бас менеджері. КСРО ХШЖК-нің куміс, қола медальдарымен, КСРО-ның Губкин атындағы ғылыми-техникалыққоғамының Құрмет грамотасымен марапатталған.   

