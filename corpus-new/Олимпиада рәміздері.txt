Олимпиада рәміздері — Олимпиаданың ерекше белгісі.Олимпиада рәміздеріне ту (Олимпиада сақиналары), әнұран, ант, ұран, медаль, от, зәйтүн бұтағы, тұмар, эмблема және отшашу жатады. Олимпиада рәміздерін коммерциялық мақсаттарында қолдану Олимпиадалық хартиямен тыйым салынған. Ту — ақ жібек үстінде олимпиадалық эмблема тігілген бой. Эмблеманы 1913 жылы Пьер де Кубертен ойлап тапты және ол Антверпен қаласында болған 1920 жылдың жазғы VII Олимпиадалық ойындарында көрсетілген.1920 жылы Антверпенде көрсетілген ту, 1988 жылы жаңа туға ауыстырылды. Қазіргі кезде Швейцарияның Лозанна қаласындағы Олимпиада ойындарының мұражайында сақтаулы тұр. Олимпиадалық әнұран Олимпиадалық туды көтергенде немесе ойындардың ашылу және жабылу рәсімінде орындалады. Зәйтүн бұтағы немесе "катинос", венок түрінде ораулы бұтақша. Оны жеңімпазға медальмен бірге береді.Осы дәстүр 2004 жылы Афина қаласында өткен XXVIII жазғы Олимпиада ойындарда қайта тудырылды. Әр-бір Олимпиаданың өз тұмары болады. Тұмарды Ойындарды өткізетін мемлекеттің өз қалауынша таңдайды. Әдетте тұмар ретінде қандай болса да жануардың немесе басқа да бір стильдендірілген суретті таңдайды.  

