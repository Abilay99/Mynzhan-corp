 Еуропа — Азиямен бірігіп жер аумағы бойынша ірі құрлық болып табылатын Еуразияны құрайтын, алты дүние бөліктерінің бірі. Еуропаның жер аумағы — 10 млн км², халқы — 730 млн адам. Еуропа елдері төрт аймаққа бөлінеді: Батыс, Шығыс, Солтүстік және Оңтүстік. Кейбір географтар бесінші аймақты бөледі — Орталық Еуропа. Қырғи Қабақ Соғыс кезінде Батыс аймаққа капиталисттік, ал Шығысқа — социалисттік мемлекеттерді кіргізген.  Жалпы Еуропада 65 ел: олардың ішінде 50 тәуелсіз мемлекет, 9 тәуелді аймақ және 6 танылмаған республикалар енеді. 14 мемлекет аралдық, 19 — құрлық ішілік және 32-сі теңіздер мен мұхиттарға шығуға мүмкіндіктері бар ел. Үш мемлекет — Қазақстан, Түркия және Ресей шекарасы көптеген деректер бойынша Еуропаға да Азияға да кіреді; сондай-ақ екі мемлекет (Әзірбайжан және Грузия) көптеген деректер бойынша, соның ішінде ресейлік және батыстық, деректер бойынша Азия аумағына да Еуропа аумағына да енеді\, сондай-ақ Закавказья және Кипрдың шекарасы Еуропамен тығыз байланыста.. Сондай-ақ Еуропаға барлық Жерортатеңіздік мемлекеттер де кіреді. 27 мемлекет Еуроодақтың, 25 НАТО блогының мүшесі, ал Еуропа кеңесіне 47 мемлекет енеді. Еуропа шекарасында дүние жүзіндегі ең алып мемлекет — Ресей, сондай-ақ ең кіші мемлекет (Ватикан) орналасқан.  Батыс Еуропа — негізінен латын тілді мемлекеттерді біріктіріп отырған, геосаяси аймақ. Аймақта латын әліпбиі басым. Негізгі дін католицизм және протестантизм болып табылады.  Шығыс Еуропа — Еуропаның шығыс бөлігінде орналасқан геосаяси аймақ. Жер аумағы бойынша ең үлкен еуропалық аймақ. Аймақ Византия империясының гүлденуі кезеңінде құрылған. Негізгі дін православие және католицизм болып табылады. Аймақта кириллица және латиница қолданылады. Солтүстік Еуропа — скандинавиялық және прибалтика мемлекеттерді біріктіретін, Еуропаның солтүстігінде орналасқан геосаяси аймақ. Аймақтағы басым дін лютерандық және протестантизмнің басқа бағыттары. Оңтүстік Еуропа — Еуропаның оңтүстік аймағында орналасқан, оңтүстік славян, романо және грек мемлекеттері құрайтын геосаяси аймақ. Аймақ Ежелгі Грек заманында құрыла бастаған және Рим империясының гүлдену кезінде толығымен құралды.Бұл ең көне еуропалық аймақ. Дін: православие және католицизм. Бұл мемлекеттер толығымен Азияда орналасқан 

