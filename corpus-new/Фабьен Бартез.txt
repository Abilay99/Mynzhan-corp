* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Фабьен Ален Бартез (фр. Fabien Alain Barthez; 28 маусым 1971 жыл, Лавлан, Франция) — франциялық футболшы, қақпашы. 1998 жылғы әлем чемпионы, 2000 жылғы Еуропа чемпионы. Карьерасында "Тулуза", "Монако", Манчестер Юнайтед", "Нант" командаларының қақпасын қорғаған.  Ұлттық құрама сапында 1994, 2006 жылдары ойнады. Алғашқы ойынын 1994 жылы 26 мамыр Аустралияға қарсы өткізді. 1996 жылғы Еуропа чемпионатына барғанымен, Бернар Ламаның көлеңкесінде қалып, қосалқы құрамды отырды. Ал, 1998 жылғы әлем чемпионатына дейін негізгі қақпашы ретінде құрамаға орнығып үлгерді. Чемпионаттағы жеті ойынның бәрінде де алаңға шығып, екі доп қана жіберді (оның біреуі пенальтиден). Бұл чемпионатта Франция құрамасы алтын жүлдені иеленді. Бартез ЕУРО-2000, ӘЧ-2002, ЕУРО-2004 турнирлеріне негізгі қақпашы ретінде барып, орнан ешкімге бермеді. ЕУРО-2004 турниріндегі Францияның сәтсіздігінен соң құрамадағы карьерасын аяқтады. Бірақ ӘЧ-2006 іріктеуінде құрама тым нашар ойнап, Бартез Франция Футбол федерациясының өтінішімен құрамаға қайта оралды. Оның керемет ойыны Францияға әлем чемпионатына жолдама әперді.  2006 жылғы әлем чемпионатында Бартез барлық ойында құрама қақпасын қорғады. Құрама финалда Италиямен тең ойнады да, пенальтилер сериясында ұтылып қалды. Бартез бір соққыны да қайтара алмай, күміс жүлдені қанағат тұтты.  Осы ойыннан соң Бартез құрамадағы карьерасын біржола аяқтады. Олимпик (Марсель) Монако Манчестер Юнайтед Франция құрамасы 

