Ұлтарақов Қазтай (26.7. 1925 жылы туған, Райымбек ауданы, Таушелек ауылы) — қоғам қайраткері, ғалым, Ұлы Отан соғысының ардагері. 1961 жылы Мәскеудегі Жоғ. партия мектебін, 1966 жылы КОКП ОК жаныңдағы Қоғамдық ҒА-н бітіріп, экономика ғылымның кандидат дәрежесін алған. Майданнан оралған соң Кеген ауданның шаруашылықтарын (1944-57) басқарған. 1958-59 жылдары Кеген ауданы партия комитетінде 2-хатшы, 1961- 64 жылдары Балқаш, 1969-73 жылдары Іле аудандық партия комиттерінде 1-хатшы, 1966-69 жылдары Алматы облыстық партия комитетінде бөлім меңгерушісі, 1973-83 жылдары облысы атқару комитеті төрағасының 1-орынбасары. 1984-89 жылдары Қазақ жеміс-жидек ҒЗИ-н, Алматы ғылыми-өндірістік бірлестігін басқарды. 1989-91 жылдары Алматы халық ш. институтының аға ғылым қызметкері. 1991 жылдан облыстық шаруалар одағының төрағасы. Ленин және екі мәрте Еңбек Қызыл Ту және Ұлы Отан соғысы, "Құрметбелгісі", "Қызыл Жұлдыз" ордендерімен, бірнеше медальмен марапатталған.     

