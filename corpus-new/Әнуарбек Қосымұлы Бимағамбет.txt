Бимағамбет Әнуарбек Қосымұлы (1980 жылы туған, Маңғыстау ауданы Қосқұлақ ауылы) – ақын. Маңғыстау гуманитарлық-экономика колледжін, Алматы мемлекеттік педагогика институтын (қазіргі ҚазҰПУ) бітірген. «ТVТ» телестудиясында, «Үш қиян» республикалық газетінде меншікті тілші (1999  – 2002), республикалық «Хабар» агенттігі мен «Қазақстан» ұлттық телеарнасының Маңғыстау облысындағы меншікті тілшісі (2002 – 05) болды. 2005 жылдан Маңғыстау облысы әкімі баспасөз қызметінің жетекшісі. «Жетімтоғай жапырағы» жыр жинағының (2006) авторы. «Каспий – достық теңізі» фестивалінің, респ. Шотан батырға арналған мүшәйраның жеңімпазы, респ. «Менің атым – Махамбет» телемүшәйрасының және халықаралық «Шабыт» фестивалінің лауреаты.   

