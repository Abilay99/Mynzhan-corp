Кәкен Хамзаұлы Қамзин -  Филология  ғылымдарының докторы,  профессор.   Прозашы.  Жазушы.   Қазақстан  Жазушылар Одағының мүшесі. Белгілі  журналистика теоретигі. 80-ге жуық ғылыми  мақала  мен  4 көркем прозалық шығарманың  авторы.  Оның шығармашылығын өзінің уақытында   қазақ әдебиетінің классигі Т.М.Мүсірепов,  ҚР Мемлекеттік  премиясының лауреаты Р. Тоқтаров, белгілі  әдебиет сыншысы – С. Әшімбаевтар жоғары бағалаған.  Кәкен Хамзаұлының ғылыми ізденістерімен  Түркия,  Ресей,  Ұлыбритания,  Германия,  Италия,  Қытай,  Моңғолия,  Өзбекстан ғылыми жұртшылығы таныс. Кәкен Хамзаұлы Қамзин - 1949 жылы 13 маусымда Алматы облысы, Үйгентас ауданының Қарлығаш ауылында дүниеге келген.  Алматыдағы №9 қазақ орта  мектеп- интернатын бітірген. Мектепті аяқтаған соң  2 жыл ұжымшарда жұмыс істеді. 1968-1973 жылдары  Қазақ мемлекеттік  университетінің журналистика факультетін үздік бітірген. Қазақ мемлекеттік телерадиокомитетінде,  «Жазушы» баспасында, «Вечерняя Алма-Ата»  газетінде, «Парасат» журналында қызмет істеді, «Қазақ мемлекеті» республикалық газеті бас редакторының бірінші орынбасары міндетін атқарды.  1994 жылдан бері Әл-Фараби атындағы  ҚазҰУ-де  жұмыс істейді.  1999 жылы оқытушы- педагог  профессор Т. Қожекеевтің жетекшілігімен «Семипалатинские областные ведомости» газетіндегі «Е.П.Михаэлистің журналистік қызметі» тақырыбында кандидаттық диссертация қорғады. 2004 ж доцент атағын алды.  Өзінің ғылыми қызметін жалғастырып   2010 жылы «Қазақ публицистика жанрының эволюциясы» тақырыбында  докторлық диссертациясын сәтті қорғады.  Қазір  ҚазҰУ-дің журналистика  факультетінің оқытушысы. Филология ғылымының кандидаты, доцент.«Жұлдыздар жылай ма?», «Біздің ауылдың жігіттері», «Тымық түн» атты повестер мен әңгімелер жинағы шыққан.  2002 жылы « Ә.П.Михаэлистің журналистік қызметі» атты монографиясы жарық көрді. Бірқатар туындылары орыс, неміс, қарақалпақ тілдеріне аударылған. Айнабұлаққа ма? Айнабұлаққа…( повесть ) шығармасы   2008 жылы «ZER-SU»  корпорациясының  балаларға арнап жариялаған халықаралық әдеби  конкурсының Бас бәйгесін жеңіп алды.  http://magkaznu.com/ru/bio/%D0%BA%D0%B0%D0%BC%D0%B7%D0%B8%D0%BD-%D0%BA%D0%B0%D0%BA%D0%B5%D0%BD-%D1%85%D0%B0%D0%BC%D0%B7%D0%B0%D0%B5%D0%B2%D0%B8%D1%87/ 

