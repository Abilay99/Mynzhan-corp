Шұбарайғыр - Қарағанды облысы Ақтоғай ауданы жеріндегі тау.Оңтүстік-батыстан солтүстік-шығысқа қарай 20 км-ге созылып жатыр, ені 10 км.  Ең жоғарғы биіктігі -1063 м. Беткейлері тегістеліп өңделген бірнеше ұсақ шоқылардан тұрады. Солтүстік жөне шығыс тау етегінде қорымтастың мол үйінділері шоғырланған. Бұлақтарға бай. Тас көмір жүйесінің жыныстарынан түзілген.  Сортандау қоңыр топырақ жамылғысында жусан, сұлыбас, боз, бұталар өседі. Жайылымдық жерлер мен қыстаулар бар.  

