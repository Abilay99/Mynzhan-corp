Амангелді Тахиұлы Назыров (1941, Ресей, Астрахан облысы – 1.8.2007, Алматы қаласы) – биология ғылымдарының докторы (1986), профессор (1995). Алматы мемлекеттік медицина институтын (1964, қазіргі Қазақ ұлттық медицина университеті) бітірген. Педиатрия институтында аға ғылыми қызметкер (1970–75), Республикалық ана мен баланы қорғау ғылыми-зерттеу орталығында аға, жетекші ғылыми қызметкер, профессор, лаборатория меңгерушісі (1976–2007) қызметтерін атқарды. «Приспособительные механизмы метаболизма углеводов в плаценте» тақырыбында докторантуралық диссертация қорғады. 100-ден астам ғылыми жарияланымның авторы, 10 өнертабыстың иегері.   

