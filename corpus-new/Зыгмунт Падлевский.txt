Зыгмунт Падлевский, пол. Zygmunt Padlewski (4.1.1836, Кіші Чернявцы, Бердичев маңы — 15.5.1863, Плоцк) — поляк революционер-демократы. Орыс әскерінің офицері.  1861 ж. Италиядағы поляк әскери мектебінің оқытушысы, сонан соң Париждегі «Поляк жастары» революциялық ұйымы басшыларының бірі болды. 1862 ж. поляк көтерілісшілер орталығының басшылық органы — Орталық ұлттың комитет (ОҰК) құрамына кірді, Варшаваның революцияшыл басшысы болып тағайындалды. Қарулы көтеріліс бағытын қолдады. Поляк көтерілісі (1863—1864) басталғаннан кейін Плоцкий воеводствосының әскери басшысы. 22 сәуірде тұтқынға алынып атылды. 

