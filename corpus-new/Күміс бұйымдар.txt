Күміс және мельхиор бұйымдарын тазалауға арналған арнаулы препараттардың («Ювелирная», «Полимет», «Аметист», «Эра» т. б.) тазалап қана қоймай, сонымен бірге жалтырауық түс беретін қасиеті де бар. Олардың құрамында жұмсақ абразивтер (бор, диатомит), балауыз, аммиак, бензин, басқа да затттар болады. Препаратты жұмсақ матаға (шұға не фланель) шамалап жарады да, бұйымды сүртіп тазалайды, содан кейін сумен жуып, таза матамен (шүберекпен) жалтырағанша сүртеді. Сұйық «Амметист» препараты күміс бұйымдарды ғана емес, алтын, алтын жалатқан және мельхиор бұйымдарды да тазалауға арналған. Асханалық құралдар мен ірі бұйымдарды препаратқа малын ған шүберекпен не мақтамен сүртін тазалайды, ал ұсақтарын препараттың ішіне 1 — 2 минут салып қою керек. Содан кейін сумен жуып, жұмсақ матамен жалтырағанша сүртеді. Алтын жалатылған күміс және мельхиор бұйымдарды құрамына қатты абразивтер қосылған (мысалы пемза сияқты) препараттармен тазалауға болмайды. Мұндай препараттар бұйымның бетіне сызат түсіреді және күміс қабаты жұқара береді.   

