Түпкі жаға — суайрық кеңістігінің өзен аңғарына таяу орналасқан бөлігі. Түпкі жаға түпкі аңғардың қазіргі шөгінділеріне (өзен тасындылары оның құрамында болмайды) қарағанда неғұрлым ежелгі тау жыныстарынан тұрады. Түпкі жаға кейбір тұстарда жарлар мен жартастар түзіп, аңғар үстінен едәуір биік тұрады. " Түпкі жаға" термині түпкі тау жыныстарынан түзілген және жағалық жазықтардан биік тұратын теңіз бен көл жағаларына қатысты да қолданылады.   

