Юндин Иван Андреевич – 1923  жылы Ресей жеріндегі Ростов облысы, Чертков ауданына қарасты Павловка кең шарында дүниеге келген. . Білімі: әскери-саяси училище (Горький, 1945), әскери журналистер курсы (Мәскеу, 1948), шекара әскерлерінің курсы (Харьков, 1956), қазақ мемлекеттік ауылшаруашылығы институты (Алматы, 1969). Экономика ғылымының кандидаты. И.А.Юндин 1962 жылы "Қайнар" баспасына жұмысқа тұрады. Содан 8 жыл бас редактордың орынбасары, қалған уақытта – директордың экономика және өндіріс жөніндегі орынбасары, небәрі он алты жыл жемісті еңбек етеді. Қаржықаражат, өндіріс жұмыстарын басқара отырып, ол баспаның экономикалық жағынан нығаюына айрықша көңіл аударады. Қаржыгерлер мен өндірісшілердің жаңа жас буының тәрбиелеп шығарды. Баспаның экономикалық кеңесінің төрағасы ретінде сол тұстағы білімін жетілдіру курстарына қатысып, бұл салаға редакторларды білді. Иван Андреевич шекара күзетінің ардагері ретінде әскери баспасөз беттерінде әр түрлі естеліктер мен мақалалар жариялап тұрды. Ол "Парторгтың ерлігі" атты деректі повестің авторы. Сонымен қатар жемшөп өндіру тақырыбында отыз шақты ғылыми еңбектер жазса, солардың ішінде "Шөптен жасалған ұндар. Белоктар мен витаминдер", "Жемшоп дайындаушының анықтамалығы" атты кітап тары ауылшаруашылығы мамандары арасында ұнамды пікірлер туғызды. Ол көптеген медальдармен, Қазақ КСР Жоғарғы Кеңесінің грамотасымен, "баспасөз үздігі" атағымен марапатталды.  

