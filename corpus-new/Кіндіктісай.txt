Кіндіктісай – Сырдария алабындағы өзен.  Қызылорда облысы Жаңақорған ауданы жерімен ағады. Ұзындығы 40 км. Қаратау жотасының оңтүстік сілемдері бойындағы бұлақтардан бастау алады. Төменгі ағысы Аққұм темір жол стансасының тұсында Сырдария өзеніне 4 км жерде сіңіп кетеді. Көктемгі еріген қар және жауын-шашын суларымен толығады. Жазда тартылып, қарасуларға бөлініп қалады. Арнасына құмды-саздақты шөгінділер шөккен. 

