Владимир Николаевич Каплич - 1967 жылы 5 қазанда Павлодар облысы Екібастұз қаласында туған. Белорус. Әкесі - Каплич Николай Игнатович, зейнеткер, «Северный» қимасындағы роторлық экскаваторда аға машинист болған.Анасы - Каплич Галина Андреевна, зейнеткер, «Богатырь» қимасында ТББ шебері болған. Екібастұз тау-кен техникумын бітірген (1986), электровоз машинисі.Қалалық мүгедектер қоғамының мүшесі. Тірек-қозғалу аппараттары зақымданған арбада отыратын мүгедектер арасындағы үстел теннисі бойынша ҚР 13 мәрте чемпионы; Мәскеу қаласының чемпионы (1987); ТМД чемпионатының жүлдегері - 1-ші орын (Витебск, 1992); Халықаралық ойындардың (Англия, 1993; Дания, 1996), Азия ойындарының - 4-ші орын (Таиланд, 1999) қатысушысы; ТМД және Прибалтика елдері чемпионатының үш мәрте жүлдегері - 1-ші орын (Пенза, 2001, 2002, 2003); Азия ойындарының қола жүлдегері (Пусан, 2003). Үстел теннисі бойынша республикалық, сондай-ақ шет елдік деңгейдегі спорттағы табыстары үшін көптегенсыйлықтармен марапатталған. Бойдақ.   

