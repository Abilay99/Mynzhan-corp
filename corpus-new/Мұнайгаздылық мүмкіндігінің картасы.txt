Мұнайгаздылық мүмкіндігінің картасы - көмірсутектер жатынын кіріктіруге әр түрлі дәрежеде мүмкіндіктері бар алқаптардың нақтылы жазықтықта түрлі масштабта түсірілген геологиялық құрылыс ерекшелігін айқындайтын сызбалы құжат; сәйкесті масштабтағы геофизикалық негіз бетіңде кескіңделеді. Мұндай карталардың басты параметрлері мұнай және газ кіріктіруді бағалаудың түрлі-түрлі критерийлері болып табылады. Алқаптарды салыстырмалы түрде саралау мақсатында аталған критерийлердің нақтылы кешенін таңдап алу бағаланбақ нысандардың масштабына, аймақтың зерттелу дәрежесіне, көмірсутектердің шоғырлану сипатына, т.б. факторларғатәуелді. Мұнайгаздылық мүмкіндігінің картасы аймақты, немесе оның жекелеген бөліктерін бастапқы сапалық бағалау шараларын жүзеге асыруға қажетті ең басты қорытындылау құжаттарының бірі болып табылады. Бұл карта мұнай мен газға деген аймақтықгеологиялық-геофизикалық жұмыстарды бастау қажеттілігін дәлелдеудің негізі рөлін атқарады. ﻿  

