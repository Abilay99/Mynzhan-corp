Ревертаза — кері транскриптаза. Кері транскрипция (яғни РНҚ негізінде ДНҚ түзу) жүргізетін фермент. Өте сирек фермент, ол тек ретровирустардың құрамында табылған. Трансферазалар тобына жатады. Оның әсерінен ең алдымен РНҚ —ДНҚ буданы пайда болады, одан соң ДНҚ-полимеразасының катынасуымен ДНҚ түзіледі, ол тізбек екі есе көбейеді, жаңадан пайда болған ДНҚ тізбегі торша геномының құрамына провирус түрінде кіреді. Ревертаза көп қызметті фермент, ДНҚ-полимеразалық қасиеттен басқа ол интегралдық (провирус ДНҚ торша геномына енгізу) және эндонуклеазалық күшке (керексіз болып қалған РНҚ-ын ыдырату) ие.    

