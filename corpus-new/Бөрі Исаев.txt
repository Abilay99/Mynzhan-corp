Бөрі Исаев (1945 жылы туған, Арыс ауданы Қарааспан ауылы) – композитор, музыкатанушы.  1963 жылы Шымкент музыкалық училищесін, 1971 жылы Құрманғазы атындағы консерваторияны бітірген. 1963 жылы Жетісай халық оркестрінің дирижері, 1972 – 96 жылдары Жетісай қазақ музыка театрының бас дирижері болды. Жетісайдағы Сырдария университетінің Ән және саз кафедрасының меңгерушісі, доцент.  Оның 10-нан астам кітабы жарық көрген.  1967, 1972, 1976 жылдардағы Бүкілодақтық фестивальдардың лауреаты. Мақтаарал ауданының құрметті азаматы. 

