Сигнал тарату желісі — электр байланысында және радиотехникада электромагниттік энергияны өзгертпестен және аз шығынмен алыс қашықтыққа жеткізуге арналған тізбек (желі). Тарату желісіндегі физикалық процестерді зерделеу кезінде оны параметрлері бірқалыпты болатын ұзын желі ретінде қарастырады. Тарату желісі ашықжәне жабық желілерге бөлінеді. Екі және көпсымды желілер диэлектрлік толқынжолдар, диэлектриктермен оралған сымдар, таспа тәрізді жолдар ашық тарату желісіне, ал коаксиалдық кабельдер, талшықтық-оптикалық кабельдер, экрандалған екі сымды желілер және құбыр тәрізді толқынжолдар жабық тарату желісіне жатады.   

