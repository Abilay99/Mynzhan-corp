Микроспория (көне грекше: μικρός — кішкентай және көне грекше: σπόρος — дән)— тері  мен  шаштың ең кең таралған, саңырауқұлақтық және өте жұқпалы ауруларының  бірі. Дерттің  пайда  болуына  терінің  микротравмалары   қолайлы жағдай  туғызады.  Олар  арқылы   саңырауқұлақтың   тасымалдаушысымен   (үй  жануарларымен,  науқас  адамдармен)  қарым-қатынас  жасау  кезінде  саңырауқұлақ  теріге  енеді.  Саңырауқұлақтың  түріне  байланысты,  дертті  жұқтырғаннан  бастап,  аурудың  алғашқы  көрінісінен  бастап  5  күннен  2  айға  дейін  уақыт  өтеді. Алғашқы  кезде   теріде  ұсақ   түйіндерден,  көпіршіктерден  және  қабыршықтардан  құралған  валик  түріндегі   дөңгеленген  айқын  шеттері  бар,  қабыну  дақтары  пайда  болады.  Ошақтар  бір-бірінің  ішіне  орналасқан  бірнеше  сақина  сияқты  болуы  мүмкін.  Бастың   шаш  аймағындағы  ошақтардың  көлемі  үлкен,  ошақтағы  шаштар  6-8  мм  деңгейінде  сынып,  ақшыл-сұр   қабықпен  жабылған.  Мұндай  кезде  қас  пен  кірпіктердің  түсуі  де  жиі  байқалады. Терінің  зақымданған  ошақтарын  йод  тұнбасымен   сүртіп,  одан  кейін  күкірт- қарамай, салицил  майларын  жағады.  Бастағы  шашты  қырып  тастау  қажет.  Шашты  алып  тастағаннан  кейін,  таңертең  йодтың  5  %   ерітіндісін,  кешке -  5%  салицил  майын  жағады.  Басты  күнделікті  жылы  сабынды  сумен  жуып  тұру  керек.  Жұқпалы  ауру  болғандықтан,  оны  міндетті  түрде  стационарда  емдеу керек.  Науқас  пайдаланған  жеке  заттарын  өзге  адамға  ұстауға  және  пайдалануға  тиым  салынады   

