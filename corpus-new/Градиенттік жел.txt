Градиенттік жел - үйкеліс күші жоқ кезде изобаралармен сәйкес келетін түзу сызықты (геострофиялық жел) немесе айналмалы траекториялар бойынша ауаның біркелкі горизонталь қозғалысы. Градиенттік жел қысым градиентінің әрекеттегі күші мен Жер айналуының ортадан тепкіш күшінің және ауытқытушы күшінің -Кориолис күшінің - арасындағы тепе-теңдік жағдайында пайда болады. Градиенттік жел, шамамен, бос атмосферадағы циклонның немесе антициклонның желіне сәйкес келеді.   

