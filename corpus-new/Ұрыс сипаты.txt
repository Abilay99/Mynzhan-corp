Ұрыс сипаты - белгілі бір ұрысқа тән жалпы сипаттар мен қасиеттердің және оның ерекшеліктері мен өзіне тән белгілерінің жиынтығы. Ұрыс сипаты әскердің ұрыс құралдарымен жабдықталуына және оның дайындығының артуына байланысты үздіксіз өзгеріп отырады. Қазіргі ұрыстар жаппай жою құралдарын, әсіресе, ядролық қару қолданумен, әр түрлі мақсаттағы ракеталар, авиация мен көп мөлшердегі өзге техниканы қолданумен, жағдайдың тез әрі жиі өзгеруімен, әскерлердің ұрыс қимылдарының жылдам өтуімен және жоғары маневр,лілігімен сондай-ақ оған көп адамның қатысып, жеке құрам мен ұрыс техникасында көп шығындардың болуымен сипатталады.  

