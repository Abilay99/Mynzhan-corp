Бәтіш Рақымжанқызы Қазыханова - (14.3.1929 жылы туған, Шығыс Қазақстан облысы Семей қаласы) – философия ғылымдарының докторы (1974), профессор (1976). ҚазМУ-ды (1952, қазіргі ҚазҰУ) бітірген. Мәскеу мемлекеттік университетінің жанындағы қоғамдық ғылымдар курсында тыңдаушы (1952–53), Қазақ мемлекеттік қыздар педагогика институтында аға оқытушы (қазіргі Қазақ мемллекеттік қыздар педагогика университеті, 1957–61), Қазақстан Ғылым Академиясының Философия және құқық институтында кіші, аға ғылыми қызметкер (1964–68), Алматы мемлекеттік консерваториясында (қазіргі Қазақ ұлттық консерваториясы) кафедра меңгерушісі (1968) қызметтерін атқарды. 1973 жылы «Формирование эстетической культуры казахского народа» деген тақырыпта докторлық диссертация қорғады. 30-дан астам ғылыми жарияланымның авторы.  

