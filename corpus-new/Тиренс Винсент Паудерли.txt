Падерли (Powderly) Тиренс Винсет (22. 1. 1849, Карбондейл, Пенсильвания,— 24. 6. 1924, Вашингтон) — АҚШ жұмысшы қозғалысы басшыларының бірі, реформист. Мамандығы — машинист. 1874 ж. Еңбек рыцарьлары орденіне кіріп, 1879—93 ж. оған басшылың етті. Жұмысшыларды кәсіпқорлармен келісімге шақырып, пролетариаттың ереуіл күресіне кедергі жасады. Орден басшылығынан аласталғаннан кейін (1896) Республика партияға ойысты. 1897—1902 ж. АҚШ-тың иммиграция жөніндегі бас комиссары қызметіне тағайындалып, 1907—21 ж. иммиграция бюросының информация бөлімін басқарды.  

