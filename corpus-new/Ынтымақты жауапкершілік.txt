Ынтымақты жауапкершілік – екі немесе бірнеше адамның бірлесіп қабылданған ынтымақты міндеттемелерді орындау үшін ортақ жауапкершілігі.  Шартта көзделген немесе заңда белгіленген жағдайда‚ мысалы‚ міндеттеме заты бөлінбейтін жағдайда‚ зардап шегушіге бірнеше тұлға бірлесіп зиян келтірген жағдайда туындайды. Кепілгерлік шарты бойынша‚ егер онда өзге жайт көзделмесе‚ борышқор мен кепілгер несиегердің алдында ынтымақты борышқорлар ретінде жауап береді.   

