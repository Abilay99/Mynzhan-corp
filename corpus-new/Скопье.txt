Скопье (лат.  Scupi) – Македония республикасының астанасы. Сондай-ақ қала елдің әкімшілік-саяси, мәдени және білім беру орталығы болып табылады. Вардар өзенінің жағалауында орналасқан. Халық саны — 850 мың адам (2008 жыл). Қала б.з.д. 3-ғасырда қалыптаса бастады. Ал б.з.д. 164 жылы Рим империясының иелігіне өтіп, Мезия провинциясының орталығына айналды. Б.з. 84-85 жылдары қалада Домициан император Флавиа Аэлиа Скупи колониясының негізін қалады.  6-ғасырдағы қалаға славяндардың қоныстануынан кейін қала атауы «Скопье» болып бекітілді.  Самуил патшаның тұсында қала Болгар хандығының астанасы болады. Кейіннен ол Византия мен Сербияның қарамағына өтеді. 1392 жылдың 19 қаңтарында  қаланы османдықтар басып алады. Қала атауы ол кезеңдерде Ускюб (Üsküp) болып өзгереді.19-ғасырда қала қайтадан ірі қалаға айнала бастайды.  1912 жылдың 25 қазанында 520 жыл бойы Осман империясының иелігінде болған қала бостандық алып, қайтадан өз атауын алады.1944 жылдан кейін қала күн санап көркейе бастайды. Көп ұзамай ол индустриальді қалаға айналадыҚала 10 општинаға бөлінеді: Аэродром, Бутел, Гази-Баба, Гьорче-Петров, Карпош. Кисела-Вода, Сарай, Центар, Чаир, Шуто-Оризари.  2002 жылдағы санақ бойынша қаланың халық саны – 506 мың адам. Тұрғындардың 66 пайызын македондықтар құрайды.  Қалада сондай-ақ албан азшылығы өмір сүреді. Олардың саны – 100 мың адам. Қалада тұратын сығандар –  23 мың. Сербтер – 14 мың адам. Түріктер – 8500 адам. Босниялықтар – 7 мыңға жуық.   

