“Оңтүстік мұнайгаз” – 1985 – 96 жылы Құмкөл кенішінде мұнай өндірумен айналысқан мемлекеттік акционерлік қоғам. Меншік нысаны – араласқан Оңтүстік-Торғай мұнай және газ кеніштерін игеру мен барлау бастапқы кезеңде республиканың күшімен және қаражатымен жүзеге асырылды. 1985 – 93 жылы Құмкөлді игеруге 6 млрд. теңге жұмсалды. АҚ құрамында 13 технологиялық және қызмет көрсетуші бөлімше жұмыс істеді, 21 топтық қондырғы іске қосылды, 371 ұңғыма пайдалануға берілді. Кәсіпорындар сатылар қарсаңында 10 млн. т мұнай өндірілді. Оңтүстік-Шығыс Қазақстанның басқа мұнай және газ кеніштерін барлауға, игеруге және кейіннен өнім өндіруге “Құмкөл-Лукойл”, “ҚазГермұнай”, “ТұранПетролиум”, “ҚуатАтоммұнай” бірлескен кәсіпорындары тартылды. 1996 жылы ҚР Үкіметі “ОМ-ды” Канаданың “Харрикейн Хайдрокарбондз ЛТД” компаниясына сатты. Сатып алу-сату шарты бойынша жай дауыс беретін акциялардың 89,5%-ы Канада компаниясына тиесілі, қалған 10,5%-ы АҚ қызметкерлерінің үлесінде. Кәсіпорынның жаңа атауы – “Харрикейн – Құмкөл Мұнай” АҚ.  

