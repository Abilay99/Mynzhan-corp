Нұрекенов Темірғали (1858 – өлген жылы белгісіз) – қоғам қайраткері, 2-Мемлекет Дума депутаты. Семей облысы Павлодар уезднің Сейтен болысын басқарған. 1905 жылы Қарқаралы, Павлодар уезд қазақтарының атынан Ішкі істер министрлігіне наразылық білдіріп, петиция жазуға қатысқан. Петицияны қазақ тілінен орыс тіліне аударған. 1907 жылы 2-Мемлекет Думаға Семей облысынан депутат болып сайланып, Мұсылман фракциясының мүшесі болған.   

