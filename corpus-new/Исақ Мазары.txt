Исақ Мазары – 19 ғасыр соңы мен 20 ғасыр басында салынған сәулет ескерткіші Мойынқұм ауданы, Құмөзек ауданан солтүстік-шығысқа қарай 65 км жерде, Жамбыл тауының солтүстігінде орналасқан. Мазар құлау жағдайында. Кейбір қабырғаларының іргесінің төмен жағы бұзылған, сыртқы көркі көмескіленген. Шаршылы орталық камерасы биік күмбезге жалғанған. Үшкіл басты күмбезі бүлінген. Оған сайлы ойықтармен жалғасатын үш кіші күмбез түйіседі. Орталық, шағын бөлмелер үстіндегі кіші күмбездер кірпішті шығара қалау әдісімен өрілген. Шаршылы камерада кірпіштен қаланған мола мен минералды көк түсті бояулармен боялған оюлар бар. Исақ мазары жергілікті материалдың сәулет өнерінің шикі кірпіштен салынған көп камералы жарқын үлгілердің бірі болып табылады.    

