Бұрынғы атаулары Бесағаш, К.Станиславский, Оқжетпес көшелері. Оқжетпес көшесі Тамшалы, Т.Жароков, Әулие ата, Ш.Бөкеев, Медеу, Орда, А.Чехов, Жалын, Ақан сері, А.Байтұрсынов, Ш.Бейсекова, С.Мұхамеджанов, Мұзтау көшелері қиып өтіп, А.Затаевич көшесінде аяқталады. Ұзындығы -3221,1 м. Оқжетпес - Көкшетау облысындағы Бурабай көлінің солтүстік жағалауындағы конус пішіндес биік жартас. Көкшетаудағы Көкшенің орманды беткейі алдында оқшау орналасқан. Оқжетпес маңы қазір халық тынығатын, туристік саяхат жасайтын өңірге айналған.  

