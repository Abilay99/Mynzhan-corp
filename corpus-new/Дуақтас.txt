Дуақтас – Қызыларай тауларының солтүстігіндегі тау.  Қарағанды облысы Ақтоғай ауданы жерінде орналасқан.  Солтүстіктен оңтүстікке қарай 20 км-ге созылып жатыр, ені 7 км. Ең биік жері 1207 м. Беткейлері көлбеу, сай-жыра, аңғарлармен тілімденген бірнеше ұсақ шоқылардан тұрады.  Кембрий жүйесінің жыныстарынан түзілген.  Қызғылт қоңыр топырақ жамылғысында боз, сұлыбас, бұталар, арша өседі.  

