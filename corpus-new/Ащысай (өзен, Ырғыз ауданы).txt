 Басқа мағыналар үшін Ащысай деген бетті қараңыз. Ащысай 1 – Шалқар алабындағы Ырғыз өзенінің оң саласы. Ақтөбе облысы Ырғыз ауданы жерімен ағады.  Ұзындығы 93 км, су жиналатын алабы 1150 км.  Мұғалжар тауының шығыс беткейінен басталып, Көкжар аулының оңтүстігінде 137 км жерде Ырғыз өзеніне құяды.  Арнасы тар, жиегі тік жарлы. Қар, жауын, жер асты суларымен толығады. Жаздың ыстық айларында құрғап қалады. Қарашаның басында суы қатып, наурыздың аяғында мұзы ериді. Көктем, күз айларында өзен аңғарына мал жайылады.  

