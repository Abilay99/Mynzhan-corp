 Басқа мағыналар үшін Ағынықатты деген бетті қараңыз. Ағынықатты - Шар өзенінің жоғарғы бойындағы оң саласы. Шығыс Қазақстан облысы Жарма ауданындағы өзен. Ұзындығы 58 км, су жиналатын алабы 982 км.  Сантас тауының оңтүстік-батыс беткейінен басталады.  Жағасы жазық, арнасы құмды, малтатасты. Ағынықатты жауын-шашын және жер асты суларымен толығады. Желтоқсанның басында қатып, сәуір айының соңында мұзы ериді. Көктемде 20 күндей су деңгейі көтеріледі. Жазда құрғамайды. Егіс, мал суаруға пайдаланылады.  

