Тиранозавр Рэкс — біздің заманымызға дейін өмір сүрген, етпен қоректенетін ең үлкен динозавр. Бұл қаһарлы жыртқыштың ұзындығы 1 метрден асатын жақ сүйектері болған. Тасқа айналған қалдықтарынан тиранозаврдың ұзындығы — 12 метр, биіктігі — 4,6 — 6 метр болғаны анықталды. Жалпақ жамбасы мен ұзын әрі күшті құйрығы жылдам қозғалуға мүмкіндік берген. Жануар олжасын бас сүйегімен жаншып жіберетін болған. Ара секілді тістері жемтігінің сүйектерін бұтарлап, етін жұлмалап тастауға бейімделген.  

