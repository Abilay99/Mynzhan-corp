 Асқар Оразалыұлы Шәкіров - Қазақстан Республикасы Қаржы министрлігі Кедендік бақылау комитетінің төрағасы. 1956 ж. 2 ақпанда Қарағанды қаласында туған. 1978 ж. М.В. Ломоносов атындағы ММУ жанындағы Азия және Африка елдері институтын бітірген. Зоология ғылым кандидаты (1984). 1978 ж. - ішкі істер органдарында қызмет атқарды. 1978-81 жж. - КСРО ІІМ Академиясының Басқару проблемаларын зерттеу ғылыми орталығында жұмыс істеді. 1981-84 жж. - КСРО ІІМ Академиясының адъюнктурасында оқудан өтті. 1984-87 жж. - КСРО ІІМ Академиясының инспекторы, аға инспекторы, ғылыми қызметкері. 1987 ж. - КСРО ІІМ Орталық аппараты сыртқы байланыстар бөлімінің референті. 1989 ж. - КСРО ІІМ Бүкілодақтық ҒЗИ қазақ бөлімінің бастығы. 1992 ж. - ҚР СІМ бөлім бастығы, басқарма бастығының орынбасары, бастығы. 1995-96 жж. - Қазақстан Республикасының Корея Республикасындағы уақытша сенімді өкілі. 1996 ж. - ҚР СІМ ерекше тапсырмалар жөніндегі елшісі. 1996 ж. - ҚР сыртқы істер министрінің орынбасары. 1998 ж. - Қазақстан Республикасының Үндістан Республикасындағы төтенше және өкілетті елшісі. 2004 ж. - ҚР сыртқы істер министрінің орынбасары. 2006 жылдан - Қазақстан Республикасы Қаржы министрлігі Кедендік бақылау комитетінің төрағасы.  

