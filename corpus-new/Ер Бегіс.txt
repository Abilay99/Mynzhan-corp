"Бегіс батыр", "Ер Бегіс"- "Қырымның қырық батыры" топтамасына енетін жыр. Көлемі - 848 жол. 1942 жылы Алматыда Мұрын жыраудан М.Хакімжанова жазып алып, бастырып шығарған.  Жырда Сүйініш батырдың зарыққанда көрген баласы Бегіс батырдың елін қалмақтардан қорғау жолындағы ерлік істері баяндалады. Жыр нұсқасы толық, құрылысы 7-8 буынды. "Батырлар жырының" 3-томында (1964), "Қазақ халық әдебиеті" көп томдығының 11-томында (1989) жарияланған.  

