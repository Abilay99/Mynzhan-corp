Эдуард Джозеф Сноуден (ағылш. Edward Joseph Snowden; туған күні 21.6.1983, Солтүстік Каролина) — американдық техникалық ассистент, осыған дейін ОББ және АҚШ Ұлттық Қауіпсіздік Агенттігінің қызметкері, диссидент. 2013 жылдың басында Сноуден The Guardian және The Washington Post газеттеріне американдық арнайы қызметкерлердің бүкіл әлем бойынша көптеген мемлекет азаматтарының жаппай аңдуына байланысты  ҰҚА жасырын ақпаратын жібереді. Осыған орай АҚШ заңын бұзғаны жөніңде сыртай айып тағылады. Қолда бар ақпарат бойынша Сноуден алғашында АҚШ-тан Гонконгқа  қашып, кейін Ресейге қашып келген. Ол бұл жерде бір айдан көп транзиттік аумақта болып, уақытша баспана  алып үлгерген. 2013 жылдың 20 мамыры Сноуден өзінің қыз жолдасымен бір-екі айға кететіндігін айтып қоштасып, ҰҚА-дан қояншық ауруын емделуім керек деген сылтаумен демалысқа босатуын сұрап, сол күні Гонконгқа ұшады. Ол жерде ол қонақ үйінен нөмір алып, журналистермен тілдесуін жалғастырады. 2013 жылдың 6 маусымы қатерленген Сноуден Геллманға: «Бүгін таңертен полиция менің Гавайдағы үйіме келді» деп хабарлады. Сол күні «Вашингтон Пост» және «Гардиан» газеттері ақпаратты жариялады.. 2013 жылдың 9 маусымы Сноуден өзін елге танытқысы келді. Ол Гонконгқа құрамында Гринвальд және Пойтрас бар журналистерді шақырып интерьвю бермекші болады. Бұл бейнеинтервью және оның шынайы есімі, өзінің қалауынша «Гардианда» жарық көрді. Осыған орай ол: «Мен өзімді жасырмаймын, себебі менің жасағаным дұрыс» деп хабарлады.. 2013 жылдың 10 маусымы түскі уақытта Сноуден Ганконгтегі АҚШ билігінен жасырынып жүрген «The Mira» мейманханасынан шығып кетеді.. 

