Евгений Альбертович Ган (7.09.1952 жыл, РКФСР, Вологда облысы, Красавино қаласы) - өнертпақыш. Техника ғылымдарының кандидаты (1994). Неміс. Әкесі - Ган Альберт Густавович (1913-2000). Анасы - Ган Мария Илларионовна (1912-1984). С. Орджоникидзе атындағы Новочеркасск политехникалық институтын (1974) инженер-электр механик мамандығы бойынша бітірген. 80-нен астам жарияланымның авторы. 30 патенттің, оның ішінде 8-і РФ-нікі, 15-тен астамы ҚР алдын ала патентінің иегері. «Ынтымақтастық» Ресей халықаралық орталығының «Ынтымақтастық жұлдызы» орденімен (2007); ҚР Ауыл шаруашылығы министрлігінің құрмет грамотасымен (2005); Ресей ұн тартатын және жармалық кәсіпорындар одағының «Нан өнімдері саласын дамытуға сіңірген еңбегі үшін» озаттық белгісімен (2005) марапатталған. Әскери атағы - запастағы капитан. Үйленген. Жұбайы - Ган Анна Михайловна, зейнеткер.Қызы - Ган Инга (1974 жылы туған).  

