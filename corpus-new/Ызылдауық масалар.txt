Ызылдауық масалар, хирономидтер (Chironomidae) - қосқанатты жәндіктер. Дене ұзындығы 2-6 мм. 10 мыңнан астам түрі бар, оның 500-дейі ТМД кеңістігінде таралған. Ересек ызылдауық масалар қоректенбейді. Сондықтан ауыз аппараттары жойылған. Ересек ызылдауық масалар бірнеше сағаттан 3-7 тәулікке дейін өмір сүреді. Олар кешке таман бір жерге топтасып, ызыңдап, қалқып тұрады. Дернәсілдері тұщы тоғам суларда өсіп-жетіледі. Кейбір түрлері теңіз жағалуын мекендейді. Олар бактериялар, балдыр және детритпен қоректенеді, бірақ өздері балықтардың жемі.  

