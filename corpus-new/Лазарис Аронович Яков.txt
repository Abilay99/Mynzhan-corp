Яков Аронович Лазарис (23.2. 1904, Украина, Полтава облысы, Коврай селосы – 14.3.1991, Қарағанды қаласы) – патофизиолог, медицина ғылылымының докторы (1939), профессор (1940). Харьков мемлекеттік медицина институтын бітірген (1927). Одесса (1927–29), Днепропетровск пен Мәскеу (1941–43) және Горький (1943–51, қазіргі Нижний Новгород) қалаларындағы медицина оқу орындарында ғылыми-педагикалаық қызметпен (ассистент, 1929; доцент, 1935; профессор, 1940) айналысқан. Қарағанды мемлекеттік медицина институтында (1951–86, қазіргі Қарағанды мемлекеттік медицина академиясы) кафедра меңгерушісі қызметін атқарған; 1986–87 ж. осы институтта ғылыми кеңесші болды. Лазаристің ғылыми еңбектері углеводтық алмасудың жүйесі мен патологиясына, өкпенің қабынуына, диабет пен токсикологияға арналған. 200-ден астам ғылыми жарияланымның, оның ішінде 4 монографияның (мысалы, «Роль гипофиза в регуляции углеводного обмена», 1941; «Отек легких», 1962; «Легочное кровообращение», 1963; «Нарушение кислотно-щелочного гомеостаза», 1973; т.б.) авторы. Ленин орденімен (1966) және медальдармен марапатталған.  

