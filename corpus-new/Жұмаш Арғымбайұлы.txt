Жұмаш Арғымбайұлы (28.12.1939 жылы, Алматы облысы, Жамбыл ауданы, Қастек ауылы) журналист. . Алматы Жоғары партия мектебін бітірген (1972). Журналист қызметін "Екпінді еңбек" газетінің тілшісі болудан бастады. 1972 жылы Алматы облысы "Жетісу" газетінде бөлім бастығы, жауапты хатшы, бас редактордың орынбасары, газеттің Алматы тілшілік пунктінің басшысы болып істеді.  "Терең тамырлар" (2004), "Өз халқыма айтамын" (2005) атты кітаптардың, республикалық баспасөзде жарияланған жүздеген публицистикалық мақалалардың, очерктердің авторы. Қазақ КСР Жоғары Кеңесінің, КСРО ХШ ЖК-нің, Қазақстан Журналистер одағының Құрмет грамоталарымен марапатталған. Қазақстан Журналистика академиясының академигі.  

