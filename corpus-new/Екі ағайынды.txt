Екі ағайынды  – Мұғалжар тауындағы Дәутау тауының оңтүстігінде 35 км жердегі тау. Ақтөбе облысы Мұғалжар ауданы жерінде орналасқан. Абсолюттік биіктігі 634 м.  Тау солтүстіктен оңтүстікке қарай бойлық бағытта созылып жатыр. Оңтүстік-батыс беткейі тіктеу келген. Осы тұстан Ембі – Шалқар темір жолы мен автомобиль жолдары өтеді. Баурайында ірілі-ұсақты шоқылар бар.  Таудың қоңыр қызғылт топырағында жусан, боз, селеу, бұталар өседі.   

