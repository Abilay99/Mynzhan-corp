Гяна, Ибн Шаболо Шеху (т.ж.б. – 641) – Батыс Түрік қағандығының қағаны (640 – 641).  Икюлиши қаған қайтыс болған соң таққа отырды. Ордасын Іле өз. маңына көшіріп, қағандықтың шығыс бөлігіне иелік еткен Юйгу шадқа қарсы күрес жүргізді.Оның билігі кезінде нушибилер мен дулулардың тайпааралық соғысы одан әрі өрши түсті. Юйгу Шад нушибилерді жаулап алу үшін қолбасшы Түтінді (Тутун) көп әскермен аттандырды. Гяна Түтін әскерімен шайқас кезінде қаза тапты.    

