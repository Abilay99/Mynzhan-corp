Әнуар Ғафурұлы Ақшорин(Акчурин) (28.4.1944 ж.т., Батыс Қазақстан облысы, қазіргі Ақжайық ауданы, Бітік ауылы) – техника ғылымының докторы (1976), профессор (1982). Саратов механикаландыру және электрлендіру институтының механика факультетін бітірген (1965). 1972 ж. аға ғылыми қызметкер. Ленин комсомолы сыйлығының лауреаты (1976), КСРО өнертапқышы (1983), Қазақстанның құрметті жолшысы (1983), КСРО Жоғары мектебінің үздігі (1989), ҚР ҒМ–ғылым академиясының үздік оқытушысы (2007), Халықаралық шығармашылық академиясының академигі (1994), Еуразия халықаралық экономия академиясының академигі (1997). 300-ден астам ғылыми еңбектің, патенттердің, т.б. авторы.  Машиналардың техникалық диагностикасы, А., 1981; Өнімнің сапалығын компьютерлі басқару, А., 1992; Автокөліктік техникалардың бәсекелестікке қабілеттілігі, А., 2007.   

