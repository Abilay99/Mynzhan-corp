Мүлипа Дүйсебаева (15.1.1923 жылы туған, Талдықорған облысы, Киров ауданы — 1995, Алматы қаласы) — тіл білімі маманы, филология ғылыми кандидаты (1966). Абай атындағы Қазақ педагогика институтын бітірген (1947). Алматыдағы Қыздар педагогика институтында оқытушы, доцент. ҚазКСР ғылым академиясының корр.-мүшесі, профессор А. Ысқақовтың жетекшілігімен "Қазақ әдеби тілі орфоэпиясының негізгі мәселелері" деген тақырыпта кандидаттық диссертациясын қорғады. Қазақ тілін оқыту әдістемесі және қазақ әдеби тілінің орфоэпиясы мәселелерімен шұғылданды. Он шақты ғылыми еңбек жариялады. Основные вопросы орфоэпии казахского литературного языка. АКД., А., 1966; Қазақ тілі окулығы. 5 класс үшін. А., 1969 (авт. бірі); Қазақ әдеби тілі орфоэпиясының кейбір мәселелері. А., 1973; Жоғары оқу орындарының дайындау кұрстары үшін қазақ тілінен кәмекші құрал мен бақылау жұмыстарының тақырыптары. А., 1971; Әліппе сабағы. А., 1979 (авт.бірі).  

