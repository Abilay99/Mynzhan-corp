Шөгінді таужыныстарды зерттеудің лабораториялық әдістері — екі бағытта жүргізіледі: 1) бітімдік-құрылымдық ерекшеліктерін зерттеу; 2) заттық құрамын анықтау. Бірінші бағыт бойынша негізінен түйір өлшемдік талдау жасалады. Онда електік, Сабанин, Робинсон тәсілдері колданылады. Шөгінді таужыныстың заттық құрамын анықтау үшін химиялық, спектрлік, хроматтық, термиялық, рентгенқұрылымдық, электронмикроскоптық, иммерсиялық және басқа көптеген физикалық әдістер колданылады. Шөгінді жыныстарды зерттегенде, басқа да таужыныстар сияқты ең басты әдіс — үйектегіш микроскоппен зерттеу. Бұл әдіспен шөгінді таужыныстың минералдық құрамынан басқа оның құрылымын, керіштелу ерекшелігін, диагенездік, эпигенездік өзгерістерін анықтап білуге болады.   

