Тұран даңғылы. Бұрынғы атауы — Сарыарқа даңғылы (Есіл өзенінен кейінгі жалғасы). Тұран даңғылы Достық көшесінен басталып, Сарыарқа даңғылында аяқталады. Тәуелсіздік, Ақбаян, Қорғалжын тасжолын қиып өтеді. Ұзындығы - 10161,0 м. Тұран - Түркістан өлкесінің көне атауы. Тұранда түркі халықтарының арғы тегінен сыр шертетін «Алып Ер Тұңға» атты дастан дүниеге келген. VI ғасырдан бастап «Тұран» сөзі - түріктер мекендейтін жер, елдің атауы ретінде қолданыла бастаған. Бұл даңғылда «Хан шатыр», «Бақыт» неке сарайы, «Каспий» спорттық-сауықтыру кешені орналасқан.  

