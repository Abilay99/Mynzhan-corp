Гелиоконцентратор (грек. їlіos — Күн және лат. concentrum — шоғырлану) — қыздырылатын дененің шағын учаскесінде Күн сәулесі энергиясын шоғырландыруға арналған құрылғы.  Ол Күн радиациясы энергиясының тығыздығын 102 — 104 есе арттырады, әрі жылу беру бетінің шағын болуы себебінен жылу шығынын азайтады. Гелиоконцентраторлар әр түрлі пішінді жазық немесе ойыс шағылдырғыштар түрінде жасалады (суретті қ.). Гелиоконцентраторлар ретінде мөлдір оптикалық линзалар да қолданылады. Гелиоконцентраторлар гелиоқондырғыларда пайдаланылады.  

