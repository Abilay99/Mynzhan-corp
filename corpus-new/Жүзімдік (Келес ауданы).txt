 Басқа мағыналар үшін Жүзімдік деген бетті қараңыз. Жүзімдік — Түркістан облысы Келес ауданындағы ауыл, Жүзімді ауылдық округі орталығы.  Аудан орталығы - Абай ауылынан оңтүстік-батысқа қарай 18 км-дей жерде,  Келес өзенінің сол жағалауында.  1999 жылы жергілікті тұрғындар саны 2502 адам (1259 ер адам және 1243 әйел адам) болса, 2009 жылы 2586 адамды (1331 ер адам және 1255 әйел адам) құрады. 1969 жылы құрылған Жүзімдік жеміс-жүзім кеңшарының орталығы болып келді. Оның негізінде шаруа қожалықтары ұйымдасқан. Орта мектеп, мәдениет үйі, фельдшер-акушерлік пункт, тағы басқа мекемелер бар. 

