Виллем Рубрук, Рубруквис (Rubrouck, Rubruguіs) (1215 — 20 ж.ш.т. — 1293 ж.ө.) — фламанд саяхатшысы, монах. 1235 — 55 ж. француз королі Людовик ІХ жіберген дипломатиялық елшілікті басқарып, Моңғолияға сапарға шықты. Рубрук Франциядан шығып, Палестина, Константинополь, Қырым, Дон далалары, Орталық Азия аумағы арқылы Орталық Моңғолияға жетті. 1254 ж. Қарақорымға келіп, қайтар жолында Кавказ бен Кіші Азияны басып өтті. Рубрук шығармаларында өзі болған аймақтардың географиясы, соның ішінде түркі халықтарының, қазақтардың ежелгі тайпаларының тарихы, этнографиясы туралы жан-жақты деректер баяндалды.    

