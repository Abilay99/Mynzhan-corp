* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Акрам Афиф (араб.: أكرم عفيف‎; 18 қараша 1996 жыл, Доһа, Катар) — катарлық футболшы, шабуылшы. 2019 жылғы Азия чемпионы. "Әл-Садд" клубының түлегі. 16 жасында Испанияның "Севилья" клубына жалға берілді. 2015 жылы Бельгияның "Эйпен" клубы сапында кәсіпқой карьерасын бастады. Бір жылдан соң оны "Вильярреал" сатып алғанымен, жылда түрлі клубтарға жалға беріліп, вильяреалдықтар сапында бір де ресми матчқа қатыспады, қазір туған клубы "Әл-Садд" клубында арендада ойнайды.  2015 жылы ұлттық құрамаға шақырылды. 2019 жылғы Азия кубогына қатысып, финалда Жапонияның қақпасына бір гол соқты. 

