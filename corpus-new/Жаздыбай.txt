Жаздыбай – Жақсы Қарғалы өзенінің оң саласы. Елек өзенінің алабында.  Ақтөбе облысы Қарғалы ауданы жерімен ағады. Ұзындығы 35 км.  Жездібай (Березовка) ауылының шығысындағы Шаншар қыстауы маңындағы бұлақтардан бастау алып, Петропавловка ауылының  тұсында Жақсы Қарғалы өзеніне құяды.  Жоғарғы ағысының жағалауы тік жарлы, орта және төменгі бөлігі жайпақ. Қар және жер асты суларымен толығады. Мал суаруға пайдаланылады. 

