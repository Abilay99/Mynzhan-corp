Құдайберген Елемісүлы, Кенсадақты Құдайберген — белгілі батыр, Исатай-Махамбет қозғалысын жақтап, 1837-1938 жылдары Жайықтың «бүхара бетінде» көтеріліс үйымдастырушылардың бірі. Тегі ақ кете руының Айдар бөлімінен шыққан, әкесі Елемес С.Датұлының көтерілісіне қатысып, ерлігімен даңқы тараған батырлардың бірі. 1838 жылы қыс айларында патша әскері мен Баймағамбет сұлтан жасағы өкшелей қуған Исатайға, оның сарбаздарына пана болып, Тайсойғандағы ауылына қыстатқан. Әмірен, Әумин, Алдамбай, Періште, Шора атты батыр ұлдарын және кете руының жігітгерін ертіп барып, Ақбүлақ соғысында ерлікпен шайқасқан. Сол жылы тұтқынға түскен Құдайбергенның жасы 80-ге таяп қалғандықтан әскери сот дүре соғу жазасын белгілеместен Сібірге жер аудару жөнінде үкім шығарады. Бірақ ол жол жүруге жарамай, Орал түрмесінде қайтыс болады. Құдайбергеннің ұрпақтары қазір Ақтөбе облысының Алға ауданында тұрады.   

