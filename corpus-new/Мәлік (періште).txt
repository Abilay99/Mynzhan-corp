Мәлік (араб.‎‏.مال‎) — ислам дініндегі тозақтың (жаһаннәм) періштесі.  Ол тозақ отын өзге 19 тозақ періштесімен бірге күзетеді. Оларды әз-Забания (араб.‎‏.الزبانية‎‎) деп атайды.  Құранда Мәлік періште Аз-Зухруф сүресінің 77-ші аятында кездеседі: Жандары қиналған күнәһарлар Мәлікке былай дейді: «Құдайыңнан сұра, тозақ отының жан төзгісіз азабынан құтылу үшін, бізге ажал жіберсін». Ал Мәлік оларға былайша жауап береді: «Сендер тозақ азабын мәңгі көресіңдер».Исламның хабарлауынша Мұхаммед пайғамбар көкке көтерілген. Ол жерде оған жұмақты (жәннат) және тозақты көрсетеді. Сол жерде ол Мәлік періште мен күнәһарлардың жантөзгісіз азабын көреді. Құранда бұл періште жайлы нақты мәліметтер жоқ. Әль-Бухари атты хадистер жинағында Мұхаммед пайғамбардың миғраж кезінде Мәлік періштені көргендігі айтылады. 

