Алай жалаңкөзі (лат. Asymblepharus alaicus) – сцинктер (жылтыр) класы кесірткелер тұқымына жататын жалаңкөздің бір түрі. Алай жалаңкөзінің жалаңкөздің басқа түрлерінен ерекшеліктері:  Алай жалаңкөзі Тянь-Шань тауында және оған іргелес жатқан Тәжікстан, Қырғызстан, Өзбекстан және  Қазақстан аумағындағы 3000-3500 м биіктіктегі тау беткейі жазықтарында тіршілік етеді. Қазақстанда Жетісу мен Іле Алатауларының солтүстік беткейлерінде кеңінен таралған. Алай жалаңкөзі жетілген ұрықтарын тірідей туатын кесірткелер тұқымы ішіндегі бірден бір түр (кесіртке жұмыртқалаған бойда баласының жұмыртқаны жарып шығуы "жұмыртқадан тірі туу" деп аталады). Қысқы ұйқыдан наурыз айының аяғында, сәуірдің басында шығады. Шағылысу мерзімі - мамыр-шілде айлары. Әр жұмыртқа жолында 1-3 ұрық жетіліп, ұзындығы 40 мм-дей болып, шілде айының екінші жартысында тірідей туылады (Қазақстанда маусым айының ортасы). Орталық Тянь-Шань аймағындағы жалаңкөздер өмірінің екінші жылында, аталығының денесінің ұзындығы 43 мм, аналағының ұзындығы 40 мм болғанда, ал Памир тауы мен Алай аңғарында (3000-3500 м биіктікте) - 2 жылдан кейін, дене ұзындығы 55 мм-ге жеткенде шағылысады. Негізгі қорегі жәндіктер: қоңыздар (42-82% аралығы), құмысқалар (37-54% аралығы), қосқанаттылар (22%-ға дейін), қандалалар (25%-ға дейін), турақанаттылар (9-15% аралығы), көбелектер (20%-ға дейін), жартылай қатты қанаттылар (12-15% аралығы), жұлдызқұрттар (7-9% аралығы), аз мөлшерде өрмекшілер (6-20% аралығы), арагідік - ұсақ жұмсақденелілер.  

