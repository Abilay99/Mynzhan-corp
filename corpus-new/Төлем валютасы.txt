Төлем валютасы - тауар нақты төленетін немесе несие берілетін валюта. Екі жақтың келісімі бойынша импортшының (шеттен әкелушінің) сыртқы сауда келісімшарты бойынша немесе қарызгердің халықаралық несие бойынша міндеттемесі келісілген төлем валютасымен төленеді. Мәміле мен төлем валюталары сәйкес келмеген жағдайда мәміле валютасын төлем валютасына аудару бағамы пайдаланылады. Төлем валютасы: сатушы- елдің (несиегердің) валютасы, сатып алушы елдің (қарызгердің) валютасы, үшінші елдің валютасы немесе халықаралық ақша өлшемі болуы мүмкін.   

