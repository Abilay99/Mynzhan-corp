Үшүнділік, үшдыбыстылық — музыкада дыбыстары терция интервалында орналасқан немесе орналаса алатын аккорд. Терминге құрылысы және мәнерлілік қасиетімен ерекшеленетін төрт түрлі аккордтар кіреді.Таза квинта интервалына екі түрлі үшүнділік орналаса алады. Олар мажорлық (үлкен терция + кіші терция) және минорлық (кіші терция + үлкен терция) үшүнділіктер. Үшүнділік аккордтың және тональдық жүйенің негізі ретінде 17 — 19 ғасырларда қалыптасты. Мажорлық және минорлық үшүнділік еуропалық музыкадағы ең басты ладтардың (мажорлық, минорлық) негізі болды.  

