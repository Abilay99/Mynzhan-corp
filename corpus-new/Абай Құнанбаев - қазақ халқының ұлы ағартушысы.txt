«Абай Құнанбаев - қазақ халқының ұлы ағартушысы» - ҚазССР «Білім» қоғамы 1970 ж. ақынның туғанына 125 жыл толуына орай шығарған шағын еңбек. Авторы - Қ. Жарықбаев. Кітапшада автор Абайдың қазақ халқын дүниежүзі мәдениетінің озық үлгілерімен, философиялық, ойымен таныстырудағы еңбегіне, білім алу, ғылым негіздерін меңгеру жайындағы педагогикалық, пікірлеріне қысқаша шолу жасайды, өткір тілді, әжуа-сықақ өлеңдерінің адам мінезін, психологиясын түзетудегі тәрбиелік әсеріне тоқталады. Еңбек ұстаздарға, лекторларға, студенттерге арналған. Көлемі 1,7 баспа табақ, 500 дана болып басылған.   

