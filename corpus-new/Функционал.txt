Функционал — бір не бірнеше функцияға тәуелді болатын айнымалы шаманы білдіретін математикалық ұғым. Ол алғаш рет вариациялық есептеуде пайда болған. Берілген тұйық қисық сызықпен шектелген аудан, белгілі бір жол бойындағы күш өрісінің жұмысы, т.б. функционалға мысал бола алады. Функционалдық талдаудың дамуына байланысты “Функционал” термині де кең мағынада, атап айтқанда, белгілі бір сызықтық кеңістікте анықталған сандық функция ретінде түсіндіріле бастады. "Қазақ Энциклопедиясы", 9 том  

