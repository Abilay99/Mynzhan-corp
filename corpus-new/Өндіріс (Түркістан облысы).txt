 Басқа мағыналар үшін Өндіріс (айрық) деген бетті қараңыз. Өндіріс — Түркістан облысы Қазығұрт ауданы, Тұрбат ауылдық округі құрамындағы ауыл. Аудан орталығы – Қазығұрт ауылынан шығысқа қарай 18 км-дей жерде, Қаржантау жотасының баурайында  орналасқан. 1999 жылы жергілікті тұрғындар саны 1547 адам (778 ер адам және 769 әйел адам) болса, 2009 жылы 3015 адамды (1558 ер адам және 1457 әйел адам) құрады. Ұжымдастыру жылдары “Өндіріс” ұжымшары құрылып, 1950 жылы ұсақ шаруашылықтар ірілендірілді. 1957-1997 жылдары қой өсіретін ұжымшардың бөлімшесі болып келді. Оның негізінде ӨК, шаруа қожалықтары ұйымдастырылды. 

