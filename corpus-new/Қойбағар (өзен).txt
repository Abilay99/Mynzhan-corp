 Басқа мағыналар үшін Қойбағар деген бетті қараңыз. Қойбағар (өзен) - Обаған алабындағы өзен. Қостанай облысы Қарасу ауданы жерімен  ағады. Ұзындығы 32 км. Бастауын Астана-Қостанай темір жол бойындағы Дружба ауылынан төменгі бұлақтардан алып, Қарасу өзеніне оң жағынан құяды. Арнасының жоғарғы ағысы жазық жермен, Степное ауылынан төменде сайлы-жыралы өңірмен ағады. Бұл бөлігіндегі жағалауы жарлауытты келген. Сағасында (Симферополь ауылы маңында) шағын жайылма түзейді. Арнасында жыл бойы су болады. Негізінен жер асты суымен (грунт суымен) толығады. Алабының 30%-дан астамы егістікке жыртылған. Қалған бөлігі мал жайылымына және шабындыққа пайдаланылады. 

