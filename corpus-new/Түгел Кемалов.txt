Түгел Кемалов (1943 ж. т., Түрікменстан, Ялатан қаласы) – еңбек ардагері. Еңбек жолын 1964 ж. суландыру мекемесінде жұмысшы, тас қалаушылықтан бастаған. 1968 – 70 ж. құрылыс басқармасында тас қалаушы, электрик, 1970 – 72 ж. Бейнеу дистансасында монтер, 1972 жылдан Өтес стансасында арнаулы техника машинисі болған. «Еңбектегі ерлігі үшін» (1986) медалімен, Облыстық және Мұнай министрлігінің Құрмет грамоталарымен марапатталған.   

