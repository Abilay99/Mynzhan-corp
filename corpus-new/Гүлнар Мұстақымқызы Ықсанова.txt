Гүлнар Мұстақымқызы Ықсанова (24.04.1958 жыл, Оңтүстік Қазақстан облысы, Жетісай) - мемлекеттік қайраткер. Қазақ. Әкесі - Мұстақым Біләлұлы Ықсанов (1926-1991), Қазақстан Компартиясы Қызылорда, Жамбыл, Орал облыстық комитеттерінің бірінші хатшысы, ҚазКСР Министрлер кеңесі төрағасының орынбасары, Қазақстан Компартиясы ОК хатшысы болып жұмыс істеген. С.М. Киров атындағы Қазақ мемлекеттік университетін бітірген (1980), саяси экономия оқытушысы. Экономика ғылымдарының кандидаты. 1980 жылдан - Орал педагогикалық институтының оқытушысы, С.М. Киров атындағы Қазақ мемлекеттік университетінің аспиранты, машықтанушысы, ассистенті. 1989 жылдан - Қазақ ауылшаруашылық институтының аға оқытушысы. 1994 жылдан - «Таң» телерадиокомпаниясының вице-президенті. 1994 жылдан - «Қазақстанның теледидары мен радиосы» республикалық корпорациясының вице-президенті. 1995 жылдан - «Таң» телерадиокомпаниясының телевидениесінің директоры.1996 жылдан - Мемлекетаралық «Мир» телерадиокомпаниясының Қазақстан мен Орталық Азиядағы аймақтықштаб-пәтерінің референті. 1996 жылдан - «Хабар»агенттігі» ЖАҚ референті, вице-президенті. 2001 жылдан - «Хабар» агенттігі» ЖАҚ бас директоры. 2003 жылдан - «Хабар» агенттігі» АҚ Директорлар кеңесі төрағасының кеңесшісі, «Хабар» агенттігі» АҚ Директорлар кеңесінің төрағасы. 2006 жылдан бері - «Хабар» агенттігі» АҚ бас директоры. Тұрмыс  құрған. Жұбайы - Мақсұтбек Шахмарданұлы Есенов, «Қазфосфат» ЖШС басқармасының төрағасы.Ұлы -Тайыржан (1987 жылы туған). 

