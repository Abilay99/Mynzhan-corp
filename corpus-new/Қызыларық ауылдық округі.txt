Қызыларық ауылдық округі – Жамбыл облысы Жуалы ауданындағы әкімшілік бірлік.  Құрамына Қызыларық, Ақтөбе, Алатау, Теріс-Ащыбұлақ ауылдары және Сұрым темір жол бекеті кіреді. Орталығы – Қызыларық ауылы.2002 жылы Бурнооктябрь және Ақтөбе ауылдық округтерінен жаңа бөлініп шыққан ауылдық округ. Жер көлемі 6445 га. Округтің елді мекендерінде Ы.Алтынсарин, Алатау, Ақтөбе орта мектептері мен "Теріс-Ащыбұлақ" бастауыш мектебі, 4 фельдшерлік пункт жұмыс істейді. Тұрғыны 2297 адам (2009). 

