Күзенбай Әбдірұлы Еламанов (1924 жылы туған, Ақтөбе обылысы Темір ауданы) – мал дәрігері, соғыс ардагері. Ұлы Отан соғысында Курск, Смоленск, Львов, Варшава қалаларын азат етуге қатысқан. Ашғабад ауыл шаруашылық институтын бітірген (1963). 1950 жылдан Түрікменстан Республикасының кеңшарларында мал дәрігері, 1969 жылдан Маңғыстауда селекционер-зоотехник болды. 2-дәрежелі Отан соғысы ордені және медальдармен марапатталған.   

