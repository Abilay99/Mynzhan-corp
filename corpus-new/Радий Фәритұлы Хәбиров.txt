Радий Фәритұлы Хәбиров (башқ. Радий Фəрит улы Хəбиров,орыс. Ра́дий Фари́тович Хаби́ров, 20 наурыз 1964 д.к., Сайран, Ишимбай ауданы, Башқұрт АССР, РКФСР, КСРО) — ресейлік саясаткер. 2018 жылдың 11 қазанынан бастап  Башқұртстан Республикасының Басшысы міндетін уақытша атқарушы. Педагогтар отбасында дүниеге келген. Үш ұлдың кішісі. 1984—1989 — Башқұрт мемлекеттік университеті заң факультетінің студенті. 1992—1994 — Білкент Университетінің магистранты, Анкара, Түркия республикасы. 1982—1984 — КСРО Қарулы күштерінің мерзімді қызмет әскери қызметшісі. 1981—1982 — Ишимбай көліктік машина жасау зауытындағы фрезерлеуші маманының оқушысы. 1989—1992 — БашМУ-дің заң факультетінің мемлекеттік құқық және кеңес құрылысы факультетінде кафедра ассистенті, БашМУ студенттерінің кәсіподақ комитетінің төрағасы. 1994—1998 — БМУ-да заң факультетінің аға оқытушысы. 1998—2002 заң факультеті деканының орынбасары, доцент. 2002—2003 — Башқұрт мемлекеттік университеті Құқық институты директорының міндетін атқарушы, кейін директоры. Қыркүйек 2003 — шілде 2008 Башқұртстан Республикасы Президенті Әкімшілігінің басшысы. 27 тамыз 2008 — желтоқсан 2008 — Ресей Федерациясының Федералды Жиналысымен және Ресей Федерациясы Президенті әкімшілігінің ішкі саясат басқармасының саяси партияларымен өзара іс-әрекет жөніндегі департаменттің директоры. 2009 жылдан бері — РФ Президентінің ішкі саясат басқарма бастығының орынбасары. 19 қыркүйек 2016 — РФ Президентінің ішкі саясат басқарма бастығының орынбасары қызметінен босату туралы өтініш берді. 25 қаңтар 2017 — Мәскеу облысы Красногорск қалалық округі басшысының өкілеттігін уақытша атқарушы. 28 наурыз 2017 - 11 қыркүйек 2018 — Мәскеу облысы Красногорск қалалық округінің басшысы. 2018 жылдың 11 қазанынан бастап Башқұртстан Республикасы Басшысының міндетін уақытша атқарушы. Башқұртстан Республикасы Басшысының сайлауы 2019 жылы 8 қыркүйекте болады. Классикалық және грек-рим күресінен (№ 2 Ишимбай БЖСМ тәрбиеленушісі) спорт шебері,. Классикалық әдебиетті оқығанды жақсы көреді, ағылшын тілінде еркін сөйлейді. 

