Көкжазық — Алматы облысы Ескелді ауданындағы ауыл, Көкжазық ауылдық  округі орталығы.  Аудан орталығы – Қарабұлақ ауылынан шығысқа қарай 12 км-дей жерде, Қора өзені жағалауында, бұта аралас бетеге, көде, қылқан боз, сұлыбас, т.б. астық тұқымдас шөптер өскен қоңыр, қызғылт қоңыр топырақты қоңыржай ылғалды тауаралық ойыста орналасқан.  Тұрғыны 1585 адам (2009).  Iргесі 1930 жылы қызылша өсіретін “1-май” ұжымшары орталық ретінде қаланды. Оның негізінде 1997 жылдан шаруа қожалықтары құрылды.  Орта мектеп, клуб, кітапхана, фельдшерлік-акушерлік пункт, т.б. мекемелер бар. Тұрғындары көрші елді мекендермен автомобиль жолы арқылы қатынасады. 

