Өмірбек Марсалиев  (20.10.1946 жылы туған, Жаңақорған кенті) – сазгер-әнші. Қызылорда педагогикалық институтытын (Қорқыт Ата атындағы мемлекттік университеті) бітірген (1969). 1972 жылдан Әлшекей атындағы өнер мектебінде мұғалім, директордың орынбасары, директоры қызметтерін атқарып келеді. Марсалиевтың 50-ден аса әні бар. Олардың ішінде «Аталар даңқы», «Ұстазым» (сөзі Р.Әділбековтікі), «Жаңақорған вальсі» (сөзі А.Сопыбековтікі), «Ән-ғұмыр» (сөзі Ә.Өтебаевтікі), «Ұмытпаңдар» (сөзі М.Көкеновтікі), «Аңсау» (сөзі Б.Тәжібаевтікі), «Кешегі арман он жеті» (сөзі З.Елғондиеванікі), т.б. әндері жұртшылыққа кеңінен танымал. Бірқатар әндері «Ауыл кеші көңілді» және «Жастық шақ әуендері» ән жинақтарына енген.  ҚР Білім және ғылым министрлігінің «Білім үздігі» белгісімен, Бүкілодақтық көркемөнерпаздар байқауының алтын, күміс жүлделерімен марапатталған.  "Сыр елі энциклопедиясы"  

