    Улы сұржылан - сұржылан тұқымдасының бір түрі. Дене тұрқы 600мм, құйрығымен 70-90мм. Кішігірім жылан, жыланның бұл түрінің арқасы сұршы-қоңырқай немесе ақшыл-сұр түсті болып келеді, арқа тұсында иректеліп түскен жолақшасы болады. Көз қарашығы тігінен орналасқан. Қайсыбірде бұл жолақтар әр жерінен үзіліп дақ түрінде көрінеді. Шығыс Қазақстанда далалы және далалы қыратты жерлелді өзен аңғарларын, көл жағалауларын мекендейді. Көктемгі уақытта күндіз тіршілік қамын жасайды , ал жазғы уақытта кешқұрым уақыт пен түнде қорек іздеп шығады. Улы сұржылан ұсақ омыртқалылырымен, құрт-құмырсқалармен,  көбіне тікқанаттылармен қоректенеді. Улы сұржыландар сәуір-мамыр, қыркүйек айларында аналығы 3-10 ұрпақ табады. Дала сұржыланы улы. Улы сұржылан уы бірден қанға  таралады. Оның шаққаны соншалықты қауыпты болмағынымен, уы адамды есеңгіретіп тастауы мүмкін. "Күншығыс" энциклопедиясынан. 

