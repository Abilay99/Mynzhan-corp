* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Тимоти Филига «Тим» Кэхилл (ағылш. Timothy Filiga "Tim" Cahill; 6 желтоқсан 1979, Сидней) — аустралиялық футболшы, жартылай қорғаушы. Аустралия Ұлттық футбол құрамасында ойнаған. 2004 жылғы ОФК, 2015 жылғы Азия чемпионы. Кэхилдің үш бірдей азаматтығы бар: Батыс Самоа, Аустралия, Ирландия. Әкесі — ирландиялық, анасы — самоалық. Самоа Ұлттық футбол құрамасының жастар командасында ойнаған. Бірақ кейін өзі туған отаны — Аустралия құрамасын таңдады. "Эвертонда" ойнаған жылдары бүкіл Еуропаға танылды. "Эвертонға" 2004 жылы "Миллоулдан" ауысқан болатын. "Эвертон" сапында сегіз маусым ойнап, ешқандай жүлдеге қол жеткізе алмады, тек 2008/09 маусымда Англия кубогының финалына шықты.  "Эвертоннан" 32 жасында ғана кетіп, АҚШ-тың "Нью-Йорк Ред Буллз" командасына барып қосылды. Үш жылдай ойнап, Қытай командаларына ауысты. Аустралия құрамасы сапында төрт бірдей әлем чемпионатына (2006—2018) қатысты (бұл Аустралия футболшылары арасындағы рекордтық көрсеткіш), сондай-ақ үш әлем чемпионатында (2006, 2010, 2014) гол соққан жалғыз аустралиялық футболшы. 2018 жылғы әлем чемпионатынан соң 39 жасында ұлттық құрамамен қош айтысты. «Миллуолл» «Эвертон» Аустралия 

