 Лұқпан Мұхамеджанұлы Мұхитов (1894-1957) — әнші, Қазақстанның еңбек сіңірген әртісі (1936). Әкесінен жастай жетім қалып, атасы — атақты әнші-композитор Мұхит Мерәліұлының қолында тәрбиеленген. 1916 ж. патша армиясы қатарына алынған. 1933 ж. Алматы қаласында музыка-драма техникумының домбыра класы бойынша оқытушысы. 1934 ж. Қазақстандық, бүкілодақтық халық өнерпаздарының слетіне қатысқан. Құрманғазы атындағы халық аспаптар оркестрінің домбырашысы болды. 1939 ж. халық өнері шеберлерінің байқауына қатысқан. 1945 жылдан өмірінің соңына дейін Алматы мемлекеттік консерваториясы оқытушысы болып қызмет атқарды.  

