Изер (фр.  Isère, окс. Isèra) — Францияның оңтүстік-шығысындағы департамент, Рона-Альпі аймағының департаменттерінің бірі. Реттік нөмірі 38. Әкімшілік орталығы — Гренобль. Халық саны 1,094 млн адам (департаменттер арасында 16-шы орын, 1999 ж.). Жер аумағы 7431 км². Департамент арқылы Изер өзені ағып өтеді.  Департамент 3 округ, 58 кантон және 533 коммунаны қосады. Изер — 1790 ж. Ұлы Француз төңкерісі кезінде құрылған алғашқы 83 департаменттің бірі. Бұрынғы Дофине провинциясының аймағында пайда болған. Атауы Изер өзенінен шыққан. 1852 және 1967 жылдары департамент территориясы екі мәрте өзгертілген. Департаментте жинақы автомобильдер, «жеңіл квадрициклдер» жасаумен аналысатын Aixam-MEGA өндірісі орналасқан.  

