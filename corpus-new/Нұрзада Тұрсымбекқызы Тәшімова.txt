Нұрзада Тұрсымбекқызы Тәшімова (23.6.1955 ж.т., Шымкент қ.) актриса, Қазақстанның еңбек сіңірген артисі (1996). 1974 ж. Қазақ академиялық драма театрының жанындағы студияны, 1996 ж. қазіргі Қазақ ұлттық өнер академиясын бітірген. 1974 жыддан бастап Қазақ академиялық драма театрының құрамында еңбек етеді. Осы театр сахнасында Нигара (С.Ахмадтың "Келіндер көтерілісінде", Қарлығаш, Ажар (М.Әуезовтің "Қарақыпшақ Қобыландысы" мен "Абайында"), Шырын (Н.Хикметтің "Фархад-Шырынында"), Нәзиля (Д.Исабековтің "Әпкесінде"), т.б. рольдерді орындады. Сондай-ақ, "Абай" (Мағыш), "Беу, қыздар-ай!" (Айсұлу), "Шокан Уәлихановта" (Фатима) телефильмдерінде ойнаған. Гастрольдік сапармен Қазақстанның барлық облыстық орталықтарында, алыс-жақын шет елдерде болып өнер көрсетті.   

