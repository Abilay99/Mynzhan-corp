"Қазақстан Республикасында тiлдердi дамыту мен қолдану" -  2011-2020 жылдарға арналған мемлекеттiк бағдарламасы. Оны  Қазақстан Республикасының Президентi 2011 жылғы 29 маусымдағы № 110 Жарлығымен  қабылданды. Бағдарламаның мақсаты – Қазақстанда тұратын барлық этностардың тiлдерiн сақтай отырып, ұлт бiрлiгiн нығайтудың аса маңызды факторы ретiнде мемлекеттiк тiлдiң кең ауқымды қолданысын қамтамасыз ететiн үйлесiмдi тiл саясаты.Бағдарламаның өзекті міндеттері мыналар болып саналады:•	мемлекеттiк тiлдi оқытудың әдiснамасын жетiлдiру және стандарттау;•	мемлекеттiк тiлдi оқытудың инфрақұрылымын дамыту;•	мемлекеттiк тiлдi оқыту процесiн ынталандыру;•	мемлекеттiк тiлдi қолданудың мәртебесін арттыру;•	мемлекеттік тілге сұранысты арттыру;•	қазақ тiлiнiң лексикалық қорын жетiлдiру және жүйелеу;•	тiл мәдениетiн жетiлдiру;•	коммуникативтiк-тiлдiк кеңiстiктегi орыс тiлiнiң қызмет етуi;•	Қазақстандағы тiлдiк әралуандықты сақтау;•	ағылшын және басқа да шет тiлдерiн оқып-үйренуҚазақстанда Тілдерді дамыту мен қолдану бағдарламасын жүзеге асыру нәтижесінде мынадай негізгі көрсеткіштерге қол жеткізілуге тиіс:•	мемлекеттiк тiлдi меңгерген ересек тұрғындардың үлесiн («Қазтест» тапсырудың нәтижесi бойынша 2014 жылға қарай - 20%, 2017 жылға қарай - 80%, 2020 жылға қарай - 95%);•	мемлекеттiк тiлдi В1 деңгейiнде меңгерген мектеп түлектерiнiң үлесiн (2017 жылға қарай - 70%, 2020 жылға қарай - 100%);•	мемлекеттiк бұқаралық ақпарат құралдарындағы қазақ тiлiндегi контенттiң үлесiн (2014 жылға қарай -  53%, 2017 жылға қарай - 60%, 2020 жылға қарай - 70%);•	тұрғындардың ономастикалық комиссиялардың жұмысындағы шешiм қабылдау процесiн талқылау кезiнде қоғамдық қолжетiмдiлiк пен ашықтық қағидаттарының сақталуына қанағаттанушылық дәрежесiн (2014 жылға қарай - 60%, 2017 жылға қарай - 75%, 2020 жылға қарай - 90%);•	қазақ тiлiнiң реттелген терминологиялық қорының үлесiн (2014 жылға қарай - 20%, 2017 жылға қарай - 60%, 2020 жылға қарай - 100%);•	республикадағы орыс тiлiн меңгерген ересек тұрғындардың үлесiн (2020 жылға қарай - 90%);•	ұлттық-мәдени бiрлестiктер жанындағы ана тiлдерiн оқытатын курстармен қамтылған этностардың үлесiн (2014 жылға қарай - 60%, 2017 жылға қарай - 80%, 2020 жылға қарай - 90%);•	республикадағы ағылшын тiлiн меңгерген тұрғындардың үлесiн (2014 жылға қарай - 10%, 2017 жылға қарай - 15%, 2020 жылға қарай - 20%);•	үш тiлдi (мемлекеттiк, орыс және ағылшын) меңгерген тұрғындардың үлесiн (2014 жылға қарай - 10%, 2017 жылға қарай - 12%, 2020 жылға қарай - 15 %-ға дейiн) ұлғайту.Бағдарламада көзделген барлық iс-шаралар ұлт бiрлiгiн нығайтудың маңызды факторы ретiнде мемлекеттiк тiлдi дамытудың басымдығына негiзделген және азаматтардың рухани-мәдени және тiлдiк қажеттiлiктерiн толық қанағаттандыруға бағытталған.  

