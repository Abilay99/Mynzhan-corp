 Басқа мағыналар үшін Қойбағар деген бетті қараңыз. Қойбағар (тау) - Қызыларай тауларының оңтүстік-шығысындағы аласа тау. Абсолюттік биіктігі 731 м. Қарағанды облысы Ақтоғай ауданы Қошқар ауылының оңтүстік-батысында 20 км жерде орналасқан. Солтүстіктен оңтүстікке қарай бойлық бағытта 4 км-ге созылған, енді жері 3 км. Беткейі жайпақ, батыс бөлігінде қорымтастардың үйіндісі шоғырланған. Солтүстік-шығысында Қошқар, батысында Желтау таулары, оңтүстігінде Қоғалыжайдақ, шығысында Үшоба бұлақтары бар.  Таудың қоңыр топырағында көкпек, боз, бетеге, жусан, бұталар өседі.  

