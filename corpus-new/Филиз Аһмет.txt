Филиз Аһмет 1981 жылдың 15 сәуірінде Македонияның астанасында туған. Босниялық соғыс кезінде ол отбасымен бірге Швецияға көшіп барады. Ол елде Филиз медицина лицейіне түсіп, мамандық алады. Скопиеге қайтып оралғаннан соң ол өзінің әйгілі атасы Лүтфү Сейфуллаһтың ізімен барып, театрға еңбек сіңіруге бет алады. Ол Ғажайып Өнерлер Академиясына түсіп, онда 2003 жылға дейін оқып жүріп, ең дарынды оқушы атағын алады. Одан басқа актриса Түрік театр Консерваториясында білім алып, онда осы күнге шейін қызмет етеді. Филиз Аһмет өзінің 31 жасында түрікше, македонша, албанша, шведше, ағылшынша, сербше және болгарша таза біледі. Ғажайып ғасырды тек қана Түркия емес, әлем көрермендері көргеннен кейін әртіс әйелдің сүйікті көрермендерінің саны арта түсті. Филиздің кино әлеміндегі тұсаукесері Македонияның мини сериалы “Заведени” болды. Түркиядағы атағын 2007 жылы Star TV арнасынан жүріп өткен “Қош бол, Румелия” телехикаясы арқылы алды. Жәнеде ол мынандай фильмдерде ойнады: “Менің өмірімнің голы”, Басқа ауданның балалары”, “Газел”, “Кішкентай қыз”, “Сахна арты”. “Балкандық үйлену тойы” атты танымал телехикаяда Галинаның рөлін сомдағанан кейін Филизге “Ғажайып ғасыр” хикаясында Нигяр Калфа рөлін сомдауға ұсыныс келді. Ол киноэпопеяда Филиз Аһмет өзінің кейіпкерін толығымен ашқаннан кейін, сериалдың ең басты кейіпкерлерінің біріне айналды. “Ғажайып ғасырдан” кеткеннен кейін ол “Бақытты отбасы кітабы” фильмінде ойнады. Қазіргі таңда Филиз ешқайда түсіп жатқан жоқ, бірақ-та 2013 жылы қыркүйек айында Ыстамбұл қаласында өтетін үлкен театр қойылымына дайындық жүргізуде. 

