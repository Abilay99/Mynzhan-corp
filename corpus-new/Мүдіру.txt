Мүдіру. Тілімізде кейде бұл сөз — тоқтау, бөгелу, кідіру немесе сөзден тосылу сияқты ауыспалы мағынада қолданылады. «Жасырынған жау кім?—деген сұраққа мүдіріп, жауап таба алмады» (К. Тоқаев, Көмескі.). Басқа түркі тілдерінде бұл сөз езінің алғашқы мағынасында ғана қолданылады: қырғызша — мүдүрүл, якут тілінде — мүдүрүй тұлғалы сөздер біздегі «сүріну» мағынасында қолданылады. Осыған сәйкес қалмақ тіліндегі «бүдрх», монғолдардағы «будрэх»  сияқты сөздер де қазақ тіліндегі «сүріну» мағынасының орнына жұмсалады.  

