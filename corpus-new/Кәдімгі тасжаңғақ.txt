Кәдімгі тасжаңғақ — раушангүлділер тұқымдасына жататын реликт бұта немесе жапырақ тастайтын ағаш. Жетісу (Жоңғар) Алатауында, Көксу өзенінің шатқалында кездеседі. Биіктігі 3-5 м, бұтақтары жайылып орналасқан. Жапырақтары қысқа сағақты, кезектесіп орналасқан, түбінде гүлжапырақтары бар. Жапырақ тақтасы жұмыртқа пішінді, Ұзындығы 2-4 (6) см, жиегі араның жүзі тәрізді. Тостағаншасының түтігі цилиндр пішіндес, Ұзындығы 35 мм. Күлтелері алқызыл түсті, сопақшалау, Ұзындығы 6-10 мм. Сәуірде гүлдейді, мамыр-шілдеде піседі. Жемісі шар тәрізді, ашылмайтын құрғак жеміссерігі бар, қызын түсті; сүйегі де шар пішінді, Ұзындығы 10-15 мм. Әсемдік өсімдік. Сирек кездеседі. Қазақстанның "Қызыл кітабына" енгізілген.  

