Ырыскүл Бектемірқызы Шақаман – Желтоқсан көтерілісіне қатысқан еліміздің патриот азаматшаларының бірі. 1964 жылы 6 қазанда Павлодар облысы, Шарбақты ауданы, «Арба иген» ауылында дүниеге келген. 1983 жылы Қазақ мемлекеттік қыздар педагогикалық институтының филология факультеті, қазақ тілі мен әдебиеті бөлімінде оқыған. Желтоқсан көтерілісінің қанды алаңында болған тікелей куәгер. Қазір Еуразиялық Университеттің «Тіл білімі» кафедрасында профессор болып қызмет атқарады.   

