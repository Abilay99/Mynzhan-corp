Эквидистанта (лат. aequіdіstans – бірдей қашықтықта орналасқан, aequus – тең және dіsto – қашықтықта тұрамын) – берілген L жазық қисық сызығының нормалына белгілі бір бағыт бойынша салынған тең кесінділер ұштарының геометриялық орны. Мысалы, шеңбердің Эквидистантасы шеңбер болады. Лобачевский геометриясында берілген түзуден берілген қашықтықта жататын нүктелердің орны Эквидистанта не гиперцикл деп аталады (Евклид геометриясында түзу сызықтын Эквидистантасы түзу сызық болады). 

