Жәкен Таймарамбетов (14.12.1953 ж.т., К. Батмановка) — археолог, ғалым, тарихи ғылым докторы (1993), профессор (1995), ҚР Жоғарғы мектеп академиясының мүше-корреспонденті (2005). .  1979 ж. ҚазМУ-ды бітірген. 1979—91 ж. Археология институтында түрлі қызметтер атқарған; 1991—98 ж. аталмыш институтта директордың орынбасары, 1999 жылдан ҚазМУ-да Археология және этнология кафедрасында профессоры, 2002 жылдан факультет деканы.  Ғылыми бағыты — Қазақстан мен оған іргелес аймақтардағы палеолит мәселелері.  170-ке жуық ғыл. мақалалар мен іргелі зерттеулердің, оқулықтардың авторы. Жәкен Таймарамбетов Отырар ауданындағы бірқатар ескерткіштерді (Тас қотан, Дастарбасы, т.б.) зерттеуге атсалысқан. Түркістан төңірегіндегі Шоқтас, Қош қорған, т.б. ескерткіштерде, Ш.Уәлиханов атындағы тұрақта кең көлемде қазба жұмыстарын ұйымдастырған. Нақты археологиялық мәліметтер негізінде Оңтүстік Қазақстанды адам баласы бұдан 1 млн. жыл бұрын мекендегенін дәлелдеген. Ш.Уәлиханов атындағы сыйлықтың иегері (2001).   

