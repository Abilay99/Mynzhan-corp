    Плектр(ежелгі грек тілінде πλῆκτρον plēktron, πλήσσω plēssō — ұрамын) немесе медиатор — сүйектен, қаз қауырсыннан жасалған, пластмассалы немесе металл тілімі, саусаққа киелетін "тырнақ" сақина (мизраб). Плектр көмегімен музыканттар ішекті аспаптардың шектерін шымшып және тремоло әдісін қолданып лютняда, цитрада, мандолинеде, домрада, кобзада, пипада, сямисэнде, лавабода; орыс ұлттық аспаптарда — балалайка-контрабаста ойнайды. Көбінесе саусақтарды ішекті шымшуда қолданылатын аспаптарда пайдаланады — мысалы, гитарада. Қазіргі кезде жиі-жиі плектрді медиатор деп атай бастады. Медиатор бүкіл гитаралардың түрлерінде кең қолданылады: электр гитара, акустикалық. Бүгінгі уақытта музыкалық аспаптардың және аксессуарлардың нырығы медиаторлардың үлкен сұрыптаманы ұсынады. Олар материалдармен, көлеммен, пішінімен, қалыңдығымен, түсімен және кезкелген графикалық безендірумен ерекшеленеді. Медиатор әдетте ішектерге қарағанда жұмсақ материалдардан жасалады. Мысалы, металл медиаторлар ішектерді өте қатты қайрайды, сондықтан көптеген музыканттар пластмассалы медиаторларды таңдайды. Плектрдің рөлін тербелістерді туындайтын кезкелген зат атқаруы мүмкін, ол оның материалына, көлеміне, қалындығына тәуелді емес. Осылай Брайан Мэй(Queen) және Билли Гиббонс(ZZ Top) гитарада ойнау үшін тиындарды пайдаланды. Гитара медиаторлары келесі материалдардан жасаланады: Жалпы іс жүзінде екі ойнау тәсілін атауға болады. Бірінші әдіс бірқалыпты және анық дыбысты алуға, ал екіншісі жылдам ойдауға мүмкіндік береді. Сонымен қатар, қазіргі заманғы музыка әлемінде pick scratch деген ойнау техникасы көп таралған. Бұл — өрескел дыбысты беретін, ішектің бойымен медиатормен жылжу әдісі.  2009 жылы Канаданың тиын сарайы 30 мың тиын-медиаторларды шығарды. 

