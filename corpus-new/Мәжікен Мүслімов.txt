Мүслімов Мәжікен (1929 жылы туған) металлург. Социалистік Еңбек Ері (1966), КСРО-ның құрметті металлургі (1959), ҚазКСР-інің еңбек сіңірген металлургі (1965). Еңбек жолын 1947 жылы Қарағанды металлургия комбинатының (Теміртау қаласы) «400» станында қақтаушылықтан (вальцовшик) бастады, 1974 жылдан Қарағанды металлургия комбинатының сортты прокат цехының металлургиялық жабдықтарды жөндеу слесары. Жетіжылдық (1956-65) жылдары жоспардан тыс 6 мың т тауарлы прокат шығарды. Металлургия өнеркәсібі жұмысшылары көсіподағының республикалық комитетінің мүшесі (1971-76). КСРО Металлургия өнеркөсіп жұмысшылары кәсіподағы 10-съезінің делегаты (1972). Ленин орденімен марапатгалған.  

