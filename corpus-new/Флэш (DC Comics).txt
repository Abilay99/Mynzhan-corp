Флэш (ағылш. Flash — Жарқыл немесе Найзағай) — DC Comics комикс компаниясының бірнеше кейіпкерлерінің бірі. Жобаны жасаған автор Гарднер Фокс, ал сүретші Гарри Лэмперт.  Flash Comics № 1 (қаңтар 1940) шығарылымында пайда болды. Флэштің жылдамдығы жарық жылдамдығынан бірнеше есе үлкен және қарапайым адамнан тыс рефлекстерге ие, сондықтан бұл кейбір кездерде физика заңдылығын бұзады. Осы уақытқа дейін Флэш атымен кино және комикс саласына шыққан төрт кейіпкер болған. Олар: Джей Гаррик (1940 жыл - қазіргі уақытқа дейін), Барри Аллен (1956 -1985, 2006 жылдан қазіргі уақытқа дейін), Уолли Уэст (1986 - 2006, 2009 жылдан қазіргі уақытқа дейін), Барт Аллен (2006 - 2007, 2009 жылдан қазіргі уақытқа дейін). Флэш атты кейіпкер жарыққа шықпас бұрын Барт Аллен және Уолли Уэст сол кездегі Флэштің Кид-Флэш атты көшірмесі болған. Флэштің ісін жалғастырған, екінші Флэш болып саналатын Барри Аллен, Комикстағы Күміс Ғасырдың бірінші суперқаһарманы болып саналады. Ол әлі де DC Comics компаниясың әйгілі қаһармандардың бірі. Флэштің әрбір версиясы асып кеткенде DC Comics компаниясының үш басты командалардың бірінде болған: Американың Әділдік Қоғамы, Әділдік лигасы немесе Жас Титандары. Уолли Уэст жақында Әділдік Лигасына қайта қосылды ал Барри Аллен Final Crisis сериясында қайта тірілді. Барри Алленнің версиясы (Уолли Уэст элементтерімен) 1990 жылғы сериалдарда көрсетілген. Оның рөлін Джон Уэсли Шипп орындаған. Уолли Уэст (көптеген Барри Аллен сипаттамаларымен) "Әділдік Лигасы" мультсериалында пайда болды. Флэш бірнеше Жасыл Шам атты қаһармандардың жақын досы болған. Ең байқалатын достық Джей Гаррик және Алан Скотт арасында(Алтын Ғасырдың Жасыл Шамы ), Барри Аллен және Хэл Джордан арасында (Күміс Ғасырдың Жасыл Шамы), Уолли Уэст және Кайл Райнер арасында (қазіргі уақыттың Жасыл Шамы) және Хэл Джордан мен Уолли Уэст арасында болған. Алғашқы рет Флэш Алтын Ғасырда пайда болды: Flash Comics № 1 1940 жылдың қаңтарында All-American Publications компаниясымен шығарылған(All-American Publications DC Comics компаниясын қурған үш компаниясының бірі ). Жазушы Гарднер Фокс және суретші Гарри Ламперт арқылы пайда болған бірінші Флэш - Джей Гаррик - колледж  студенті болған. Ол өзінің супержылдамдығын ауыр судың буларын иіскегенде алды. 1956 жылы DC Comics компаниясы суперқаһармандар туралы комикстарды жандандырды. Бұл Күміс Ғасырдың бастамасы болған. Бұрынғы кейіпкерлерді қайтару орнында  DC Comics компаниясы жаңа кейіпкерлерді енгізді оларды жаңа дәуірдің бейнесі болған. 

