Атамекен — Маңғыстау облысы Мұнайлы ауданындағы ауыл, өзімен аттас ауылдық округінің орталығы.   Аудан орталығы — Маңғыстау кентінен оңтүстік-батысқа қарай 7 км-дей жерде.  Ауыл Көктем, Шағала, Қаламақас, Туған ел және Атамекен тұрғын массивтерінен құралған. 2009 жылы тұрғын саны 22,4 мың адамға тең болған, 2016 жылы тұрғын саны 39126 адамға жеткен. Ауылда 2 мектеп бар. Ауыл тұрғындарына 1 жедел жәрдем, 2 БМСККО орталығы қызмет көрсетуде. Ауылда мәдениет үйі және аудан әкімі қолдауымен ашылған Атамекен аула клубы жұмыс жасайды. 2016 жылға қарай ауыл бойынша мал бас саны: ірі қара мал – 70, қой- ешкі 435, жылқы – 5, түйе – 4, шошқа –97 құрайды. 

