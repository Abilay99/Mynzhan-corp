ӘШҚК әскеріңдегі ұрыстық реттер (орыс. боевые порядки в войсках ПВО) — әуе шабуылына қарсы қорғаныс әскерінің ұрыстық реті зениттік ракеталық (зениттік артиллериялық) бөлімдерде зениттік ракеталық (зениттік, артиллериялық) бөлімшелердің ұрыстық реттерінен және техникалық бөлімдер мен командалық пункттердің ұрыстық реттерінен тұрады; радиотехникалық бөлімдерде оған радиотехникалық (радиолокациялық) бөлімшелердің ұрыстық реттері, командалық пункт және резервтер кіреді және олар топтық немесе желілі болуы мүмкін. Жойғыш авиация бөлімдерінің ұрыстық реті әскери-әуе күштері авиациясының ұрыстық ретіне үқсас. Әуе шабуылына қарсы қорғаныс құрамасының ұрыстық ретіне зениттік ракеталық және радиотехникалық бөлімдердің, жойғыш авиацияның және басқа әскерлердің топтамасы, негізгі және қосалқы командалық пункттер мен резервтер кіреді. Әуе шабуылына қарсы қорғаныс құрамаларының жойғыш авиация топтастығы, әдетте, негізгі және қосалқы аэродромдарда орналасқан жойғыш авиациядан және дәлдеу пункттерінен тұрады. Әуе шабуылына қарсы қорғаныстың резервтік құрамалары авиациялық, радиотехникалық әскер және байланыс әскері болуы мүмкін.  

