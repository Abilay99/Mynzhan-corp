Үлкен Гейзерлер (Great Geysers) — АҚШ-тың батысында орналасқан дүние жүзіндегі ірі геотермиялық кен орны. Үлкен Гейзерлер аңғарында орналасқан. Ауданы 55 км². Кен орнын барлау жұмыстары 1921 ж. басталып, 1960 ж. қуаты 12,5 МВт болатын алғашқы геотермиялық жылу электр станциясы іске қосылды. Жылу көзі — тереңд. 5 — 8 км-ге дейінгі Жер қойнауындағы магмалық ошақ. Ұңғымадан шығатын будың температурасы 200 — 290 С. Бу құрамында 1 — 2% конденсаттанбаған газдар (көмірқышқыл газы, метан, сутек, күкіртті сутек, т.б.) бар. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 ISBN 5-89800-123-9, IX том 

