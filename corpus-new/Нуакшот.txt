Нуакшот (араб.: نواكشوط‎ немесе انواكشوط, фр. Nouakchott) — Мавританияның елордасы. Атлант мұхиты жағалауында Африканың Батысындағы үстіртте, Дакар (Сенегал) қаласының солтүстігінде орналасқан. Халқының саны шамамен 760 мың адамды құрайды (2001 жылғы санақ бойынша). Қаланың атауы бербер тілінен аударғанда «жел соғатын жер» деген мағына береді. Жалпы жер аумағы 1000 км². Қаланы салу жұмыстары 1957 жылы басталды. 1960 ж. Мавритания Франциядан толық тәуелсіздігін алғанша, кішкене ғана ауыл болған. Мавританияның тәуелсіздігі жарияланған уақытта астананы таңдау мәселесі қиынға соқты. Елдің аймағында ірі қала болмағандықтан, шағын Нуакшот ауылы таңдалды. Сөйтіп қала жаңа ел астанасы болып дами бастады. Нуакшот 1970 ж. құрғақшылықта қашқындардың басты паналаған жері болды, сондықтан халық саны тез өсті.  Теңіз порты мұнай мен мысты сыртқа шығарады. Нубий шөл даласы (Nubian Desert), Суданның солтүстік-шығысына орналасқан. Ливий Шөл дала алқабымен, батысында Ніл арқылы бөлінген. Құмшауыт бархандар мен жартастан тұрады, суларын Нілге құятын мезгілдік өзендермен (вали) қиылысады. Жыл сайынғы ылғалдық дәрежесі 13 см-ден аспайды.  Қалада халықаралық әуежай, теңіз порты, университет және Ислам әлемін зерттейтін институт бар. Сонымен қатар тамақ және ағаш өңдейтін кәсіпорындар бар. Жазы құрғақ және ыстық ал қысы жылы болады. Сен-Экзюперидің "Адамзат ғаламшары" деген повесінде Нуакшоттың маңында басты кейіпкердің ұшағы қираған болатын. 

