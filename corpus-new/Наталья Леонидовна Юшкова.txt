Юшкова Наталья Леонидовна — 1942 жылы Алматы қаласында туған. Орта мектепті бітіргеннен кейін 1959 жылы №2 баспаханада корректор болып істейді. Қазақ "Кітап" фабрикасы іске қосылғанда инженер-технолог болып ауысады. Кейін Полиграфкомбинатта лаборатория бөлімінің бастығы болады. Офсеттігі, фотополимерлік форм тағы басқа толып жатқан жаңалықтар ендіру жұмыстарына белсене қатысады. Мәскеуге жиі іссапармен барып, полиграфиялық тәжірибе жинақтайды. Нәтижесінде полиграфкомбинат офсеттік басу жөнінен Қазақстан полиграфиясында көшбасшысы рөлін атқарды.1996 жылы Н.Л.Юшкова ОТК-ның бастығы болып тағайындалды.  

