Гүлдархан Нұрғазықызы Смағұлова (1 мамыр 1950, Алматы облысы Райымбек ауданы Кеген ауылы, Қазақстан) — филология ғылымдарының докторы (1999). ҚазМУ-ды (1973, қазіргі ҚазҰУ) бітірген. 1977 жылдан осы университетте, Алматы қалалық «Қазақ тілі» қоғамында әр түрлі қызметте болды.  2004 жылдан ҚазҰУ-да кафедра меңгерушісі. 1998 жылы «Мағына-лас фразеологизмдердің ұлттық-мәдени аспектілері» деген тақырыпта докторлық диссертация қорғады. Негізгі ғылыми еңбектері қазақ тілінің лексикологиясы мен фразеологиясын, терминологиясын, мәтін лингвистикасын зерттеуге арналған. 100-ден астам ғылыми жарияланымның авторы. 

