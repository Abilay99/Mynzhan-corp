Ақ май - қыстан шыққан шөп нәрленгенге дейін сауылған малдың сүтінен алынған май түрі. Сонымен бірге, ертеде дәстүрлі шаруашылық қарекетінде қойды жаз бойы сауып, сүтін жеке жинап, ұйытып, іркіт піскенде алынған майды да ақ май атаған. Оның дәмі мен иісі, тағамдық құндылығы жоғары саналды. Аз өндірілуіне байланысты майдыңсиректүрі деп есептелген. Оны жасы егде адамдар шайдың хош иісі мен дәмін кіргізу үшін пайдаланған. 

