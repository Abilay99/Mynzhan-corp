Жыл адамы (ағылш. Person of the Year, Жыл тұлғасы) — Америка Құрама Штаттарының әйгілі Time аттты журналы дәстүрлі түрде жыл сайын желтоқсан айында шығатын соңғы басылымда жарияланатын номинация. «Жыл адамы» номинациясы 1927 жылдан бастап беріледі. Бұл номинацияға алғаш ие болған тұлға —  ұшқыш Чарльз Линдберг, ол жалғыз өзі Атлант мұхитын ұшып өткен. Жыл адамын тек қана атқарушы редактор таңдайды. Франклин Рузвельт, Адольф Гитлер, Иосиф Сталин, Джордж Буш, Америкалық солдат, сондай-ақ интернет қолданушысы әр жылда Жыл адамы ретінде таңылған. Ал 2007 жылы Ресей Федерациясының Президенті — Владимир Путин Жыл адамы номинациясын иеленді. Екі мәрте Жыл адамы атағын алғандардың саны — 15 (хронологиялық ретпен): Франклин Рузвельт, Иосиф Сталин, Джордж Маршалл, Гарри Трумэн, Уинстон Черчилль, Дуайт Эйзенхауэр, Линдон Джонсон, Ричард Никсон, Рональд Рейган, Дэн Сяопин, Михаил Горбачёв, Билл Клинтон, Американлық солдат (абстрактты ұғым), Джордж Буш-кіші, Барак Обама. Үш мәрте Жыл адамы атағын алғандардың саны — 1 адам: Франклин Рузвельт. Бұл номинацияны қазіргі таңда бірде-бір Қазақстандық алған емес. Алайда бір қатар КСРО, Ресей өкілдері бұл атаққа ие болған. КСРО / Ресей өкілдері 7 рет Жыл адамы ретінде танылған: Иосиф Сталин (екі мәрте), Никита Хрущёв, Юрий Андропов, Михаил Горбачёв (екі мәрте), Владимир Путин. 

