Жыландысай– Шалқар алабындағы өзен. Ақтөбе облысының Шалқар ауданы жерімен ағып өтеді. Ұзындығы 104 км, су жиналатын алабы 2740 км². Мұғалжар тауының оңтүстігіндегі Шағырай үстіртінің солтүстік-шығысынан басталып, Берденсор қонысы тұсында сорға сіңіп кетеді. Арнасы көбіне жайпақ келеді. Көктемде еріген қар суымен толығып, жазда тартылып қалады. Жыландысайдың алабы – күзгі және көктемгі мал жайылымы.   

