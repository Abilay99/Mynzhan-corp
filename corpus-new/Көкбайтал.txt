Көкбайтал – Кеңтарлау аңғарының батыс бөлігіндегі оқшауланған тау.  Қарағанды облысы Ақтоғай ауданы, Жаңаорталық ауылының оңтүстік-шығысында 33 км жерде орналасқан. Абсолюттік биіктігі 570 м.  Шатқал, сайлармен тілімденген, бірнеше ұсақ шоқылар мен жеке тау массивтерінен тұрады. Оңтүстік-шығыс бөлігінде тұщы сулы Киікбай және өзімен аттас құдықтар бар. Силур жүйесінің жыныстарынан түзілген.  Сортаңды сұр және қоңыр топырақ жамылғысында жусан, баялыш, көкпек өседі.  Баурайы күзгі, көктемгі жайылым.  

