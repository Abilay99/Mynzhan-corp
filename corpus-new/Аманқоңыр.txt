Аманқоңыр — Қарағанды облысы Осакаров ауданындағы ауыл, Жансары ауылдық округі орталығы. Аудан орталығы - Осакаровка кентінен солтүстік-шығысқа қарай 93 км-дей жерде. Іргесі 1944 жылы қаланған. 1944 жылы ауыл негізінде «Осакаров» кеңшары құрылды. Жерінің жалпы ауданы 0,1 мың га. Округте 21 шаруа қожалығы бар (2006). Жергілікті тұрғындар саны 1999 жылы 326 адам (159 еркек және 167 әйел) болса, 2009 жылы 191 адамды (97 еркек және 94 әйел) құрады. Ауылдық округтің елді мекендеріңде (Дальнее, Жуантөбе, Лиманное, Қызылтас) 4 клуб, 4 ФП, 3 бастауыш және орта мектеп, кітапхана, АТС, пошта жұмыс істейді. Басқа елді мекендермен автомобиль жолдары арқылы байланысады. Ең жақын Осакаровка темір жол стансасы 140 км жерде орналасқан. Ауылдық округ жерінде Бұйратау ұлттық саябағы орналасқан. 

