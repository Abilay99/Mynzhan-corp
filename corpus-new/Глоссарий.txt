Глосарий — белгілі бір шығармада кездесетін, сирек қолданылатын сөздердің түсіндірме сөздігі.  . Глосарий де қазіргі кезде түсініксіз көне сөздер (архаизмдер, диалектизмдер, поэтикалық ескі формалардың үлгілері) мен сөз тіркестеріне, көне жазу ескерткіштерінің тіліне т.б. түсінік беріледі.  Сирек кездесетін кейбір аударма сөздіктер де Глосарийге жатады. Мыс., 1245 жылы жазылған "Түрікше-арабша сөздік" осындай сөздіктердің бірі. Жеке тілдердің тарихын зерттеуде Глосарий дің мәні зор.  

