Иващенко Анатолий Тимофеевич  (6.2.1944 жылы туған, Алматы қаласы) – биология ғылыми докторы (1984). ҚазМУ-ды (1969, қазіргі ҚазҰУ) бітірген соң Қазақ ғылым академиясының Эксперименттік биология институтында кіші ғылыми қызметкер, Зоологиялық институтында аға ғылыми қызметкер (1969–86), ал 1986 жылдан Ботаника институтында аға ғылыми қызметкер болып жұмыс істеді. Оның ғылыми жұмыстары негізінен биоэнергетика және радиобиология саласына арналған. Ол субклеткалық құрылымдар мембраналарынан аниондық АТФаза ферментін тауып, оны зерттеді, организмнің әр жерінде орналасқан фосфогидродлаза ферментінің құрылымы мен активтілігін анион және спирттер арқылы анықтауға болатынын (физика-химиялық заңдылықтар) дәлелдеді.    

