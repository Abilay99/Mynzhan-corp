 Ғылымов Дәурен Жаңашұлы (7.11.1974 жыл, Көкшетау облысы, Тайынша ауданы, Амандық ауылы) - дирижер. Әкесі - Ғылымов Жаңаш Ғылымұлы, марқұм, облыстың Құрметті механизаторы болған. Анасы - Ғылымова Афелия Белібайқызы, зейнеткер, батыр-ана, тәрбиеші болған. Құрманғазы атындағы Алматы мемлекеттік консерваториясының халық аспаптары факультетін (1999) оқытушы, оркестр әртісі мамандығы бойынша; Қазақ ұлттық музыка академиясы оркестр дирижөрі факультетін бітірген (ассистенттік-сынақ ісі) (2003) халық аспаптары оркестрінің дирижері, концерттік орындаушы мамандығы бойынша бітірген. «Нұр Отан» ХДП мүшесі (2004 жылдан). 1999-2002 жылдары - Астана қаласы Мемлекеттік филармониясы қазақ ұлттық аспаптар оркестрінің дирижері. 1999-2003 жылдары - Л.Н. Гумилев атындағы Еуразия ұлттық университетінің оқытушысы. 2001 жылдан - Қазақ ұлттық музыка академиясы оқытушысы (Астана). 2003 жылдан - Астана қаласы Мемлекеттік филармониясы Қазақ ұлттық аспаптар оркестрінің бас дирижері жәнекөркемдік жетекшісі. 2008 жылдан бері - Астана қаласының Мемлекеттік филармониясы Қазақ халық аспаптары оркестрінің дирижері. Құрманғазы атындағы Республикалық байқаудың әділқазылар алқасының мүшесі (2003). Л.Н. Гумилев атындағы Еуразия ұлттық университеті Мемлекеттік аттестация комиссиясының төрағасы (2005). Мәдениет қайраткері (2003). Ш. Қажығалиев атындағы Республикалық байқаудың дипломанты (Орал, 2002). Н. Тілендиев атындағы Дирижерлар байқауының Гран-при иегері (2004). Үйленген. Жұбайы - Ғылымова Венера Нұрсәлімқызы, оркестр әртісі (домбыра). Қыздары - Жаңашева Ақбота Дәуренқызы (1998 ж.т.), Жаңашева Айғаным Дәуренқызы (2002 ж.т.).   

