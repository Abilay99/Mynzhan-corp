Тәжді көгершін- әлемдегі көгершін атаулының ең ірісі, оның ұзындығы 75 см, салмағы 2 кг тартады. Оның басында тәжі бар,сондықтан оны тәжді деп атайды. Олар Австралия маңындағы Жаңа Гвинеяның солтүстігіндегі ормандарда тіршілік етеді. Олар бір-бірімен мәңгілікке жұптасады. Ұяларын ағаштарға салады. Балапандарын басқа көгершіндер секілді, ата-анасы бірге өздерінің тамақ сарқынынан шығатын көгершін сүтімен қоректендіреді. Өз тамақтарын жерден табады. Олар жерде жақсы жүреді, жеңіл әрі жылдам ұшады. 

