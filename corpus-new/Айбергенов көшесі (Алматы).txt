Көшеге XX ғасырдағы қазақ поэзиясында өзіндік із қалдырған біртуар ақын Төлеген Айбергеновтің есімі (Алматы қаласы мәслихатының 2.07.2008 №114 шешімі мен Алматы қаласы әкімдігінің 14.07.2008 № 3/551 қаулысы) берілген. Айбергенов Төлеген (1937-1967) Қарақалпақстанның Қоқырат ауданы Қоқырат ауылында дүниеге келген. Ақынның «Жас дәурен», «Мен саған ғашық едім», «Бір тойым бар», «Мир созвездий» т.б. таңдамалы жыр жинақтары жарық көрген. Көше Әуезов ауданындағы «Қалқаман» шағын ауданында орналасқан. Көшенің ұзындығы- 950 метр. 

