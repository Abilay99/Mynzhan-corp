Аралас текті жерасты суы. Жоғарыда аталған жерасты суының барлығы жер қыртысының белгілі бір бөлікшелерінде, бірақ әр түрлі деңгейлерде жаралауы мүмкін. Күрделі жылыстау жолдарында олар көбінесе араласып кетіп, аралас текті жерасты суының жаралуына әкеледі. Мәселен, сіңбелік (инфильтрациялық) су жер қыртысыныңі жоғарғы қабаттарынан, гравитациялық күштің ықпалынан Жердің терең қойнауларына енуге ұмтылады. Магматогендік су, керісінше, терең қойнауларда жаралады да жоғары қарай қысымы мен температурасы аз белдемдерге көтерілуге үмтылады. Олар бір-біріне қарсы қозғалып, араласып кетеді де аралас типті жер асты суын жасайды. Осындай жағдай жерасты суының басқа типтеріне де бола алады. География  

