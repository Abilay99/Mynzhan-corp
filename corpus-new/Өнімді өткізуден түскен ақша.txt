Өнімді өткізуден түскен ақша - кәсіпорынның сатып алушыға немесе тапсырысшыға сатқан өнімі, өзінің орындаған жұмысы, көрсеткен қызметі үшін алған ақшалай атбысы.  СССР-де өнімді өткізуден түскен ақша кәсіпорынның негізгі табысы, оның ақшалай түсімінің басты көзі болып табылады және ол кәсіпорынның белгілі бір уақыт кезеңіндегі (жыл ,тоқсан, ай) өндірістік-техникалық қызметінің нәтижесін көрсетеді. Өнімді өткізуден түскен ақшаның мөлшері ассортименттің санына, сатылған өнімнің сапасына және көтерме сауда бағасының дәрежесіне байланысты. Өнімді сатып алушыға дер кезінде жөнелту және тұтынушы мен поставщиктің арасындағы ақшалай есеп-қисапты тез жүргізу оның мөлшеріне ықпал етеді. Өнімді өткізуден түскен ақша негізгі көрсеткіш ретінде өндіріс пен айналым арасындағы өзара байланысты күшейтеді. 

