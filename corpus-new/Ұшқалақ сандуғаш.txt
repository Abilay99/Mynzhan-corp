Ұшқалақ сандуғаш-сандуғаштар туысының ең ұсақ өкілі(салмағы 7-10г),ашық түсті,ұзын құйрығы мен ақшыл сары көздері  еріксіз назар аудартады.Өте қозғалғыш құс, барлық уақытта бұта арасында лыпылдап жүреді.Ерекше тән қасиеті:бұта ұшында отырып, оған лезде құлап түседі.Үні-сыңғырлаған қоңырау.Аталығы күйлеу кезеңінде бұта басында отырып әндетеді.Ұясы -терең шұңғылдау, ішіне мамық төселген, оны қалың бұта ішіне орналастырады. 4-6  қара теңбілді ақ жұмыртқаларын аналығы басып шығарады, кейде аталығы ауыстырады. Балапандар 13-ші күні шығады,сөйтіп ұяда 11-13 күн болады.Кейбір жұптар бір жазда екі рет  балапан басып шығарады.Қазақстанда наурыздан қазанның  ортасына дейін кездеседі. Қазақстандағы жануарлар әлемі-"Алматыкітап баспасы", 2012.-50 бет, А.Ф.Ковшарь,В.А.Ковшарь  

