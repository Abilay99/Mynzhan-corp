Ақбайтал асуы - Шыңғыс тауының ең биік жотасы. Биіктігі 1100 м. Ақбайтал асуының батыс жағынан бастау алатын Бақанас, Тай, Байқошқар өз-і Балқашқа құяды да, шығысынан басталатын Құндызды, Шет, Қарауыл, Шаған өз-ні Ертіске кеп құяды. Жидебайдан жаз жайлауға көшкен Құнанбай, Абай ауылдары А. а-нан асып, Ақшоқы мен Бөрлі Аралтөбеден - Бақанас, Байқошқар өз-і бойына, Ботақан ошағына келіп қоныстанған. Ақынның басынан өткен Ақбайтал асуына байланысты оқиғалар М. Әуезовтың «Абай жолы» романында шынайы Көрініс тапқан.   

