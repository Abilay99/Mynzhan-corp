Гидромелиорация – ауыл шаруашылығына пайдаланатын жерлердің топырақ қыртыстарындағы су режімін реттеу арқылы табиғат жағдайларын жақсарту мақсатында жүргізілетін шаралар мен имараттар жиынтығы. Гидромелиорация әдістері — су мелиорациясының әдістері, принциптері, әсер ету әдістері, өсімдік тамырына ылғалдың қалыпты берілуі үшін атқарылатын жұмыстар жинағы. Жердің сазға немесе балшыққа айналып кетпеуі үшін жер құрғату мелиорациясының жер асты суының деңгейін төмендету және оның пайдаланылуын реттеу, жер бетінің суын ойпаң жерге жеткізбей арнаулы су жинағыш каналмен басқа жаққа бұрып әкету, топырақтың ылғал сыйымдылығын ұлғайту, су өткізгіштігін күшейту, суфизикалық қасиетін жақсарту секілді амалдары қолданылады. Гидромелиорациялық жұмыстар — топырақтың су режімін өзгерту жөніндегі шараларды жүргізе отырып, жерді суландыруды дамытуға бағытталған жұмыстар.   

