Сид Чарисс (ағылш. Cyd Charisse, 1922 ж. 8 наурыз — 2008 ж. 17 маусым) — америкалық биші жəне актриса. Сид Чаррис (шын аты Финкли) Техас штатының Амарилло қаласында дүниеге келген. Алты жасынан бимен айналыса бастады. 12 жасында Лос-Анджелестегі балет мектебінде оқуын бастады. «Ballet Russe de Monte Carlo» балетінде Фелия Сидорованың рөлінде ойнады, нəтижесінде, өз атын өзгертіп, Марина Истомина лақап атын алды. 1942 жылы биші Нико Чарисске тұрмысқа шықты. 1943 жылдан киноға түсуді бастады. Ол түскен алғашқы фильмдердің қатарында «Мəскеудегі миссия» фильмі болды. Ең үлкен танымалдылыққа Джин Келлимен бірге түскен «Жаңбырда əнге салғандар» фильмі ие болды. 1952 жылы Сид Чарисстің аяқтары 5 миллион долларға сақтандырылған. Гиннестің рекордтар кітабындағы мəліметтерге сəйкес, бұл сол жылдардағы ең үлкен сақтандыру сомасы олған еді.  Лос-Анджелесте жүрек жетіспеушілігінен қайтыс болды. Сид Чарисс 1939 жылдан 1947 жылға дейін лос-анджелестік би студиясының иесі Нико Чаристің жұбайы болады. «Rumba Serenade» (1941) фильмінде Сид пен Нико бірге билеп өнер көрсетеді. Сидтың Никодан туған ұлы Ники Чарисс бар. Ажырасқаннан кейін де Сид өзіне жұбайының тегін қалдырады. 1948 жылы шығу тегі португал-еврейлік болған Тони Мартинге тұрмысқа шықты. Неке 60 жылға, 2008 жылы актрисаның өліміне дейін жалғасты.  

