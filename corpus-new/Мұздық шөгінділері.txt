Мұздық шөгінділері — тау мұздықтарының немесе материктік мұздық жамылғыларының әрекетінен пайда болган шөгінділер. Мұздық шөгінділердің ең бастысы — мореналар. Олар мұздықтың денесінен бөлініп шығады да, тікелей мұздық арнасының түбі мен шетіне шөгеді (аңғарлық мұздықтарда). Мореналар рельефтің аккумуляциялың әр түрлі формаларын жасайды: аяққымореналық жалдар, жағалық мореналар, төбелімореналық рельеф тағы басқалар. Мореналардан басқа мұздық шөгінділеріне: іріктелген малта тастар, құмдар, саздақтар, саздар жатады. Олар мұздықтың алдында немесе мұздықтың ішінде — мұз астындағы қолаттарда, мұз ішіндегі туннелдерде, оның бетіндегі ойыстарда еріген мұздықтар суларының әрекетінен пайда болған (флювиогляциал) шөгінділер. Флювиогляциал шөгінділері зандрлар, террасалар, друминалар, камалар тағы басқалар. рельеф формаларын жасайды.   

