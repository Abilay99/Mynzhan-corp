Ешкімүйіз (лат. Caprіcornus) – аспанның Оңтүстік жарты шарындағы зодиактік шоқжұлдыз. Су құюшы, Бүркіт, Мерген, Микроскоп және Оңтүстік Балықтар шоқжұлдыздарының арасында орналасқан. Ешкімүйіздің ең жарық жұлдызы () 2,8 көрінерлік жұлдыздық шамада жалтырап көрінеді. Оңтүстік тропик Ешкімүйіз тропигі деп аталған, өйткені, Күн жылына бір рет қысқа күн тоқырауы (22 желтоқсан) кезінде зениттен өтеді. Ал осыдан 2000 жылдай бұрын қысқы Күн тоқырау нүктесі Ешкімүйіз шоқжұлдызында болған. Ешкімүйіз республиканың барлық жерінен шілде — тамыз айларында көрінеді. Қазақ энциклопедиясы  

