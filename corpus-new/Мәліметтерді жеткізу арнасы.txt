Мәліметтерді жеткізу арнасы (Канал передачи данных; data link) — 1) электрондық машинаны терминалмен жалғастыратын физикалық орта мен аппаратура; 2) мәліметтерді бір құрылғыдан екінші құрылгыға жеткізуді ұйымдастыратын физикалық жалғастыру ортасы. Ол кез келген екі құрылғыны байланыстыра алады және ақпараттарды қабылдайды әрі жөнелтеді (мыс., принтер мен компьютер арасында немесе желідегі терминал мен негізгі компьютер арасында). Кейбір жағдайда мәліметтерді жеткізу арнасын тек байланыс желісі деп түсінбей, ақпараттарды қабылдайтын және бере алатын модем сияқты жабдық деп те қарастыруға болады. Мәліметтерді жеткізу арнасын құрайтын құрылғылар мәліметтерді жеткізу процесінің уақыт тәртібін белгілейтін хаттамага бағынады.   

