Жүк тасымалының жоспары - халық шаруашылығын өркендету жоспарынынң негізі құрамды бөліктерінің бірі. Жүк тасу жоспары еліміздің тасымалдау мұқтажын толық және дер кезінде қанағаттандыруға байланысты шығындарды азайтуды, халық шаруашылығында транспортты-экономикалық қатынастарды тиімді ұйымдастыруды қамтамасыз ету үшін қажет. Транспорттың барлық түрлерін тиімді пайдалану үшін жүк тасымаланың бас, перспективті, жылдық, тоқсандық және айлық жоспарлары жасалынады. Жүк тасымалы жоспарлауын жасау вагондардың, кемелердің, автомобильдердің жүк көтеру қабілеттілігін неғұрлым толық пайдалануға олардың арлы-берлі бос жүруін азайтуға мүмкіндік береді. Ұзақ мерзімге арналған жүк тасымалының бас жоспары халық шаруашылығын өркендетудің бес жылдық жоспары негізінде жасалады. Жылдық және сандық жоспарлары ауыл шаруашылық өнімдерін дайындаудың, материалдық-технологиялық жабдықталудың, күрделі құрылысы көлемінің жоспарлары бойынша жасалынды. Жылдық және тоқсандық, айлық жүк тасымалының жоспарын орындау мен бекіту тәртібі КСРО министрлер кеңесінің 1970 жылғы 4-қаңтарда бекітілген жылдық және тоқсандық жүк тасымалының жоспарын орындау ережелері негізінде реттеледі. Бекітілген жүк тасымалының жоспары міндетті түрде орындалуы тиісті жүк тасымалы жоспарын орындамағаны үшін айыпты жақ материалдық жауапкершілікке тартылады.    Алматы-кітап, 1997ж., 9-том 

