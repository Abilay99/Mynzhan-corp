НАТО кодтық белгілеулері (ағылш. NATO reporting names) — КСРО/Ресей, Қытай және сирек жағдайда басқа мемлекеттердің әскери және авиациялық техникаларын белгілеуге арналған НАТО-ның атау-кодтар жүйесі. Олар шет тілдік атауларды (НАТО мүшелері үшін) унификациялау және көпке дейін НАТО әскерилеріне белгісіз болып келген шынайы атауларды алмастыру үшін қолданылады. Алғашқы әріп нысанның мақсатын көрсетеді; мысалы, жойғыш ұшақтада F әріпінен басталатын атаулар, бомбылаушыларда — B, тікұшақтарда — H, жер-жер ракеталарында — S, жер-ауа ракеталарында — G, ауа-ауа ракеталарында A. Винтті ұшақтар атауында бірдыбысты сөздер, ал реактивті ұшақтар атауларында екідыбысты атаулар қолданылады. Кейбір жағдайда АҚШ Қорғаныс министрлігі НАТО кодтық белгілеулерін кеңейтіп отырады. Мысалы, НАТО кемелер мен құрылықта орналастырылған жер-ауа ракеталар жүйелерін бірдей атаулар қолданады, ал АҚШ қорғаныс министрлігі басқа жалғаулары бар әртүрлі нөмірлер серияларын қолданады (мысалы, SA- орнына SA-N-). Алайда, ыңғайлы болу үшін, құрылықтағы жүйелерге атаулар сәйкестігі сақталады. Сәйкестік жоқ кезде жаңа атаулар қолданылады. Тасымалдаушы ұшақтарда C әріпінен басталатын атаулар қолданылады: «Careless» («салақ») және «Candid» («адал»). Алғашқыда кодтық атаулар жүйесі тек кеңестік әскери техника атауларына қоданылды, бірақ кейінрек бұл жүйе Қытайлық техникаларды атауға да қолданыла бастады. Авиатехниканың шартты атаулары Авиастандарттау бойынша координациялық комитетпен келісілген (Air Standardization Coordinating Committee — ASCC). Оның құрамына Аустралия, Ұлыбритания, Канада, Жаңа Зеландия және АҚШ кіреді. 

