Координаттар: 37°56′58″ с. е. 27°21′49″ ш. б.﻿ / ﻿37.94944° с. е. 27.36361° ш. б.﻿ / 37.94944; 27.36361    Артемида храмы  — әлемнің жеті кереметінің бірі. Кіші Азияның Эфес қ-нда салынған. Зевстің қызы Артемида ежелгі гректерде аңшылық құдайы ретінде танылған. Көне заманда ең маңызды күнкөріс көзін жебеуші Артемиданың қаншалықты сыйлы, құрметті екені өзінен-өзі түсінікті. Мұндай мәртебелі ғибадатхананы салу сәулетші Херсифронға тапсырылды. Ол құрылыс орнына Кайстра өз-нің бойындағы батпақты алаңды таңдады. Бұл жер сілкінісінен сақтаудың қамы еді. Ғибадатханаға Артемиданың аңшы киімінде, қолына садақ ұстатып таза ақ мәрмәрдан жасалған мүсіні қойылды. Шымыр денелі жас қыздың жүзінде батылдық, салқынқандылық бейнеленген. Салынуы 120 жылға созылған ғибадатхана құрылысын сәулетшілер Пеонит пен Деметра б.з.б. 450 ж. аяқтады. Б.з.б. 356 ж. Александр Македонскийдің туған күні Эфес тұрғыны Герострат деген біреу храмды өртеп жіберді. Сөйтіп, әлемнің “жеті кереметінің” бірі болып А. х. және оны жоюшы болып Герострат аты қалды. Артемида  ғибадатханасы салынған  уақытта  Эфест  200 мың халқы бар, құдайға құлшылық ететін маңызжы орталық  болған. Херсифрон атты сәулетші  ғибадатхананы  сол кездегі құрылыс әдістерінің  бірі- ионика  ордерінің стилімен  тұрғызылған. Сол кездегі қарапайым құралдар мен көліктер  көмегімен  Артемида сяқты  ғибадатхана  салу үлкен жетістік еді.  Ғибадатхана  салу үшін  бірнеше жылдар бойы сәулетшілер, тас қалаушылар, құлдар  армиясы еңбек етті. Олар діни  орынның құрылыс жұмысын керемет  құлшыныспен істеп, нәтижесінде таңғаларлық  ғимараты  дүниеге әкелді. Храмның көркі сол замандағы барша  адамзатты таңғалдырды. Құрылыстың  сәтті шыққаны соншалық,  Грекияның  түкпір-түкпірінде  осы ғибадатханаға стилі жағынан ұқсас құрылыстар салына бастады. Алайда Артемида ғибадатханасының  ғұмыры  ұзаққа бармады. Біздің заманымызға дейінгі  356 жылдың 21 шілдесінде  атаққа шөлдеген есер Геростат деген біреу  түн ішінде ұрланып келіп, сәулетті сарайды өртеп жібереді.  Аңыздар желісі бойынша, Ескендір Зұлқарнайын дәл осы ғибадатхана жалын құшағына оранған  түні  өмірге келеді. 25 жылдан кейін  Ескендір патша  ғибадатхананы қайта тұрғызуға әмір берді. Сәулетші Дейнократтың басқаруымен салынған  жаңа құрылыс  алғашқы ғибадатхананың  жобасын сақтағанмен, одан  сәл биіктеу болады. Ғибадатхананың  ауданы- 110* 55 метр, құрылысты  қоршап  тұрған бағаналардың биіктігі (барлығы 127) 18 метр болған.  Артемида  сарайы  мәрмәр  тастармен  әшекейленген.  Әйгілі грек  шеберлері құрылысқа белсенді  түрде ат салысқан: бағаналарды безендіру жұмысымен Скопас айналысса, ғибадатхана ішіндегі  картиналар Апеллес суретшінің қолынан шыққан. 

