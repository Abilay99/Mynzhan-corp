Дзига Вертов (шын аты мен тегі "Денис Аркадьевич Кауфман", 2.1.1896, Белосток - 12.2.1954, Мәскеу) - кинорежиссер, кинодраматург және кино теоретигі. Мәскеу университетінде оқыған. Шығармашылық жолын 1918 жылы Мәскеу кино комитетінің кинохроника білімінен бастады. Алғашқы қойған фильмдері арасында "Революцияның бір жылдығы" (1919), ВЦИК-тің үгіт поезы (1921), Азамат соғысының тарихы (1922) т.б. бар. Ол өнердің негізгі мақсаты болмыс-шындықты деректі тұрғыдан бейнелеу деп ұқты. Таңдаулы фильмдері: Лениндік киношындық (1924), Адымда, Кеңес! (1926), Ленин туралы үш ән (1934), Алатауда (1944) т.б. Оның творчествосы мен теориялық ізденулері киноөнерінде жаңа деректі жанрдың негізін салды. Қызыл Жұлдыз орденімен және медальдармен марапатталған.  

