Дүйсекеқойтас  – Ханшыңғыс тауының солтүстік-шығысындағы тау.  Шығыс Қазақстан облысы Абай ауданы жерінде орналасқан. Ащысу өзенінің аңғарында.  Абсолюттiк биіктігі 519 м. Солтүстік-батыстан оңтүстік-шығысқа қарай 13 км-ге созылып жатыр. Енді жері 6 км. Таудың жанында Қайрақты, Ордатас, Ақтөбе таулары орналасқан. Беткейі көлбеуленіп, қырқалы жазыққа ұласады.  Дүйсекеқойтас тас көмірдің граниті мен гранитоидтарынан түзілген.   Бозғылт қоңыр топырақ жамылғысында жусан, бетеге, тобылғы, қараған, селеу өседі. Баурайы мен беткейі мал жайылымына пайдаланылады.   

