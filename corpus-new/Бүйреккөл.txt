БҮЙРЕККӨЛ — қола дәуірінен қалған зираттар тобы. Солтүстік Қазақстаноблысы Еңбекшілдер ауданында. Ол 23 дөңгелек, төртбұрыш және шаршы пішіндес қоршаулардан тұрады. 1954 ж. Солтүстік Қазақстан археологиялық экспедициясы (жетекшісі К. Ақышев) зерттеген. Кейін бұл жұмысты археолог Ә. Оразбаев жалғастырды. 3 қоршаудан ашылған 10 қабірдің үшеуінен тас жәшіктер табылды да, басқалары қарапайым топырақ қабірлер болып шықты. Екеуінде мүрде жерленсе, қалғандарында өртеу әдісі қолданылған. Қабір ішінен қыш көзелер мен ыдыс-аяқтар, қолдан жасалған садақ жебелері, мал сүйектерінің табылуы қола дәуірінде сол жерлерді мекендеген тайпалардың мал ш-мен шұғылданғанын көрсетеді. Бүйреккөл зираттарындағы жерлеу ерекшеліктеріне қарағанда, бұл тайпалар қола дәуірінің Нұра кезеңінен Атасу кезеңіне өту сатысында болған.    

