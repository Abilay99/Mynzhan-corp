ЖЫЛАН ЖЫЛЫ – ұлу жылынан кейін, жылқы жылынан бұрын келетін мүшел есебінің 6-жылы. Азия халықтарының (қазақ, өзбек, түркімен, қырғыз, татар, башқұрт, Әзірбайжан, моңғол, черкес, қытай, жапон, т.б.) көпшілігінің күнтізбелерінде қолданылады. 12 жылда бір рет қайталанып отырады. Григорий күнтізбесі бойынша Ж. ж. 2001 жылдың 22 наурызы мен 2002 жылдың 21 наурыз аралығына келді және ол 2013 – 2014, 2025 – 2026, 2037 – 2038, т. б. жылдары қайталанады.    

