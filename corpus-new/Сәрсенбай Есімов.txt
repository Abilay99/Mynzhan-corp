Сәрсенбай Есімов (1929 жылы туған, Қызылқұм ауданы Ұзынқұдық ауылы) – еңбек ардагері. Қазақ КСР Жоғарғы Кеңесінің депутаты. Қазақ КСР-іне еңбек сіңірген мал шаруашылығы қызметкері. Одақтық дәрежедегі дербес зейнеткер, партия, шаруашылық саласында басшы қызметтер атқарды. 1944 – 63 жылдары Қызылқұм, Киров аудандарының шаруашылықтарында зоотехник, директор болып жұмыс істеді. 1963 – 90 жылдары Өзбек КСР Жызақ облысының Фариш ауданында аудандық партия комитетінің 1-хатшысы болды. Осы аралықта Өзбек КСР-іне еңбегі сіңген мал шаруашылығы қызметкері атағын алды. Ленин, «Октябрь Революциясы», Еңбек Қызыл Ту ордендерімен, бірнеше медальдармен марапатталған. Бүкілодақтық халық шаруашылығы жетістіктері көрмесінің лауреаты.  

