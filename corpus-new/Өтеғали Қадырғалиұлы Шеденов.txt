Шеденов Өтеғали Қадырғалиұлы (8.3.1939 жылы туған, Атырау облысы Теңіз ауданы) – экономика ғылымының докторы (1979), профессор (1980). ҚазМУ-ды (1961, қазіргі ҚазҰУ) бітірген. 1965–1985 жылы Алматы халық шаруашылығы институтында (қазіргі Қазақ экономикалық университеті), Алматы архитектура-құрылыс институтында (қазіргі Қазақ Бас сәулет-құрылыс академиясы) ассистент, аға оқытушы, доцент, кафедра меңгерушісі, Қазақстан ғылым академиясының Төралқасы жанындағы Өндіргіш күштерді зерттеу жөніндегі орталықта бөлім меңгерушісі, орталық төрағасының 1-орынбасары (1985–1987), Қазақ ұлттық аграрлық университетінде (1987–1995) кафедра меңгерушісі болды. 1995 жылдан ҚазҰУ-да профессор қызметін атқарады. Ғылыми еңбектері саяси экономикалық мәселелеріне арналған.  

