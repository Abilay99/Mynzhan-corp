Кінәмшілдік — мінездегі өзге адамды айыптап, оның қателігін көргіштік, сөйтіп оны айыпты деп санау, өз ойындағы болмаған соң жазғыру. Кінәмшілдік — өзімсінген адамға тағылатын кінәрат. Кінәмшілдік адамның бір жағынан жағымсыз, ұнамсыз қылығын білдіретін мінез ерекшелігі болса, екінші жағынан, өзімсінген адамның бойындағы мінез-құлықтарын міней отырып сынаудың көрінісі болып саналады. Өзге жұрттың, басқа адамның тіршілігі мен мінезінің кем-кетігін байқар көргіш, пайымдап білгіштігін білдіреді де, оны кінәлайды. Кінәмшілдік адам мінезіндегі көңіл-күйінен туындайтын орынсыз тілек пен өкпелі ойды да білдіреді.  

