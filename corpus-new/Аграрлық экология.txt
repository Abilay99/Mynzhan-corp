Аграрлық экология (Аграрная экология; лат. 'agrarius' — жер, жерге байланысты, жер қожалығына, жерді пайдалануға байланысты, гр. 'oikos' — үй, атамекен, logos — ілім, ғылым) — қолданбалы экологияның бір бөлімі, ауыл шаруашылығы экологиясы. Аграрлық экология Мәдени өсімдіктердің түсіміне абиоталық және биоталық орта факторларының әсерін,сондай-ақ ауыл шаруашылығы жерлерін мекендейтін организмдер қауымының құрылымы мен қозғалысын, өсірілетін өсімдіктердің тіршілігіне агробиоценоздардың тигізетін әсерін зерттейді. Қазіргі заман Аграрлық экологиясының негізін В.Тишлер (1965) жете зерттеді.   

