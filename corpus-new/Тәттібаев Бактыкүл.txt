Тәттібаев Бактыкүл— 1948 жылы 5 қаңтарда Жамбыл облысы, Талас ауданы Қызыләуіт ауылында дүниеге келген. . 1965 жылы орта мектепті үздік бітіріп, Қазақ мемлекеттік университетінің филология факультетіне оқуға түсіп, 1970 жылы осы аталған университетті қазақ тілі мен әдебиеті мамандығы бойынша бітірген.  Еңбек жолын 1972 жылдан "Мектеп" баспасынан бастап, корректор болып бастап, кейіннен редактор болып қызмет атқарған. Б.Тәттібаева тәжірибелі баспагер ретінде "Мектеп" баспасы шығарған оқулықтардың, оқу құралдарының сапалы шығуына белсене атсалысты. Оның редакторлығымен бірнеше оқу куралдары, саяси әдебиеттер жарық көрді. Сондай-ақ Қазақстан Республикасы үкіметінің Тілді дамыту жөніндегі бағдарламасына орай жарық көрген 31 томдық терминологиялық сөздіктердің редокторы болып сапалы шығуына үлес қосса, "Көлік жөне қатынас жолдары", "Философия және саясаттану", "Әдебиет және лингвистика", "Жеңіл және тоқыма өнеркәсібі" сөздіктерінің авторлар ұжымының мүшесі. Б.Тәттібаева өзық, үлгілі редактор ретінде Қазақстан Республикасы Баспа және полиграфия комитеті және Білім министрлігінің мақтау грамоталарымен, сондай-ақ оқулықтардың сапалы шығуына ұзақ жыл үлес қосқаны үшін Қазақстан Республикасы "Баспа ісінің үздігі" (1998) белгісімен марапатталған.  

