Рымбай Мұңалбаев1905, Адай уезі Форт-Александровск қаласы (қазіргі Форт-Шевченко қаласы)  – 1962 – ауыл шаруашылығы саласының маманы. Әр түрлі қысқа мерзімді курстарда оқыған. 1930 жылдан Түпқараған, Бозащы түбектері жағалауында балықшы ұжымшарларын ұйымдастырып, Каспийден майшабақ аулауды өндірістік негізге қойды. Бұл ұжымшарлар майшабақ аулаудан рекордтық көрсеткішке жетіп, жаңадан салынған Баутин қалбыр комб-ның кідіріссіз жұмысын қамтамасыз етті. 1938 – 1948 жылдары Форт-Шевченко (қазіргі Түпқараған) ауданы балықшы ұжымшарлар одағы басқармасының төрағасы болды.   

