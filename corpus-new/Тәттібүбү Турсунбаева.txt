Таттыбубу Турсунбаева (қырғ. Таттыбүбү Турсунбаева) — КСРО кино және театр актрисасы. Қырғыз КСР-інің еңбек сіңірген актрисасы. КСРО кинематографистер одағының мүшесі. 1944 жылы Тянь-Шань (Қазіргі Жұмағұл ауданы) ауданында дүниеге келген. 1966 жылы Ташкенттегі театр институтын тәмамдады. Сол жылы Қырғыз мемлекеттік драма театрына жұмысқа орналасты. Жұмыс істей жүріп бірнеше рет кино саласында да жұмыс жасады.  "Қырғызфильм" киностудисында бірнеше киноға түсті. Алғаш сомдаған рөлі — 1960 жылы түсірілген "Сәлиманың әні" фильміндегі оқушы қыз.  1981 жылы 21 желтоқсан күні туберкулезден қайтыс болды. 

