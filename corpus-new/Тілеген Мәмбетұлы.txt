Тілеген Мәмбетұлы(1863, Адай уезі – 1926) – шешен, би. Өз заманында болыс болып ел билеген, шешен болып шаршы топта сөз сөйлеген Маңғыстау билерінің бірі. Ел аузында «Медет қара Тілеген» атымен қалған. Тілегеннің «Жастарға өсиеті», «Содыр ісіне берген сабағы», «Мәтжан биден сабақ алуы», «Екі бойдақтың дауы», «Тілегеннің тоқтамыс Оразға айтқаны» т.б. шешендік сөздері күні бүгінге дейін ел жадында сақталған.   

