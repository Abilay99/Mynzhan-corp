Қуаныш Жұмабекұлы Салықбаев (8.7.1971 жылы туған, Шығыс Қазақстан облысы Үржар ауданы Қызылбұлақ ауылы) – палуан, самбодан халықаралық дәрежедегі спорт шебері (2000), қазақша күрестен спорт шебері. Алғашқы бапкерлері – Т.Шәкенов, А.Теміржанов. Самбодан Қазақстан бес дүркін чемпионы (1996, 1999, 2000, 2001, 2002) және төрт мәрте кубогінің иегері (2000, 2001, 2004, 2006). Азия чемпионатының күміс (2000, Орал) және алтын жүлдегері (2001, Ташкент). Әлем чемпионы (2006, Ташкент). Қазақша күрестен Қазақстан біріншілігінің үш дүркін чемпионы (2002, 2005, 2007) және Азия чемпионатының үздік чемпионы (2007, Қарағанды).  

