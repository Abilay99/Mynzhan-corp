    Шолақтерек – ағынсыз көл.  Шығыс Қазақстан облысының Абай ауданындағы Қасқабұлақ ауылынан оңтүстік-шығыста 10 км жерде. Теңіз деңгейінен биіктігі 405,3 м. Ауданы 15,3 км, ұзындығы 9,0 км, ең енді жері 2,6 км, жағалауының ұзындығы 30,5 км. Қасқабұлақкөлімен бір қазаншұңқырда, су көлемі 24,9 млн. м. Көлге оңтүстік-шығысынан көктемде ғана кішігірім ағын сулар құяды. Негізінен қар суымен толығады. Суы сорлы. Қуаңшылық жылдары суы тартылып, тұздылығы өседі. Суы мол жылдары солтүстік-батысында жатқан Тұзкөл, Қасқабұлақкөлімен бірігеді. Алабы жайылым. 

