 Владимир Васильевич Грузин (17.4.1956 жылы туған, Якут АКСР-і, Алдан қаласы) – техника ғылымдарының докторы (2000), профессор (2001).  Қарағанды политехникалық институтын (1978, қазіргі Қарағанды мемлекеттік техникалық университеті) бітірген. 1981–1986 жылдары сол инcтитуттың ғылыми қызметкері, 1986–1992 жылдары «Союзспецфундаментстройда» сектор меңгерушісі, аға ғыл. қызметкері, 1991–1992 жылдары «Фобоста» сектор меңгерушісі, 1992–1995 ж. «Орант» шағын кәсіпорнының директоры, 1995–1996 жылдары Қарағанды Бизнес колледжі директорының орынбасары, 1996 жылы Қарағанды бизнес басқару және құқық университетінде ғылыми-өндірістік жұмыстар жөніндегі проректоры. 2000–2001 жылдары Д.А.Қонаев атындағы университеттің Қарағанды бөлімшесінде доцент, кафедра меңгерушісі, директордың оқу ісі жөніндегі орынбасары, кафедра меңгерушісі, ғылыми жұмыстар жөніндегі проректоры қызметтерін атқарды. 2007 жылдан «Болашақ» Қарағанды университетінде проф.  240-тан астам ғылыми еңбектің, 3 монографияның авторы.  

