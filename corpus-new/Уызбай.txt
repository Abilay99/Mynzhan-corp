Уызбай — Қарағанды облысы Осакаров ауданындағы ауыл, Маржанкөл ауылдық округі орталығы. Аудан орталығы - Осакаровка кентінен оңтүстік-батысқа қарай 48 км-дей жерде, Бикеш өзенінің бойында орналасқан. 1999 жылы жергілікті тұрғындар саны 904 адам (432 еркек және 472 әйел) болса, 2009 жылы 545 адамды (254 еркек және 291 әйел) құрады. Ауыл іргесі 1930 жылы қаланған. 1995 жылға дейін сүт өндіретін “Маржанкөл” кеңшарының орталығы болды. Оның негізінде Уызбайда және округтегі Құрқопа ауылында 3 ЖШС және 24 шаруа қожалығы құрылды. Елді мекен арқылы Қарағанды – Нұра автомобиль жолы өтеді. 

