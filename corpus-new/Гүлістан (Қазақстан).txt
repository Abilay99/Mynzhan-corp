Гүлістан — Түркістан облысы Мақтаарал ауданы, Достық ауылдық округі құрамындағы ауыл. Аудан орталығы — Мырзакент кентінен солтүстік-батысқа қарай 13 км-дей жерде.  1999 жылы жергілікті тұрғындар саны 1987 адам (961 ер адам және 1026 әйел адам) болса, 2009 жылы 2514 адамды (1240 ер адам және 1274 әйел адам) құрады. 1946–1991 жылдары «Путь к коммунизму», 1991–1997 жылдары «Достық» мақта ұжымшарының құрамында болды. 1999 жылға дейін «Советабад» ауылы аталып келді. Ауылда ұжымшар негізінде шаруа қожалықтары ұйымдастырылған, мектеп, клуб, дәрігерлік пункт, т. б. мекемелер бар. 

