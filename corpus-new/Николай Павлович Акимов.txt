Акимов Николай Павлович(16.04.1901-06.09.1968) - орыс совет режиссері, театр суретшісі, КСРО халық артисі (1960). Темір  жол қызметкерінің отбасында туған. Акимов Николай Павлович 1915-19 ж. Петроградта  М.В.Добужинский, А.Е.Яковлев, В.И.Шухаевтың басқаруындағы көркемсурет шеберханасында оқыды. 1922 жылдан бастап  Харьков, Ленинградта театр суретшісі болып қызмет етті, ал 1929 жылдан режиссурамен айналысты. 1935-49 ж. Ленинград Комедия театрының көркемдік жағын басқарды.  Акимов Николай Павлович 1951 ж. Ленинградтың Ленсовет атындағы театры мен 1955-68 ж. қайтадан Ленинград Комедия театрының бас режисеры болды. Шекспирдің "Гамлеті", Лопе де Веганың "Қызғаншақтың махаббаты", Шварцтың "Көлеңкесі" - Акимов Николай Павлович өзі қойып, жасаулаған спектакльдер. Акимов Николай Павлович - театр өнері жайлы жазылған көптеген мақаланың да авторы. Ол 2 Еңбек Қызыл ту орденымен марапатталған (1939, 1961). 

