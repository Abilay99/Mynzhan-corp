Араб тілінің мысырлық диалектісі (араб.: اللهجة المصرية‎ немесе мысыр-араб тілі араб.: اللغة المصرية الحديثة‎, өзіндік атауы — масри, مصري) — Мысыр халқының көп бөлігі сөйлейтін араб тілінің диалектісі.  Бұл тілдің шығу тегі араб тілінен бе, әлде бұл бөлек тіл ме деген тақырып талас-тартыстың себебіне айналып отыр. Ресми түрде ол афразиялық тілдердің семит тобына жататын араб тілінің диалекті саналады. Шамамен 76 миллион мысырлықтар араб тілінің диалекттер тобында сөйлеседі. Мысырлық диалект мысырлық БАҚ-тардың басымдылығына байланысты барлық араб әлеміне түсінікті болып, ең көп таралған және көп зерттелетін диалект саналады. 

