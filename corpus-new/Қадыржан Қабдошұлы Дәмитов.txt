Қадыржан  Қабдошұлы Дәмитов  - 1959 жылы 16 желтоқсанда Өскемен қаласында туған. Әкесі - Дәмитов  Қабдош (1923-1968) , ҰОС қатысқан, ҚазКСР ЖооМин ЖОО басқармасы бастығы болып жұмыс істеген. Алматы халық шаруашылығы институтын (1982) инженер-экономист мамандығы бойынша; Мәскеу қаржы институтының аспиратурасын (1984) бітірген. Экономика ғылымдарының кандидаты (1984). Кандидаттық диссертациясының тақырыбы: «МикроЭВМ пайдалану арқылы өнеркәсіп енімдері өндірісі шығындарын есептеудіавтоматтандыру».1982 жылдан - «Одақ өнеркәсіпжүйе» ББАЖ ҒЗИ қазақ бөлімшесінің инженері. 1984 жылдан - Алматы халық шаруашылығы институтының аға инженері, зерттеуші -тәжірибешісі; Мәскеу  қаржы институтының оқытушы- тәжірибешісі, аспиранты. 1988 жылдан - Алматы халықшаруашылығы институтының оқытушысы; Қазақстан ҒА Экономика институтының ғылыми қызметкері. 1990 жылдан - «КАТОН экспорт-импорт» фирмасының (ГФР)  Қазақстан бойынша өкілетті екілі. 1991 жылдан - «Alem Bank Kazakhstan» жетекші экономисі, бас экономисі, сектор меңгерушісі, басқарма бастығының орынбасары, басқарма төрағасының орынбасары, бірінші орынбасары. 1994 жылдан - ҚР Ұлттық банкі төрағасының орынбасары. 1997 жылдан - ҚР экономика және сауда вице-министрі. 1997 жылдың қазанынан - ҚР Премьер-министрінің кеңешісі. 1998 жылдан - ҚР Ұлттық банкінің төрағасы. 1999 жылдан - ҚР Президентінің кеңесшісі. 2000 жылдан «ABN АМRО Банк  Қазақстан» ААҚ басқармасы төрағасының орынбасары. 2004 жылдан - «Өскемен титан-магний комбинаты» АҚ президентінің кеңесшісі, Директорлар кеңесінің мүшесі. 2007 жылдан - «Ертіс» әлеуметтік-кәсіпкерлік корпорация» ҰК» АҚ басқармасының төрағасы. 2009 жылдың ақпанынан - «Альянс банк» АҚ басқармасы төрағасының кеңесшісі. 2009 жылдың мамырынан бері - «Қазақстан қор биржасы» АҚ президенті. «Қазақстанның халық жинақ банкі» ЖАҚ қадағалау кеңесінің төрағасы (1997-1999). ҚР  Қаржыгерлер  қауымдастығы төрағасының м.а. (2002-2003). «АВN АМRО КаспийМұнайГаз»ҒӨФ АҚ Директорлар кеңесінің (2000 жылдан), «ӨТМК» АҚ Директорлар кеңесінің (2004-2007), «Қазақстанның халық жинақ банкі» АҚ Директорлар кеңесінің (2005-2007), «Қазына» ТДҚ» АҚ Директорлар кеңесінің (2006-2007) мүшесі. «Ерен еңбегі үшін» медалімен марапатталған. Үйленген. Жұбайы - Дәмитова Тыным Сейдахметқызы.  

