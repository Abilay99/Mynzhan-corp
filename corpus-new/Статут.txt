Статут (нем. statutum, statuto – қаулы етемін, шешемін сөзінен; ағылш. statute) – Ұлыбритания парламенті және бірқатар ағылшын-саксондық құқық жүйесіндегі елдердің (Австралия, Канада, Үндістан, т.б.) жоғары өкілдік органы шығаратын заңнамалық акт. Бұл елдер заңды кең және тар мағынада түсінеді. Кең мағынада сот қорғауға тиісті кез келген жазылған-жазылмаған құқық нормасы заң болып танылады, тар мағынада парламент актісін заң деп санайды. Ұлыбританияда қауымдар палатасы мен лордтар палатасы қабылдап, мемлекет басшысы бекіткен заң жобасы (билл) статутқа айналады. Статут нормалары Статуттық құрастырықықты құрайды. Статуттық құқық ағылшын-саксон құқық жүйесіндегі елдерде жалпы құқық жүйесімен қатар қызмет етеді.   

