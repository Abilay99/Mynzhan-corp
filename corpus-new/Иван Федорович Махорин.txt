Иван Федорович Махорин  (1916 ж. Атырау облысы, Индер ауданы, Горы с., 1998 ж. Ресей Воронеж қ.)– жауынгер, Кеңес Одағының Батыры. Соғысқа дейін Қарақалпақстанда жұмыс істеген Қызыл Армия қатарына 1942 жылы шілде айында шақырылды. Қызыл Тулы 6-гвардиялық атқыштар дивизиясы құрамында Орталық және 1-Украина майдандарында шайқасты. Орталық майданның 13-армия жауынгерлері Днепрден өту ұрыстарын 1943 жылы 22 қыркүйекте бастады. Бірінші болып ұрысқа гвардия сержанты Махориннің пулемет бөлімшесі кіріп, оң жағалық плацдармды ерлікпен қорғады.  Соғыстан кейін  Қызылорда қаласындағы «Қызылордақұрылыс» тресінде жемісті еңбек етті.  "Сыр елі энциклопедиясы"  

