Қисық Төзекұлы (1780 - ө. ж. б.) - Абайдың құдасы. Ел басқарған адам. Найманның Кенже атасынан. Ақылды, бірбеткей, мәселені тез шешетін, бірақ ашуланшақ кісі болған. Қисық  өз елінде талай рет болыстыққа, Аягөз дуаны құрамынан Көкпекті ауданы ашылғанда, 1844 жылдан аға сұлтан болып сайланған. Аннен лентасына тағылған алтын медальмен (1823, 23 мамыр), «Үздік қызметі үшін» алтын медалімен марапатталған. 1833 ж. 2 сәуірде поручик, 1842 ж. штаб капитан шені берілген. Абайдың Ділдәдан туған баласы Ақылбайға атасы Құнанбай Қисықтың Жүмаханнан туған немересі - Ізханды алып берген. Ізхан Құнанбайдың Нүрғаным деген әйелімен бірге тұрып, сыйыса алмаған соң Абай Ақылбайды бөлек үй қылып шығарып, Нұрғанымды өз аулында ұстаған. А. Янушкевичтің «Күнделіктері мен хаттары» кітабында Қисық пен Құнанбайдың Ұлы жүз қазақтарының «Ой жайлауда» өтетін салтанатына бірге барғаны жазылған. Абай Қисықтың ел басқару ісіндегі мол тәжірибесін терең білімін жоғары бағалаған.   

