Адамның өмір сүру ұзақтығы — бұл бір жылы туған адамдар тобының орташа өмір сүру ұзақтығын көрсететін көрсеткіш. Бұл жағдайда әр жастағы адамдар тобындағы өлім деңгейі бір қалыпты қалады. Кестеде әр елдегі жалпы адамның өмір сүру ұзақтығы және ерлер мен әйелдердің өмір сүру ұзақтығы жеке жазылған. Кестеге тәуелсіз елдермен қатар тәуелді аумақтар да кірді. Сандар елдегі медициналық қызметтің деңгейін және елдегі АИТВ (ВИЧ) инфекциясының таралуы мен соғыс әрекетінің болу факторларын көрсетеді. Бұл көрсеткіштер CIA World Factbook кітабы мен БҰҰ жасаған World Population Prospects (2005-2010 жылдар) тізімінен алынған. БҰҰ жасаған тізімде халық саны 100000 асатын елдер ғана кірген. Жердегі адамның орташа өмір сүру ұзақтығы 67,2 жыл. БҰҰ көрсеткіші бойынша 67,2 (ерлер - 65, әйелдер - 69,5) және ОББ (ЦРУ) көрсеткіші бойынша 66,57 (ерлер - 64,52, әйелдер - 68,76).   

