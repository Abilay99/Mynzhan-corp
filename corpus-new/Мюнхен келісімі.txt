Мюнхен келісімі  1938 ж. 29 – 30 қыркүйек күндері Германияның Мюнхен қаласында Чехословакия жерін бөліп алу жөнінде жасалған. Оған Англия премьер-министрі Н.Чемберлен, Франция премьер-министрі Э.Даладье, Германия мен Италияның фашист диктаторлары А.Гитлер және Б.Муссолини қол қойды. Мюнхен келісімі бойынша Англия және Франция Гитлердің Батыс Еуропаға басқыншылық жасаудан бас тарқаны үшін Чехословакияның үштен бірін алып жатқан немістер көп тұратын Судет аймағын Германияға қосуды мақұлдады. Сонымен қатар бұл келісім кезінде Чехословакиямен аумақтық талас-тартыстары бар Польша мен Венгрия да өздеріне тиесілі аймақтарды алды. Мюнхен келісімі Германияның Чехословакияны түгел жаулап алуына мүмкіншілік берді және 2-дүниежүзілік соғыс өртін тұтандыру жолындағы шешуші оқиға болды.  

