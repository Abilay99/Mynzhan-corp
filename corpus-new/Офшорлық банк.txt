Офшорлық банк мекемесі — ұқсас мекемелермен немесе шетел кәсіпорындармен ғана қаржы операцияларын өткізуге құқығына ие офшорлық қаржы отралығында орналасқан банк. Офшорлық банктердің келесі санаттары ажыратылады: Толық лицензиясы бар офшорлық банктер («Б» санатындағы «шектелмеген» банктер) қабылдаушы елден тыс банктік және/немесе сенімгерлік операциялармен айналысуға мүмкіндік беретін лицензияны қабылдаушы елден алады. Осы санатқа жататын банктер клиенттермен елден тыс орналасқан жағдайда жұмыс жасау құқығына ие. Шектелген лицензиясы бар офшорлық банктер («Б» санатындағы «шектелген» банктер) «Б» санатындағы «Шектелмеген» банктердің лицензиясына ұқсас лицензияны алады, бірақ, осындай банктер лицензияда бекітілген шетелдік тұлғалармен және корпорациялармен ғана жұмыс жасай алады.  Басқарылмалы офшорлық банктер («қызметкерлерсіз» банктер) банк және офшорлық банк иесінің арасындағы шарттық негіздер аясында бас лицензиясы бар банк негізінде жұмыс атқарады. Осындай банкті құру үшін тиісті лицензия қажет. Негізгі банк қамқорлықтағы банктің басқаруын және жұмысын қамтамасыз етуі бойынша әкімшілік функцияларын атқарады. «Өкілдіктік» банктер — бұл банктер бір елде ұйымдастырылады және лицензияландырылады, сонымен қатар өкілділікті құру үшін екінші елден лицензияны алады. Олар басқа елде бизнеспен айналыса алмайды, бірақ басқа елмен бірлесіп бизнес жасай алады. Белгілі бір банктік функцияларын жасауға рұқсат етілетін Банк типтес несиелік мекеме. Офшорлық банктер, әдеттегідей, салықтар төлемейді немесе тіркелу елінің резидент банктермен салыстырғанда оларды едәуір төмен мөлшерде төлейді. Осы жәйт офшорлық банктерге елеулі артықшылықтар береді және оларға салымдар бойынша үлкен пайыздарды төлеуге мүмкіндік береді. Жыл сайын офшорлық банктер тіркелімдік баж салығын және банк лицензиясынының мерзімін ұзарту бойынша баж салығын төлейді. Офшорлық банктің кәдуілгі офшорлық компанияларға қарағанда минималды төленген жарғылық капиталы едәуір жоғары, бірақ оншорлық (офшорлық емес) банктермен салыстырғанда он есе көп. 

