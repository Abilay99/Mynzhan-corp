* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Дмитрий Михайлович Непогодов (укр. Дмитро Михайлович Непогодов; 17 ақпан 1988, Киев, УКСР, КСРО) — украиналық және қазақстандық футболшы. "Ордабасы" футбол клубының қақпашысы. Киевтің "Динамо" клубының академиясында тәлім алған. Кәсіпқой карьерасын Францияның "Марсель" клубында бастауға мүмкіндік болғанымен, француздық командада да бір де бір ресми ойында алаңға шыққан жоқ. 2009 жылы Украинаға қайтып келіп, Донецкінің "Металлургіне" қосылды.  2011 жылы Арменияның "Бананц" клубына жалға берілді. 2012-16 жылдары Украинаның тағы бір клубы — "Ворскланың" намысын қорғады. 2017 Қазақстанның "Тобыл" клубына ауысты. Украинаның бірнеше жастағы құрамасында ойнағанымен, негізгі құрама сапында алаңға шыққан жоқ. Қостанайлық клубта ойнап жүріп, Қазақстан құрамасының бапкері Станимир Стоиловтың көзіне түсті де, 2018 жылы қазан айларында УЕФА Ұлттар Лигасындағы Латвия және Андорра құрамаларымен ойынға шақырылды. 

