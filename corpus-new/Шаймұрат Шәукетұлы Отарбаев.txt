Шаймұрат Шәукетұлы Отарбаев 1958 жылы 7 желтоқсанда Жамбыл облысы Мойынқұм ауданының Бірлік ауылында туған. Қазақ. Әкесі - Отарбаев Шәукет, зейнеткер, мектепте жұмыс істеген. Анасы - Тұрғанова Кәмила, зейнеткер, балаларбақшасының меңгерушісі болған. С.М. Киров атындағы Қазақ мемлекеттік университетініңзаң факультетін бітірген (1980), құқықтанушы. 1980 жылдан - ҚазКСР Ғылым Академиясы философияжәне құқық институтының кіші ғылыми қызметкері. 1984 жылдан - ҚазКСР ҰҚК органдарында қызметте. 1995 жылдан - ҚР ҰҚК төрағасы аппаратының жетекшісі. 1997 жылдан - ҚР ҰҚК Кадрлар департаментінің бастығы. 2000 жылдан - БҚО бойынша ҰҚК Департаментінің бастығы. 2003 жылдан 2009 жылдың мамыр айына дейін - Қарағанды облысы бойынша ҰҚК Департаментінің бастығы. 2010 жылдың қыркүйек айынан бері - Маңғыстау облысы бойынша ҰҚК Департаментінің бастығы. «КСРО Қарулы Күштеріне 70 жыл» (1988), «Қазақстан Республикасының тәуелсіздігіне 10 жыл» (2001), «Қазақстан Конституциясына 10 жыл» (2005), «Мінсіз қызметі үшін» (2002) медальдарымен марапатталған. ҚР ҰҚК Құрметті қызметкері. Запастағы генерал-майор. Қыздары - Сандуғаш (1983 жылы туған), Сәлима (1999 жылы туған), Медина (2004 жылы туған); ұлы - Санжай (1985 жылы туған). Немересі - Іңкәр (2005 жылы туған).  

