Гүлфида Шайхиқызы Гафурова 1966 жылы 5 шілдеде Целиноград қаласында туған. Татар.  Әкесі - Гафуров Шайхи. Анасы - Гафурова София.  А.В. Селезнев атындағы Алматы хореография училищесін (1984); Т. Жүргенов атындағы Қазақ ұлттық өнер академиясының хореография факультетін (2003) бітірген, педагог-хореограф.  1984 жылдан - ҚазКСР Классикалық би ансамбліндө жеке балет орындаушысы. 2008 жылдан - жеке орындаушы және үйретуші педагог; 2009 жылдан бері - ҚР Мемлекеттік академиялық би театрының бас балетмейстері.  «Кармен-сюита», «Севильядағы мереке», «Қылмыс пен жаза», «Электра», «Шопениана», «Болеро» және т.б. спектакльдер мен концерттік нөмірлерде өнер көрсетеді.  Мәдениет қайраткері (2000). Қазақстанның Еңбек сіңірген қайраткері (2003).  Тұрмыс құрған. Жұбайы - Жалметов Баходир Исмаилұлы. Қыздары - Жалметова Ясмина (1992 жылы туған), Жалметова Карима (1996 жылы туған).  

