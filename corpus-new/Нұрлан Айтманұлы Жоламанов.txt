 Жоламанов Нұрлан Айтманұлы – әскери қызметкер, Қазақстан Республикасы Ұлттық қауіпсіздік комитеті Шекара қызметінің Директоры (16.01.2013 бастап), генерал-лейтенант (2012). Ресейдің Орынбор жоғары әскери басшылық училищесі (1978), Құрлық әскерлерінің әуе қорғанысы әскери академиясы (1989) Ресей Федерациясының Қарулы Күштерінің Бас Штаб әскери академиясы (2001).  1978 – 86 ж. Орта Азия әскери округінде зениттік взвод командирі, батарея командирінің орынбасары, батарея командирі, Кеңес армиясының Оңтүстік әскерлері тобында батарея командирі қызметтерін атқарды. 1989 – 1993 жылдары Кеңес армиясының Батыс әскерлері тобында жеке зениттік ракета полкінің штаб бастығы, 1993 – 1998 жылдары Қазақстан Республикасы Қарулы Күштерінде зениттік ракета бригадасы командирі, Қазақстан Республикасы Қарулы Күштері Әуе қорғанысы әскерлері басқармасының бастығы, 1998 – 2000 жылдары Әуе қорғанысы әскерлерінің қолбасшысы, Қазақстан Қарулы Күштері Жоғарғы шекара командалық училищесінің бастығы, Қазақстан Қарулы Күштері Бас штабы бастығының орынбасары – әскери-даярлық басқармасының бастығы, Қазақстан Қарулы Күштері Бас штабы бастығының орынбасары қызметтерінде болды. 2000 жылдан Ресей Қарулы Күштері Бас штабы әскери академиясында тәжірибеден өтуде. 

