 Басқа мағыналар үшін Қызыл Жұлдыз деген бетті қараңыз. Қызыл Жұлдыз — Жамбыл облысы Байзақ ауданындағы ауыл, Қызылжұлдыз ауылдық округі орталығы.  Аудан орталығы – Сарыкемер ауылынан оңтүстік-батысқа қарай 10 км, Тараз қаласынан 1 км жерде, Талас өзенінің жағалауында, боз жусан, баялыш, көкпек, т.б. астық тұқымдас шөптесін өскен сұр, бозғылт сұр топырақты шөлейт белдемде орналасқан. Ауылда 1976 жылы Жамбыл ауданы мал бордақылау бірлестігі құрылған. Кейіннен бірлестік Байзақ ауданына беріліп, оның негізінде Қызыл жұлдызда 1997 жылдан 2 өндірістік кооператив, 218 шаруа қожалығы және «Қызыл жұлдыз» атты ЖШС жұмыс істейді. Орта, орталау мектептер, 2 клуб, отбасылық-дәрігерлік амбулатория, т.б. мәдени және әлеум. мекемелер бар. Облыс әкімінің 24.01.1995 жылғы шешімімен "Красная звезда" ауылына - "Қызыл жұлдыз" атауы берілді. 

