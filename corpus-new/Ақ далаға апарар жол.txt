«Ақ далаға апарар жол» – «Қазақтелефильм» студиясының түрлі түсті, 2 бөлімді, қазақ-орыс тілдеріндегі фильмі (1982). Фильм Шымкент облысындағы Еңбек Қызыл Ту орденді «Большевик» кеңшарының еңбекшілері, мақта өсіру және оны ысырапсыз жинау мәселелері жайлы сыр шертеді. Фильмнің басты кейіпкері - кеңшар директоры, Ұлы Отан соғысының ардагері, Қазақ КСР Жоғарғы Кеңесінің депутаты Шаблан Ділдәбеков. Кадрларда: мектеп директоры - Тұрсынбай Сауытбеков, мақта өсіру бригадасының бригадирі - А. Медетов т. б.  

