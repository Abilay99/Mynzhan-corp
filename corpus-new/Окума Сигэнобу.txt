Маркиз Окума Сигэнобу (жапон. 大隈 重信 О:кума Сигэнобу; 11 наурыз 1838, Сага — 10 қаңтар 1922, Токио) — Жапонияның мемлекеттік және саяси қайраткері, дипломат, қаржыгер, Мэйдзи және Тайсё кездерінің педагогы. Жапонияның 8-ші және 17-ші Премьер-министрі. Васэда университетінің қалаушысы. Сигэнобу 1883 жылдың 11 наурызында, Сага қаласының, Хидзэн провинциясында (қазіргі Сага префектурасы) самурайдың жанұясында дүниеге келген. Конфуцийшілдікпен Хидзэн феодалдық кланының мектебінде танысты. Мэйдзиді жаңғыртқаннан кейін, 1867-1868 жылдары жаңа үкіметтің индустриялық және қаржы мекемелерінде биік лауазымдарға ие болды. 1873-1881 жылдары қаржы министрінің лауазымында болды, феодалдардың вассалдарға төлейтін жалақы төлемінің жүйесін қайта қарастырды. Келешекте Жапонияның ең ірі концерндердің біріне айналған, Мицубиси фирмасымен тығыз байланыста болған. 1882 жылы Сигэнобу Жапонияның алғашқы саяси партиялардың бірін - конституциялық реформаларының (яп. 立憲改進党 Риккэн Кайсинто) партиясын құрды. Сол 1882 жылда, ол арнаулы Токио мектебін (яп. 東京専門学校 Сэммон гакко Токио), 1902 жылы университетке айналған Васэда, қазіргі Жапонияның ең ірі және абырой жеке университеттердің бірін негіздеді. 

