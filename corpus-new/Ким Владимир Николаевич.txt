Ким Владимир Николаевич (20.2.1937 жылы туған, Ресей, Приморье өлкесі, Артем қаласы) – сәулетші, Қазақстанның еңбек сіңірген архитекторы (1984). Мәскеу архит институтын бітірген (1962). 1962 жылдан Алматыға келіп, 1962 – 74 жыдары “Қазгорстройпроект”, 1974 – 86 жыдары “Алматыгипрогор” жобалау инистутттарында қызмет істеді. 1986 – 89 жыдары Алматы үй құрылысы комб-ның жобалау-құрылыс бірлестігінде бас архитектор болды. 1991 жылдан өндірістік шеберхана жетекшісі. Ким нің жобасымен Алматы қаласында Республика сарайы (1970, Ю.Г. Ратушный, Н.И. Рикинский, Л.Л. Ухоботовпен бірге; КСРО Мемлекеттік сыйлық, 1971), Ұлттық кітапхана ғимараты (1970, В.И. Ищенко, К.Н. Кальной, Е.Н. Кузнецовпен бірге), Даңқ мемориалдық кешені (1975, Т.Қ. Бәсенов, Р.А. Сейдалинмен бірге), Республикалық  оқушылар сарайы (1983, А.П. Зуевпен бірге), т.б. салынды.  

