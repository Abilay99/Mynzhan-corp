Жалпы саны	35 мың адам шамасында Мекен ететін аумағы	Иранның солтүстігі Тілі	Қажар тілі (әзірбайжан тілінің бір диалектісі) Діні	Басым бөлігі – шииттер, қалғаны сүнниттер Туысқан халқы	Әзірбайжандар Қажарлар – аз санды түркітектес халықтардың бірі. Мамандар арасында қажарларды әзірбайжандардың бір бөлігі не өз алдына жеке ұлт ретінде қарауға байланысты екі түрлі болжам бар.Иранның Горган провинциясындағы Совар-Шаку таулы аймағында және Мазендеран провинциясындағы Хазар-Жериб бойында тығыз шоғырланып, мекен етеді.Тарихшылардың пайымдауынша, қажарлардың ата-бабалары Иран жеріне ХІІІ-ХІҮ ғасырларда Орта Азиядан қоныс аударыпты. ХҮ ғасырда Анатолияның «түркімендері» құрамында саналған. Жауынгер халықтың әскери қолбасшылары кезіндегі қуатты Сефевид мемлекетінің тірегі болды.Қажарлардың басым көпшілігі Иранның мемлекеттік діні – шиизмді ұстанса, аз ғана бөлігі сүнниттер.Су жағалауларындағы қажарлар жер шаруашылығымен айналысса, тауды мекендейтіндер қой мен ешкі бағады. Дегенмен, көпшілігі қалаларда тұрады және әлеуметтік жағдайлары жақсы. Қажарлардың біраз бөлігі парсылармен ассимиляцияға түсіп, араласып кеткен. 1. "Ислам және өркениет" газеті. 

