    Аралкөл – Солтүстік Қазақстан облысы Жамбыл ауданы Железное ауылының солтүстігінде 6 км жердегі көл. Ресейдің Қорған облысымен шекаралас.  Аумағы 5,2 км. Көл теңіз деңгейінен 139,3 м биіктікте жатыр. Дөңгелек пішінді көлдің ұзындығы 2,6 км, ені 2,5 км, жағалау бойының ұзындығы 9,0 км.  Жазық жерде орналасқан көлдің жағалауын ну қамыс басқан. Батысында қарағай, қайың, терек өскен орман жатыр. Суы мал ішуге жарамсыз. Айналасы шабындыққа пайдаланылады. 

