Snickers ─ сүт шоколадымен құйылған қуырылған жержаңғақ, карамель, нуга шоколад батон кәмпиті. Америка Құрама Штаттарындағы ең өтімді өнімдердің бірі. Алғашында өнім Marathon деген атқа ие болғаннан кейін Ұлыбритания және Ирландияда сатыла бастайды. Кейінірек Snickers деген атқа ие болып, бүкіл әлемде сатыла бастайды.  Батонша 1923 жылы Америка Құрама Штатындағы кондитер Фрэнк Марс дайындап шығарады. Алайда 1930 жылдан бастап қана өнімді көлемді түрде шығара бастайды. 1929 жылы Чикагода (АҚШ) шоколад фабрикасы салынып, алғаш  Snikers  өнімі дайындалып шығарыла бастайды. Өнімнің атауы  Mars Incorporated компаниясының негізін салушы Марс отбасының сүйікті жылқысының есімінен шыққан. Ресейде Сникерс алғаш 1992 жылы түскі астың орнына қолданыла бастайды. Жаңа шоколад  Ресей қалаларындағы жасөспірімдердің арасында кеңінен қолданысқа ие бола бастайды.  «Profi Online Research» аналитикалық компаниясы күніне әрбір бесінші жас адам шоколад батоншаларын сатып алатындығын анықтаған. Жарнама компанияларының жақсы жұмыс істеуінің нәтижесінде батоншалардың нарықта сатылымының өсіп, танымал бола бастайды. Салындысы─ арахис, глюкозалы шәрбат, өсімдік майы, қант, майсыздандырылған құрғақ сүт, қант, тұз, құрғақ сүт ақуызы, бидай ұны, ванилин. Шоколады ─ қант,какао майы, лактоза, қанықсыздандырылған сүт майы, соя лецитині, ванилин, майсыздандырылған құрғақ сүт. Әлемдік нарықта Snickers батоншаларының дайындалуының әр түрлі нұсқалары кездеседі.Ресейде, жеке сатылымдарда, батоншалардың келесі түрлері кездеседі: Snickers Urbanия фестивалі әлемнің көптеген елдерінде өткізіледі, Ресейде фестиваль 2001 жылдан бастап болса, Қазақстанға 2004 жылы келген.  Snickers Urbanия ─ жыл сайын өтетін жастардың көше мәдениеті фестивалі, ВМХ, паркур, граффити, фристайл тәрізді барлық бағыттарды қамтиды. Сондай-ақ фестиваль аясында жас ән топтарына арнап коммерциялық емес байқаулар өткізіледі. 

