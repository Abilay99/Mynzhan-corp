Рабатка (нем. Rabatte) — төртбұрышты ұзынша гүлзар, ландшафты дизайнның элементі. Көбіне рабатка жүйек, жол бойына, оның бір жақ жиегіне немесе қос қапталына орналастырылады. Ені 1.5 метрге дейін, ұзындығы әдетте 10 метрге дейін болады. Рабатка гүлдеу мерзіміне орай үйлестіріліп, өсімдіктердің бірнеше түрінен жасалады. Миксбордер немесе ландшафтық гүлзар геометриялық сурет құрамайтындай етіп, еркін орналастырылған көпжылдық өсімдіктерден жасалады. Мұндай аралас гүлзарда әр мезгілде гүлдейтін өсімдіктерді отырғызу көзделеді, сонда ол ұзақ уақыт бойына үздіксіз гүлдеп тұрады. 

