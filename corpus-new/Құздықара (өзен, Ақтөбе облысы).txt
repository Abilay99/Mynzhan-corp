Құздықара - Сағыз алабындағы өзен.  Ақтөбе облысы Байғанин ауданы жерімен ағады. Ұзындығы-38 км.  Бастауын Шөлтөбе қыстауының батысындағы абсолюттік биіктігі -200 м болатын жарқабақ етегіндегі бұлақтардан алып, Сағыз өзеніне оң жағынан құяды. Жоғары бөлігінде арнасы сайлы-жыралы, төменгі сағасы Аққұмсағыз құмымен ағады. Жағалауында бұта аралас жусан, бетеге, сұлыбас, т.б. шөптесіндер өседі. Негізінен көктемгі еріген қар суымен толығады. Жазда тартылып, құрғап қалады.  

