Мырзатай ауылдық округі – Жамбыл облысы Байзақ ауданындағы әкімшілік бірлік.  Құрамына Мырзатай, Диқан ауылдары кіреді. Орталығы – Мырзатай ауылы. Облыс әкімінің 12.06.2001 жылғы №839 қаулысымен жаңадан құрылған ауылдық округтердің бірі болып саналады. Тұрғыны 2530 адам (2009). Диқан ауылының батысында "Балапан төбе" деген бейіт бар. "Балапан төбенің" атауының шығу тарихы жайлы ел аузында мынадай сөз бар. Осы жерді мекендеген бір ананың екі баласы жастай қыршын кетіп, осы төбеге жерленген. Содан бұл төбе "Балапан төбе" аталып кеткен. "Қоскемпір" атты төбе - баяғыда бір қарияның екі кемпірі бір күнде дүниеден өтіп, осында жерленген. Содан бұл төбе "Қоскемпір" аталады. 

