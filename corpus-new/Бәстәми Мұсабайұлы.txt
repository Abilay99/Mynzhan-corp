Бәстәми Мұсабайұлы (1895-1978) - Абайдың күйеу баласы. Әбдірахманның қызы Рахилаға үйленген.  Абай аулындағы татар молдасы Махмұттың шөбересі. Махмұттан - Ысқақ, Ысқақтан - Мұсабай, Мұсабайдан - Бәстәми өрбіген. Ш. Құдайбердиевтің дастаны бойынша Әуезовтің жетекшілігімен 1917 ж. Ойқұдықта қойылған «Еңлік-Кебек» спектаклінде Бәстәми Еңліктің рөлін ойнаған. Тіркестіріп тігілген үйдің бірі - осы Бәстәмидің үйі. Әуезов «Абай жолына» арқау болған кептеген деректерді Бәстәмиден алған.   

