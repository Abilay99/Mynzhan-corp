Бөгде заттар молекуласының модификациясының бірінші фазасы микросомалдық моноонсигеназалармен іске асады. Моноонсигеназалар деп субстратқа бір оттек атомын қосуын катализдейтін ферменттерді айтады. Бұл үшін екі субстрат керек, олар молекулалық оттегінің екі атомын тотықсыздандыру үшін қажет. Диоксигеназалар бір субстратқа оттегінің екі атомын қосады.  Бұл бөгде заттарды зиянсыздандыруда көп таралған реакция. Глюкунон қышқылының активті түрі УДФ-глюкуронат бөгде затпен əрекеттеседі. Бөгде заттардың өздерінде болсс немесе модификацияның бірінші фазасында гидроксил, карбоксил, амин, сулфгидрил тобын қосса, олар глюкуронатпен реакцияға қатысады. Конъюгация реакциясын глюкуронилтрансфераза катализдейді.  Көптеген бөгде заттар үшін сульфаттық конъюгация жəне глюкурондық конъюгация альтернативтік процесс болып табылады. Өте көп улы заттар күкірт қышқылымен сульфатконъюгирленген эфирлер түзеді. Сульфаттық конъюгацияға -ОН  немесе -NH2 тобы бар циклды қосылыстар айналады. Сульфатконъюгаттар аз реактивті жəне алғы заттарымен салыстырғанда улылығы нашар болады, зəрмен оңай сыртқа шығады. Алдын ала екінші фазада модификацияланған ксенобиотиктер глициндік конъюгацияланады. Əдетте негізгі субстраттар болып циклды карбон қышқылдары есептеледі, олар ацетил-КоА жəне АТФ катысуымен қайтадан активтенеді. Глициндік конъюгацияның кезеңдерін бензол қышқылының гиппур қышқылы түрінде зиянсыздануында қарастырайық. Бензол қышқылы арилацил-КоА синтетаза əсерінен активтенеді.   

