"Бөгенбай батыр" –"Қазақтелефильм" студиясының түрлі түсті, 4 бөлімді, қазақ тіліндегі деректі фильмі (1992) . Бөгенбай батырдың 300 жылдығын өз туған жерінде мерекелеу жөніндегі фильмде салтанатты жиындар, ұлттық ойындар көрсетіледі.  Кадрларда: Кеңес Одағының екі мәрте Батыры Т.Бигелдинов, Қазақ КСР ҰҒА-ның академигі М.Қозыбаев, Қазақстанның мемлекет қайраткері Ө.Жәнібеков, Ақмола қаласының әкімі Кәрібаев, Бөгенбай батырдың ұрпағы, зейнеткер Нурғалиевтер ірі пландармен көрерменге ұсынылады. Соңдай-ақ "Жазушы" кинофильмінен үзінді беріліп, Бөгенбай батырдың  ұлы тұлғасы сомдалады.  Реж.–  И.Ташманов, А.Сатаев, oператоры – Ю.Кулик.    

