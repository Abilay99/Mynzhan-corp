Кішкене Бұғаз – Зайсан көлінің алабындағы өзен.  Шығыс Қазақстан облысы Тарбағатай ауданы жерімен ағады. Ұзындығы 65 км, су жиналатын алабы 1020 км.  Тарбағатай жотасының солтүстік беткейіндегі Желдіқара, Доланқара тауларынан бастау алып, Бұғаз өзеніне оң жағалауынан құяды. Жоғарғы ағысының аңғары тар, тік жарқабақтармен тілімденген. Құяр сағасы құмды-сазды, тастақты келеді. Өзен жер асты, жауын-шашын суларымен толығады. Суы егін және мал суаруға пайдаланылады. Жайылмасы – шабындық. 

