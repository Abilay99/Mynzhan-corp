Ілияс Райханұлы Құлмағамбетов (21.6.1954, Қарағанды қаласы) – медицина ғылымдарының докторы (1991), профессоры (1994). Алматы мемлекеттік медицина институтын (1977, қазіргі Қазақ ұлттық медицина университетті) және КСРО Денсаулық сақтау министрлігі Трансплантология және жасанды органдар ғылыми-зертеу институтының аспирантурасын (1982) бітірген. Алматы мемлекеттік медицина институтында ассистент, кафедра меңгерушісі (1983–2001) болып жұмыс істеді. 2001 жылдан Қарағанды мемлекеттік медицина институттының (қазіргі Қарағанды мемлекеттік медицина академиясы) ректоры. 1999 ж. «Разработка интегральных методов оценки функционального состояния систем дыхания и кровообращения при интенсивной терапии» тақырыбында докторлық диссертация қорғады. 240-тан астам ғылыми жарияланым мен 7 монографияның авторы. Қазақстан Ленин комсомолы сыйлығы лауреаты.  

