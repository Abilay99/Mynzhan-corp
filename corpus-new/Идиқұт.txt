Идиқұт, идикқұт (ежелгі түркі тілінде – киелі, қасиетті) – әуелде Бесбалық басымылдарының, кейін Турфан қағанаты жоғарғы билеушісінің атауы. Алғашқы кезде идиқұт шығыс түркілердің әулеттік бірлестігі арасында басымылдардың алатын орнын (оң қанат, “шаман” қанаты) көрсетсе керек. 6 – 8 ғасырларда көк түріктер (Ашина тайпасы) әулеттік бірлестіктің ортаңғы қанаты, ал Аждаг (Ашиде, сір яғни қыпшақтар) сол қанаты болған.   

