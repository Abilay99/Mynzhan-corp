Энн (Анна) Бронте (ағылш. Anne Brontë; 17 қаңтарда 1820, Торнтон, Уэст-Йоркшир, Ұлыбритания — 28 мамыр 1849, Скарборо, Солтүстік Йоркшир, сол жерде) — ағылшын жазушысы және ақын, ұш Бронте апалы сіңілілердің кішімі. "Агнес Грей" және "Уайлдфелл Холлдан келген бөгде қыз" романдарының және біраз өлеңдердің авторы болып саналады.  Энн Бронте ирландық кедей дін қызметшісі мен оның әйелі Мария Бренуэллдің кіші қызы болатын. Оның анасы Эннге екі жас толмастан дүниеден кеткен болатын. Өмірінің үлкен бөлігін Энн Хоэрт қыстағында өткізді. Екі жыл бойы Роу Хэд мектебінде білім алғаннан кейін ол гувернантка болып жұмыс істей бастады және Бронте апалы сіңілілердің ішіндегі осы салаад жетістікке жеткен жалғыз қыз атанды. Ингэм отбасына жұмысқа орналасуындағы сәтсіздігіне қарамастан, қыз ары қарай бес жыл бойы Робинсон отбасының балаларын тәрбиелеп, оларға білім берді.    

