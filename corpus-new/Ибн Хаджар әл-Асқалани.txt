әл-Хафиз Шиһабуддин Әбул-Фадл Ахмад ибн Әли ибн Мұхаммад, Асқалани атасының атына байланысты көбінесе Ибн Хаджар деген атаумен белгілі болды (араб.: ابن حجر العسقلاني‎) (ақпан 18, 1372 – ақпан 2, 1448,  852 Һ.), аса ірі хадис ғалымдарының бірі, шейх әл-ислам. Каир қаласында христиан жыл санауымен 1372 жылы, Шафиғи фиқһ мектебінің ғалымы Нур ад-Дин Әлидің отбасында дүниеге келді.  12 жасында Меккеде жүріп жамағатта Тарауих намазында имам болғанда әл-Харруби оған қарсы болмаған. Ибн Хаджар хадис, хадис терминологиясы, биографиялық талдаулар, тарих, Құран тафсирі және шафиғи мектебі фиқһ аясында елуден астам дін-ғылыми еңбектер жазды. 

