Рaкeтaғa қарсы қорғаныс  — ұшу траекториясындағы қарсыластың баллистикалық ракеталарын табу, тосып алу мен жоюға арналған және оларға радиотехникалық кедергілер жасайтын әуе шабуылына қарсы қорғаныстың құрамдас бөлігі. Рaкeтaғa қарсы қорғаныс өз міндеттерін ракетаға қарсы (антиракет) және арнайы радиокедергілер қондырғысының көмегімен атқарады. Американдық мамандардың пікірінше, Рaкeтaғa қарсы қорғаныстың негізгі сатылары: құрлықаралық баллистикалық ракетаның ұшырылғанын нысанаға жеткенге дейінгі 33 мин. ішінде анықтау; ракетаның ұшу барысын алғашқы 26 мин. ішінде анықтау, ракетаға қарсы атыс алдында 3-4 мин. бүрын көздеу. 2 мин. бұрын түпкілікті көздеу; ракетаға қарсы соққыны 120-100 сек. ішінде жіберу. Күзетілетін объектіден жеткілікті қашықтықта ракетаны қауіпсіз ету немесе жойып жіберу міндеті қойылады. Термоядролық оқ-дәрі үшін бұл қашықтық 32 км-ден кем болмауы керек, бірақ радиоактивтік зақымданудан сақтану үшін оны 80 км-ге дейін арттыру кажет. Соған орай бұл қашыктық тосын алу аймағының ішкі шекарасын анықтайды, ал сыртқы шекарасы ракетаға қарсы басқару радиолокаторының тиімді қашықтығымен анықталады да, шамамен 800-100 км болады. Құрлықаралық баллистикалық ракеталарды жою үшін 100 км-ге дейінгі биіктікте ядролық заряды 20 кг қарсы ракета қолдану керек. Ол ракетаны жарылыс орталығынан 300 м-ге дейінгі радиуста жоюы керек. Ал 100 кмден асатын биіктікте ядролық заряды 20 мгт, ракетаны 3 км-re дейінгі қашықтықта жоя алатын қарсы ракета қолданылуы қажет деп есептеледі.  

