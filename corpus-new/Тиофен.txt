Тиофен – гетероциклді қосылыс. Балқу t – 38,3°С, қайнау t 84,1°С, тығыздығы 1,06 г/см3 (20°С-та), суда нашар, органикалық еріткіштерде жақсы ериді. Химиялық қасиеті жағынан ароматты көмірсутектерге ұқсас. Тиофенді алғаш 1882 ж. неміс химигі В.Мейер (1848 – 1897) тас көмір қарамайынан бөліп алып, физикалық-химиялық қасиеттерінінің бензолға өте ұқсас екендігін анықтаған. Техникалық бензолдың құрамында 0,5%-ға дейін Тиофен болады. Тиофен бензол иісті, түссіз сұйықтық; нитрлеу, сульфирлеу және галогендермен орын басу реакцияларына түседі. Тотықтырғыштардың әсеріне тұрақты. Өнеркәсіпте Тиофенді бутанды күкіртпен 600°С температурада әрекеттестіру арқылы алады. Тиофен туындылары: нитротиофен коррозия ингибиторлары (тежегіштер) ретінде, сульфотиофен медицинада, полимерлері винил полимерлерінің пластификаторлары ретінде қолданылады.  

