«Абай жолы» эпопеясының тарихи негіздері», монография. Авторы Л. Әуезова. 1969 ж. орыс тілінде «Ғылым» баспасынан жарық көрген. Кітап 4 тарауға бөлінген: а) «Абай жолы» эпопеясындагы тарихи өмір шындығы; ә) екі ғасыр межесіндегі қазақ қоғамының әлеуметтік-экономикалық өзгерістері және олардың эпопеяда бейнеленуі; б) Абай Құнанбаев және оның өскен ортасы; в) Абайдың саяси жер аударылған орыс достары. Автор Мұхтар Әуезовтің тарихи материалдарды іріктеп-екшеп, шебер пайдалана білгенін дәлелдеуді қарастырған. Зерттеуші та­рихи мәселелерге талдау жасаумен қатар, сол деректердің көркем шығармадан келісім тауып, тартымды бейнеленгенін орынды керсеткен. Ол тарихи романды талдау барысында оған тарих тұрғысынан қарауды, яғни дәуірді сипаттағанда қогамдық-саяси қатынастардың теркінін терең қамтып, өткенге ғылыми негізде қарауды, оны дәл әрі нақты аша білуді ұсынады. Кітаптың көлемі 17,5 баспа табақ, таралымы 3400 дана. Жауапты редакторы М. Сильченко. Еңбек тарихшыларға, филологтарға, студенттер мен әдебиет жанашырларына арналған.   

