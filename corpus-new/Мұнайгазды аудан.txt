Мұнайгазды аудан. Мұнайгазды алқапты мұнайгеологиялық аудандастыру бірлігі. Алқаптарды аудандарға жіктеу кешенді түрде, яғни зерттелген алқап қимасына қарасты әрбәр мұнайгазды кешеннің геологиялық құрылыс ерекшеліктерін ескере отырып жүргізіледі. Осылайша дараланған әрбір Мұнайгазды аудан көмірсутектердің шоғырлану жағдайының және Бұл жатындардың әрбәр жекелеген кешеннің қалыптасуы барысында тұрақтануының ортақтығымен сипатталуы тиіс. Тек көмірсутек жатындарының таралуын бастанаяқ тектоникалық бақылау мүмкіндігі бар болған жағдайда ғана Мұнайгазды аудан бүкіл шөгінді тыс аумағында дараланатын болады. Алқаптарды Мұнайгазды аудандарға жіктеу барысында тау жынысы қималарының тектоникалықкұрылысы ғана емес, олардың литологиялық ерекшеліктері де жан-жақты сараланады. Соңғы мәселе аумағында шешілетін мәселелер төмендегідей: қиманы кешендерге жіктеу, сол қимадағы тиімді жинауыштардың, аймақтық және субаймақтық жапқыштардың даму белдемдерініңтаралу зандылықтарын анықтау, тиімді жинауыштар көрініс берген бөлікшелердің зерттелген ауданға тән тектоникалық құрылыс элементтерімен өзара байланысын нақтылау. Бұл мәселе әсіресе жер қойнауының терең қабаттарында орналасқан мұнайгазы кешендер үшін өте маңызды болып есептеледі, себебі нақ осы өңірлер ауқымында мұнай мен газ жатындарын құрылымдық бақылау, литологиялық бақылау мәселесіне қарағанда, қосалқы рөл атқарады.  

