«Будем!» – ай сайын шығатын халықаралық иллюстрациялық журнал. . 1997 жылдың қаңтарынан қыркүйегіне дейінгі аралықта 7 нөмірі  жарық көрген. Қазақстанға, ТМД елдеріне, Германия, Израильға, Чехияға тарайды. Құрылтайшысы - "Какаду" журналының редакциясы. Бас редакторы - Р.Гарипов. Таралымы - 80 мың дана.  "Будем!" көпшілік оқырманға арналған басылым. Мақалалар жеңіл тілмен жазылып, ішімдіктің түрлері, шарап пен сыра, шарап ашыту, оларды ішу мәдениеті жайлы  тақырыптарды сөз етеді. Оның беттерінде кроссвордтар, тағам рецептері, ұтқыр әзіл-қалжыңдар басылады. Редакция түрлі конкурстар ұйымдастырып отырады.  

