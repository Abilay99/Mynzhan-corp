Диафрагмалы (мембраналы) сорғы (гр.  diaphragma — арақабырға, лат. membrana — жарғақ) — поршені көп жағдайда иілгіш резеңкелі тілімшемен — диафрагмамен немесе мембранамен алмастырылған, цилиндр фланеці ернеуінен қысылған, ал ортасы ось бойында иінтірек механизм арқылы ілгеріліқайтымды қозғалысты сорғы. Диафрагмалы сорғы ластанған, химиялық белсенді немесе жеңіл буланғыш және тұтанғыш сұйықтықтарды тасымалдайды. Барлық жағдайда тасымалданатын сұйықтықтың цилиндр мен поршеньнің саңылауына түспеуі немесе өтпеуі қажет.  

