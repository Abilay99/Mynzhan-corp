    Кіші Чарльз Отто «Чарли» Пут (ағылшынша Charles Otto Puth Jr., 1991 жылы, 2 желтоқсанда туылған) – Америкалық әнші, композитор және рекордтық продюссер. Негізінен ол  YouTube сайтында жариялаған әндері және өлеңдердің кавер нұсқалары арқылы танымалдылығын арттырған. Пут Меган Трейнормен бірге жазылған «Marvie Gaye» әнінен соң өте қатты таныла бастаған. Өлең көптеген елдерде алғашқы орындардың бірін алып тұрды. Мысалы, Австралия, Жаңа Зеландия, Ирландия және Ұлыбритания.  АҚШта бұл композиция «Ыстық жүздіктің» 21-ші сатысына дейін көтерілген. Чарли сонымен қатар «See You Again» атты Уизом Халиф орындайтын хит әннің авторы. Сингл «Форсаж7» фильмінің ресми саундтрегі болып табылды және 2013 жылы қарашада жол апатынан қаза болған Пол Уоркердің құрметіне арналды. Чарли Пут 1991 жылы 2 желтоқсанда Ромсонда туылған. Анасы Дебр ән сабағының мұғалімі, еврей. Әкесі Чарльз жылжымайтын мүліктің құрылысшысы әрі агенті болып табылады, ұлты- неміс. Осыған қоса оның кіші інісі мен қарындасы бар – Стефон және Микаэла. Оның 4 жасында анасы Путтың музыкаға деген икемдігін байқап, пианино тартуға үйреткен. Ал 10 жасында джаз стилін меңгеруді бастаған. Алтыншы сыныпта оқып жүргенде «Have a Merry Charlie Christmas» атты алғашқы өзінің жазып шыққан әнжинағын сатты. Осы әнжинақтан ол 600$ тапқан. 2013 жылы Беркли музыкалық колледжін тәмәмдаған. 2009 жылы қыркүйек айында YouTube сайтында «Charlies Vlogs» атты арнасын ашқан. 2010 жылы «These Are My Sexy Shades»атты алғаш бейнебаянын жариялады. 10 желтоқсанда алғашқыкіші-әнжинағын шығарды. 2011 жылы «Can You Sing?» атты онлайн-жарыста ПЕрис Хилтонның қолдауымен «Someone like You» әнінің кавер нұсқасын орындап жеңіп шыққан болатын. 23 қазанда 2013 жылы Чарли тағы да «Ego» атты кіші-әнжинағын шығарды. 2014 жылы «L.U.V.» атты промо-синглын жариялыды.1 мамыр күні 2015 жылы үшінші кіші-әнжинағын шығарды. Ол «Some Type of Love» деп аталды. Пут көптеген әншілермен бірлесе жұмыс жасап жүр.   

