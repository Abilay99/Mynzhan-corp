Иктин — гректің ұлы сәулетшісі және сәулет өнерінің теоретигі, б. э. бұрынғы V ғасырдың екінші жартысында жұмыс істеді. Б. э. бұрынғы 447—438 жж. Иктин Калликратпен бірге Афины акрополінде грек сәулетінің ең кемел туындысы — Парфенонды салды. Ол тұңғыш рет бір ғимаратта доря және иония ордерлерін жарасымды үйлестірді. Б. э. бұрынғы V ғ. 30-шы жж. Иктин Элевсинде (Аттика) зікір үшін Телестерион храмын, кейінірек Бассыда (Пелопоннес) ішкі кеңістік композициясы керемет батыл да соны әрі коринф ордерінің капителі тұңғыш рет қолданылған Аполлон храмын салды.  

