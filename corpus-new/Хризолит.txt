Хризолит (грек. chrysos — алтын және lіthos — тас), перидот — оқшауланған силикаттар тобына жататын оливиннің мөлдір түрі. Антикалық дәуірден белгілі құнды асыл және әшекейлік зат. Химиялық формуласы (Mg, Fe)2[SіO4], қоспалары: Mn, Cr, Ca, Nі, Co, химиялық құрамы тым өзгергіш. Ромбылық сингонияда кристалданады, кристалдары призма тәрізді, агрегаттары түйіршікті, тығыз. Түсі сары, сары қоңыр, жасыл, жіктілігі жетілмеген. Табиғатта аса негізді және негізді магмалық тау жыныстарында; кейде кальцефирлерде, кимберлиттерде кездеседі. Хризолит Пәкстан, Ресей, АҚШ, Оңтүстік Африка, Кения, Бразилия елдерінде кездеседі.  

