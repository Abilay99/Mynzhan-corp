Сүйелді қабандар (лат. Phacochoerus) — шошқа тұқымдастарына жататын жабайы шошқалардың бір туысы. Басының екі жағында үш-үштен сүйел тәрізді түймелері болады. Сүйелді қабандар Африкада жасайды, еті мен терісі үшін ауланады. Еркектерінде бастын бүйірлерінде тері өсінділері бар. Жыртқыш тістері жоғары қарайды жақтары үлкен жоғары бүгілген. Дене ұзындығы 1,5 м, салмағы 150 кг. Сахарадан Оңтүстікке қарай Африкада таралған. Саванна жарық орман, жазық және таулы жерлерде мекендейді.  

