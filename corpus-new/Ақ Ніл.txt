АҚ НІЛ (араб.Бахр-ул-Абияд — ақ өзен) — Судан мемлекетіндегі Ніл өзенінің атауы, Әл-Газалдан Көгілдір Нілдің құяр жеріне дейінгі Ніл өзенінің сол жақ саласы. Ұзындығы 957 км. Жаздың аяғында және күздің басында суы тасиды. Осы кезеңде өзен суы ақшыл түске (реңге) енеді. Хартум қала тұсындағы орташа су шығыны 808 м/сек. Қаладан 40 км жоғарыда Гебел — Аулия бөгеті салынған. Өзен егін суаруға, суландыруға, кеме қатынасына пайдаланылады. Онда балық ауланады.  

