Ана Ортис (ағыл. Ana Ortiz; 25 қаңтар 1971, Манхэттен, Нью-Йорк, АҚШ) — американдық актриса, әлемге көбінесе "Дурнушка"(2006-2010) атты комедиялық сериалындағы Хильда Суарес рөлімен әйгілі. 2013 жылдан бастап «Коварные горничные» атты сериалда басты рөлге ие. Ана Ортис 1971 жылы 25 қаңтар күні Нью-Йорк штатындағы Манхэттенда өмірге келді. Әкесі Анхель Л. Ортис бұрынғы филадельфиялық қала кеңесінің мүшесі. Ортис 8 жыл бойы балетке қатысып, балерина болуды армандаған. Кейін ән айтумен қызығып кеткен. Ортис 1995 жылы «Экстремальная ситуация» фильмінде дебютқа шығып, кейін «Все любят Рэймонда», «Полиция Нью-Йорка» және «Скорая помощь» сияқты телешоуларда ойнай бастады. Ортистің алғашқы негізгі рөлі 2001 жылы "Кристин" атты ситкомында болған. Бұнда Ана Кристин Ченовет атты кейіпкердің жан досын ойнаған. Кейін тағыда бір ситкомда түсіп, "Юристы Бостона" атты сериалда екінші пландық рөлге ие болды. 2006 жылы Ана Ортис "Дурнушка" атты сериалда басты кейіпкердің апайы-Ильда Суарес рөлін иеленді. Бұл рөл үшін Ортис Imagen Awards және ALMA (2007) сияқты сыйлармен марапатталған. Шоу төрт сезоннан кейін 2010 жылы жабылды. Кейін Ортис теледидарға "Жеребец" атты сериалының үшінші сезонында оралды.  2012 жылдан бастап Ана Ортис «Коварные горничные» атты сериалда ойнап жатыр. Сериалдың тұсайкесері 2013 жылының маусым айында Lifetime телеканалында болған. 2007 жылы 9 маусым күні Ана Ортис музыкант Ноа Лебензонмен неке құрған. Ерлі зайыптыларда екі бала бар: қыз Палома Луиз Лебензон (27.06.09) және ұл Рафаэль Лебензон (24.09.11). 

