Айналиев Имамади Әлиұлы  (1937 жылы туған, Астрахан облысы, Володар ауданы) – партия, кеңес қызметкері. ГПИ-ді (қазіргі Атырау ун-ті) бітірген (1967). 1957 – 73 жылдары Володар педагогикалық училищесінде оқытушы, Володар ауданы партия комитетінде инструктор, бөлім меңгерушісі, 1973 – 81 жылдары Ақтау қаласы партия комитетінде ұйымдастырушы, сектор, бөлім меңгерушісі қызметтерін атқарды. «В.И. Лениннің туғанына 100 жыл» медалімен марапатталған (1970).  

