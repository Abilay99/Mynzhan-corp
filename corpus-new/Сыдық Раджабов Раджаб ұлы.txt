Раджабов Сыдық Раджаб ұлы (1. 4. 1910, ж. т., Жамбыл қаласы) — өзбек совет педагогы. Педогогикалық ғылыми докторы (1958), профессор (1959), РКФСР Пед. РА корр. мүшесі (1959), КСРО Пед. РА академигі (1969). Өзб. КСР- інің еңбек сің. ғылым қайраткері (1964). 1941 жылдан КОКП мүшесі. Фергана пед. институтының қогамдық-әдебиет ф-тін бітіріп (1933), сол институттың (1933—35) және Ташкент пед. институтының (1935—43) пед. теориясы және тарихы кафедрасында оқытушы болды. 1943—47 ж. «Қизил Узбекистон» газетінде жауапты редактор, Өзб. КП ОК үгіт және насихат бөлімінің меңгерушісі. 1961 жылдан Өзб. КСР Пед. ғылымдары ғыл.-зерт. институтының директоры, 1966 жылдан Ташкент пед. институтында кафедра меңгерушісі. Раджабовтың негізгі еңбектері совет дәуіріндегі пед. тарихының өзекті мәселесіне, сондай-ақ Өзбекстан мектептері мен халық агарту жүйесі, республикадағы пед. ойдың дамуы тарихына арналған. 

