Бекмұратов Жұмахан (1922, Маңғыстау ауданы Тұщықұдық ауылы – 1982) – соғыс ардагері, ауыл шаруашылық маманы. Орал ауыл шаруашылығы мектебін бітірген (1956). Ұлы Отан соғысына қатысқан. 1944– 53 ж. Ақорпа, Жаңа құрылыс ұжымшарында бас есепші, басқарма төрағасы болды. 1956 – 82 ж. Маңғыстау ауданы ұжымшарында басқарма бастығы, аға экономист, бас есепші қызметтерін атқарды. 3-дәрежелі Даңқ, 2-дәрежелі Отан соғысы ордендерімен, бірнеше медальдармен марапатталған.  

