Ақ Берел  (Бергіел) – Бұқтырма өзенінің оң саласы. Шығыс Қазақстан облысы Қатонқарағай ауданындағы өзен.  Ұзындығы 65 км.  Бастауын  Қатын жотасының мұздықтарынан алады. Тік тау шатқалдарымен ағып, Қара Берел өзеніне қосылған тұста арнасы кеңейеді. Берел (Бергіел) ауылы тұсында Бұқтырма өзеніне құяды.  Қар, мұздықтармен толығады. Суы қараша айының 2-жартысында қатып, мамыр айында мұзы ериді. Өзен аңғарында қарағай, самырсын, терек, қайың ормандары өседі. Аңғары мал жайылымына пайдаланылады.  

