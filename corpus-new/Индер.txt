      Индер – Каспий ойпаты алабындағы тұзды тұйық көл. Атырау облысының Индер ауданы аумағында. Шарасының аумағы 110 км. Ұзындығы 13,5 км, ені 11 км, ең терең жері 0,7 м, жағалау сызығының ұзындығы 40 км. Негізгі толығу көзі айналасындағы саздардан шығатын тұзды бұлақтар. Көлге жылы 1,5 млн. тоннаға дейін тұз (негізінен NaCl) шөгеді. Индер көлінен құрамында бром, калий бар жоғары сапалы ас тұзы өндіріледі. Ал көлдің лайлы  саз-балшығы түрлі ауруларды емдеуге пайдаланылады.  

