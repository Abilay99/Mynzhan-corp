 Басқа мағыналар үшін Юбилейное деген бетті қараңыз. Юбилейное — Қарағанды облысы Абай ауданындағы ауыл, Ильич ауылдық округі орталығы.  Аудан орталығы - Абай қаласынан оңтүстік-батысқа қарай 20 км-дей жерде, Шерубайнұра өзенінің сол жағалық аңғарында орналасқан.  Жергілікті тұрғындар саны 1999 жылы 1193 адам (575 еркек және 618 әйел) болса, 2009 жылы 1026 адамды (508 еркек және 518 әйел) құрады. Іргесі 1939 жылы Кеңестік Социалистік Республикалар Одағының Ішкі істер министрлігіне қарасты Қарлаг бөлімшесінің “Қотыр” атты базасы ретінде қаланды. 1962 жылы Қазақ КСР-і Министрлер Кеңесінің 31-қаулысы бойынша сол кездегі Мичурин ауданының ауыл шаруашылық басқармасына берілді. 1996 жылдан Юбилейноеде және округке қарасты Жон, Қарнақ, Тасзаемка ауылдарында ЖШС және 40-тан астам шаруа қожалықтары құрылды. Ең жақын темір жол стансасы – Қарабас (30 км). 

