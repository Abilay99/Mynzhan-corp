Бұжыр - / т.қ.ж. белгісіз/ , Кіші жүздің Әлімұлынан - Өріс- Бөлек - Бұжыр болып тарайды . Тарихи тұлға. Шамасы бұдан 300-350 жыл бұрын өмір сүрген . Бұжыр палуан тұлғалы , қайратты да ірі болған . Қазақ пен қалмақ соғысында аса ерлікпен көзге түскен . Дүниеден өтерінде сауытын үлкен баласы Назарға , дулығасын - Шүренге , қылышын - Жекейге берген деп айтылады ауызекі әңгімеде . Сауыты - темір шынжырдан тоқылған кең көйлек сияқты дүние , ілгегі де шыншыр іспетті дөңгелек  екен . Назарда екі батыр болған - Жәлімбет , Тыным . Кейін сауыт Тынымға , найзасы - Жәлімбетке тапсырылады . Сөйтіп сауыт қолдан - қолға көшіп ,  Дүзмағамбеттегі Абылази ( 1925 ж . туған ) үйінде сақталған . Қатал заман кесірінен сауыт 40 жыл жер астында жатып , тот басқан . Сауыт қазірде Ақтөбе облыстық мұражайында сақтаулы .  А7-Ақтөбе : Энциклопедия - Ақтөбе . "Отандастар - Полиграфия" ЖШС , 2001 жыл. 

