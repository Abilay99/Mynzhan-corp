Франсуа Жозеф Тальма (Talma)   (15.01.1763, Париж,- 19.10.1826, сонда)- француз актері. Париждегі Корольдық ән мен декламация мектебін бітіргеннен кейін, 1787 ж. «Комедия Франсез» тетарында ойнай бастады.1806 жылдан Париж консерваториясының драма класы бойынша профессоры болды. Оның көркем –идеялық көзқарастары ағылышын және француз ағартушыларының әсерімен қалыптасты. Тальма Ұлы француз революциясының алғашқы күнінен- ақ бастап-ақ тетарды революциялық идеяның насихатшысы етуге ұмтылды. Революциялық бағыттағы актерлердің алдыңғы қатарында болға. Тальма «Комеди Франсез» тетатрынан қол үзіп, 1791 ж. «Республика театрын» ұйымдастырды. Ол революциялық пьесаларда ойнап, жауыз Генрих VIII  (М.Ж.Шеньенің осы аттас пьесасында), сондай –ақ Лассаль, Фульвий Флакк  (Шеньенің «Жан Калас немесе  Сот сабағы» мен «Кай Нракхында»), Муций Сцевола (Лансивальдың осы аттас пьесасында) сияқты қахарман патриоттардың сахналық бейнесін де жасады. 1799 ж. «Комеди Франсез» театрына қайта оралды. Ағылшынның сахналық өнерімен және У.Шекспир өнерімен танысқаннан кейін Тальма француз классицистикалық театр дәстүріне сын көзбен қарап, өзінің реформаторлық бастамасын сахналық костюм мен грим саласында жүргізді. Осымен байланысты сахналық образ жасауда тарихи және этнографикалық жағынан нақты болуына көңіл аударды.  Актер өмірінің соңғы жылдардағы ойынынан реалисттік элементтер айқын көрініс тапты. Қазақ Совет энциклопедиясы, 1976 жыл, Алматы,10 том, 536 бет 

