Цой Николай Петрович (1927 – 2006) – қызметкер. ҚР-ның еңбек сіңірген ауыл шаруашылық қызметкері. Петропавл педагогика институтын бітірген. Еңбек жолын Келлер ауданы ауыл шаруашылық бөлімінде мал дәрігері болып бастаған. 1949 – 54 ж. Богодухов, Леонидов орталау мектептерінде оқу ісінің меңгерушісі, директоры, 1954 ж. Заря ұжымшарының төрағасы, 1960 ж. Щучинский кеңшарының директоры, 1968 ж. Зеленый Бор ауылында құс фабрикасының директоры, 1975 ж. Көкшетау құс ш. бірлестігінің бас директоры, 1988 ж. «Бурабай» агроөндірістік комбинатының бас директоры қызметтерін атқарған. Ленин, Еңбек Қызыл Ту, Октябрь революциясы, «Құрмет белгісі» ордендерімен, медальдармен марапатталған.  

