Азиялық училищилер — 19 ғасырдың 2-жартысында Қазақстан және Орта Азия территориясында ашылған оқу орындары. 1789 жылы Омбы қаласында қазақ балаларына арналып ашылған мектеп те осылай аталды. Мұндай мектепті ашудың негізгі мақсаты жергілікті әкімшілік орындары үшін тілмәш, хатшы тағы басқа кеңсе қызметкерлерін даярлау болды. 1881 жылы Азиялық училищи пансион болып қайта құрылды. 20 ғасырдың басында қазақ жерінде осындай мектептер жүйесінің бастауыш білім беретін оқу орындары, прогимназиялар, қалалық училищилер, приход училищилері, орыс-қазақ және орыс-тузем училищилері мен мектептері, ауылдық мектептер мен бастапқы сауат ашу мектептері, орта дәрежелі оқу орындары, мұғалімдер семинариялары және басқа түрлері жұмыс істеді. Қазақ энциклопедиясы I том   

