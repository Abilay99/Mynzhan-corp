Ильященко Виталий Ильич  (1942 жылы туған, бұрынғы Талдықорған, қазіргі Алматы облысы) – ветеринария ғылыми кандидат (1972), биология ғылыми докторы (1993). Семей малдәрігерлік институтын (1964) және Бүкілодақтық малдәрігерлік ғылыми-зертеулік институтының аспирантурасын (1971) бітірген. Қостанай малдәрігерлік ғылыми-зертеулік институтында кіші (1964–68), аға ғылыми қызметкер, лаборатория меңгерушісі (1968–85) болды. И-ның қатысуымен республикалық мал емдеу ісінде «Аэрозоль-циодрин», «Псороптрол», «Ивомек», «Неоцидол-60» дәрі-дәрмектері қолданысқа енгізілді. Оның ғылыми жұмыстарының негізгі бағыты – жануарлардың биологиясы мен морфологиясы және арахноэнтомозалық ауруларына қарсы күресу шараларын жасау мәселелері. 60-тан астам ғылыми-зертеулік еңбектің («Рекомендации по диагностике саркоптоидных заболеваний и определению видов чесоточных клещей», 1994; т. б.) авторы.   

