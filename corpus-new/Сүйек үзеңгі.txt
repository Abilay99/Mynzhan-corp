Сүйек үзеңгі - ер-тұрман әбзелінің аяқ салатын бөлігі. Ердің екі қапталына қайыс не былғары бау арқылы тагылады. Үзеңгіні қазақ шеберлері үш бөліктен құрап, үзеңгі бау өткізілетін жерден, екі басынан, табанының астынан металмен құрсаулап, тойтарма шегемен бекітіп, ағаш, қола, темірден жасаған. Отырар руханияты музей-кітапханасына Кентау қаласының тұрғыны Қ.Ермашқызы тапсырған Сүйек үзеңгіге қарап, ер-тұрман әбзелінің бұл түрінің сүйек пен мүйізден де жасалатындығын білуге болады.   

