Тегісшілдік — Қарағанды облысы Қарқаралы ауданындағы ауыл, Тегісшілдік ауылдық округі орталығы.  Аудан орталығы – Қарқаралы қаласынан батысқа қарай 23 км-дей жерде, Жарлы өзенінің оң жағасында орналасқан.  Іргесі 1933 жылы ауыл шаруашылығын ұжымдастыру кезінде қаланған. 1965 жылдан қой өсіретін кеңшардың орталығы болып келді. Тегісшілдікте кеңшар негізінде шаруа қожалықтары құрылды. 1999 жылы жергілікті тұрғындар саны 1212 адам (608 еркек және 604 әйел) болса, 2009 жылы 1034 адамды (527 еркек және 507 әйел) құрады.. Елді мекендерінде (Тегісшілдік, Жарлы, Шұңкырқұдық) 3 мектеп, отбасылық- дәрігерлік амбулатория, мәдениет үйі, саз мектебі, 3 кітапхана, пошта байланыс торабы жұмыс жасайды. Ауыл елді мекендермен автомобиль жолдары арқылы байланысады. 

