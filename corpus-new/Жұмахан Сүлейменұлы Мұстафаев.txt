Жұмахан Сүлейменұлы Мұстафаев  (11.2.1950, Жаңақорған ауданы, Ынтымақ ауылы) – ғалым, топырақтану ғылымдарының докторы. (1992), профессор. Жамбыл су-құрылыс институтының гидромелиорациялық факультетін бітірген (1972). 1972 жылдан осы институттың топырақтану және егіншілік кафедрасында кіші ғылыми қызметкер, аспирант, оқытушы, доцент, кафедра меңгерушісі. Негізгі ғылыми еңбектерінің бағыты топырақ мелиорациясы, ауыл шаруашылық дақылдарынан өнім алудың техникасын алдын-ала жобалау, суарудың әдісін жетілдіру, тұзданған жерлерді игерудің теориялық негізі және ауыл шаруашылығындағы суармалы жерлердің экологиясын жақсарту тақырыбына арналған. В. Докучаев атындағы медальмен марапатталған. 150-ден астам ғылыми еңбек пен 3 кітаптың авторы.   

