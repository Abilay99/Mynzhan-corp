Балғожин Шәбден Әбділғапарұлы(25.5.1925, Алматы қаласы – 15.7.2004, сонда) – техника ғылым докторы (1971), профессор (1972), Қазақстан ғылым академиясының акад. (2003). Қазақ тау-кен металлургия ин-тын (қазіргі Қазақ ұлттық тех. ун-ті) бітірген (1950) соң осы ин-тта аспирант, оқытушы, доцент, проф. (1950–1974), Кен ісі ин-ты директорының орынбасары (1974–1988), директоры (1976–1987) және лаборатория меңгерушісі, Қазақстан ҒА Төралқасының мүшесі (1976–1993), ал 1993 жылдан зейнет демалысында болды. 1970 ж. «Научно-технические основы совершенствования организации очистных работ на шахтах Карагандинского бассейна» деген тақырыпта докт. дисс. қорғаған. Б-нің 260-тан астам ғыл. жарияланымы бар; ғыл.-зерт. еңбектері көмір шахталарындағы кен қазбаларын бекіту мәселелерінің теор. негіздеріне, кен жұмыстарын жаппай электрлендіруді жетілдіруге арналған. Ол Қарағанды шахталарынан көмірді алудың тиімді әдістерін өндіріске енгізуді, шахталарды метан газынан тазалау және оны энергет. шикізат көзі ретінде пайдалану жолдарын ұсынды. Еңбек Қызыл Ту орденімен, медальдармен марапатталған.  Эффективность разработки пластов в сложных условиях Карагандинского бассейна, А.-А., 1978 (соавт.); Геохимические условия охраны подготовительных выработок при отработке угольных пластов, А.-А., 1982; Научно-технические основы электрификации горнодобывающих машин на рудниках, А.-А., 1985.    

