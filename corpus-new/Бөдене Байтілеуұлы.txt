 Басқа мағыналар үшін Бөдене (айрық) деген бетті қараңыз. Бөдене Байтілеуұлы (т.-ө.ж.б.) — 18 ғасырда өмір сүрген би, Кіші жүздегі беріш руының старшыны. Ол Сырым Датұлының Орынбор шекаралық комиссиясына жолдаған наразылық хатына қол қоюшылардың бірі болды. Кейбір мәселелерге келгенде Бөдене Сырым Датұлын қолдамаған. Оған 1791 жылы Сырым Датұлы: “Жайық бойынан қырға көшіңдер, орыстармен сауда-саттық жасағанды қойыңдар, Орынбор жәрмеңкесіне мал айдамаңдар” деп хат жолдаған. Бөдене ол хатқа жауап қайтармаған. Атырау облысының Индер ауданында Бөдене атты ауыл бар. Бөдененің бейіті сол ауыл маңында. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 жыл, ISBN 5-89800-123-9, II том   

