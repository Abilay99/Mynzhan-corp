'Мадияр Испандияров (ақпанның 16-cы 1948 ж. туған, Қызылорда облысы Шиелі ауданы) – бокстан Қазақстанның еңбек сіңірген жаттықтырушысы (1997). Халықаралық дәрежедегі АІВА төрешісі (1998). Алматыдағы Қазақ дене тәрбиесі институтын бітірген (1972). Еңбек жолын 1972 жылы Қазақ химия-технологиялық институтының дене тәрбиесі кафедрасында оқытушы болып бастап, кафедра меңгерушісі қызметін атқарды. 1991 жылы «Ауыр салмақтағы боксшылар даярлаудың ерекшеліктері» деген тақырыпта кандидаттық диссертация қорғап, педагогика ғылымдарының кандидаты атағына ие болды. 1992 жылы Мұхтар Әуезов атындағы Оңтүстік Қазақстан мемлекеттік университетінің Ұлттық спорт түрлері және жекпе-жектер кафедрасының меңгерушісі болды. «Қазақстан Ресубликасының тәуелсіздігінің 10 жылдығы» медалімен марапатталған. Облыстың бокстан олимпиада резервін даярлайтын балалар мен жасөспірімдердің мамандандырылған спорт мектебінің директоры. "Оңтүстік Қазақстан облысының энциклопедиясы"   

