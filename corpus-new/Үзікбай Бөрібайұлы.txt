Үзікбай Бөрібайұлы (т.-ө. ж. б.) - Қызылмола болысының адамы. Абайдың үстінен бірнеше рет арыз жазған. Ү-дың 1876 ж. 21 қыркүйектегі және 23 қарашадағы арызыңда, 1878 ж. қаңтар айыңда Семей уездік сотына берген жауаптарыңда Абай Құнанбайұлы мен ауыл старшинасы Мұса Абайұлының өзін ылғи да жәбірлеп келе жатқанын айтып, Ибраһим (Абай) Құнанбаев билер мен старшиналардың мөрлерін алады, өз бетімен үкім шығарады, жұрттан пара апшып, ауылдарды шыттырып, мап тонайды деп жапа жауып, осындай қақтығыстарда талай әйел қорқып бала тастады деп жазады. Бұл арға қоса, Таймақ көлдеген жер менің жерім деп дау салады. Осы істер бойынша Ү. билер сотына шақырылғанда, ол сотқа келмей, Семейге қашып кеткен. Арызды тексерген заң орындары онда жазылғандардың бәрінің жалған екенін, тағылған кінәлардың бәрінің жала екенін анықтап, Ү- ды жазаға тартуға үкім шығарады. Ү-дың арыз жазудағы мақсаты Абайұлы орнынан түсіріп, оның орнына өзінің туысы Мықышұлын қойғызу, келесі сайлауда Қоңыр-көкше болысына тағы да Ибраһим (Абай) Құнанбайұлының болыс болып сайланып кетпеуі үшін жасаған әрекет екені белгілі болады. Ү. 1883ж. 27 сәуірдегі арызында тергеуші Новоселовтан өзінің алғашқы арыздарында жазылған жайттардың бәрінің жалған екенін мойындап, істі қысқартуды өтінеді. Абайға қарсы арыздарды Қаратай Сапақовтың жазғызғанын айтады.   

