Гидрометеорология (гр. һуdor — су, meteora — атмосфералық құбылыстар, logos — ілім) — атмосферадағы су айналымын зерттейтін ғылым. Гидрометеорологиялық орталық — халық шаруашылығының барлық салаларын метеорогиялық, гидрологиялық және агрометеорологиялық болжамдармен қамтамасыз ететін ғылыми-әдістемелік мекеме. Гидрометеорологиялық торап — гидрометеорология жөніндегі мемлекеттік комитет жүйесіне енетін барлық обсерваториялардың, бекеттердің, бақылау пункттері мен тұрақтардың жиынтығы (жалпы әлемде, барлық ұлттық гидрометеорологиялық торап). Гидрометеорологиялық торапты құрылыстағы, көліктегі және т.б. орындардағы жер органдары тұрақтары мен бекеттері де толықтырады. Гидрометеорология - табиғаттағы су айналымын және су жинау алабындағы су балансының кейбір құраушыларын (жауын-шашын, қар жамылғысы, ауаның ылғалдылығы, булану) анықтайтын процестерді зерттейтін гидрология мен метеорологияның арасындағы ғылымның іргелес бөлімі.   

