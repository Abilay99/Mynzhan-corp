Әбдіхан Асаубаев(1937 ж. т., Сарыағаш ауданы Шайхана ауылы) –  Cоциалистік Еңбек Ері . Самарқанд ауылы шаруашылық институтын бітірген. 1956 жылдан Сарыағаш аудандағы Сырдария кеңшарында зоотехник, ветсанитар, бригадир, зоотехник-селекционер, бас зоотехник, 1974 жылдан аталған шаруашылықта директор болып қызмет атқарған. Ол басқарған жылдары өндіріс алға басып, үлкен табыстарға жетті. Ленин, Еңбек Қызыл Ту ордендерімен және бірнеше медальдармен марапатталған. Өндірісті дамытудағы еңбегі үшін КСРО Жоғарғы Кеңесі Президумы 1991 ж. Cоциолистік Еңбек Ері атағын берді. «Алтын жұлдыз» медалімен марапатталды.   

