Тұман ұлы Мүде қаған (ж.ж.с.д.228-174.) - Сиуңну империясының негізін қалаушы, жеке тағдыры қызық та қасіретті оқиғаларға толы, қаталдығы мен даналығы қабат өріліп жатқан күрделі тарихи тұлға. Қытай жазбаларында оның есімін "Маудун", ал билік лауазымын "чәниүй" деп атайды. Чәниүй атауының жеке сөз ретінде не мағына беретіні әлі күнге белгісіз, ал лауазым ретіндегі мағынасы сиуңнулар үшін ортағасырлық түркілердің "Қаған" дегенімен мәнзелдес. Қазіргі тарихшылардың чәниүйді "тәңірқұт" деп атаулары қате. 

