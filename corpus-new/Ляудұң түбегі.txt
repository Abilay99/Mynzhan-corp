     Ляудұң түбегі – Сары теңіздегі Батыс Корея мен Ляодун шығанағының аралығындағы түбек.  Қытайдың құрамына кіреді. Ұзындығы 225 км, ені 80-130 км. Оңтүстік-шығыс және солтүстік-батыс жағалаулары жазық. Жері төбелі, қырқалы келеді; көпшілік бөлігінің биіктігі 300 м-ден аспайды. Ең биік жері 1132 м (Буюньшаньтауы). Негізінен әк тас, тақта тас және кварцты құм тастан, кей бөлігі базальтты жамылғылардан тұрады. Беткейлерінде емен, жаңғақ бұталары өседі. Жағалауында Далянь, Люйшунь ірі порттары орналасқан. 

