Изоморфизм (изо + грек, morрһe — пішін) — кристалдар мен минералдар құрамындағы химиялық элементтердің (атомдардың) бірін-бірі алмастыру қабілеті. Изоморфты атомдар өз қасиеттерінің ұқсастығымен (мөлшері, сыртқы электрон қабатының құрылысы, иондану потенциалы), қалыптасқан қосындының өзіндік сипатымен (ондағы әр түрлі атомдардың мөлшерлік қатынасы және химиялық байланыс түрлері), кұрылыс ерекшеліктерімен (кристалдық тор құрылымы) және термодинамикалық жағдайларымен (температура және қысым) анықталады. Изоморфизм элементтердің, әсіресе сирек және селдір элементгердің жер қыртысы көлемінде жылыстау процесінде маңызды рөл атқарады. Бір-бірін изоморфтық түрде алмастыра алатын немесе аралас кристалдар түзуге қабілетті элементтер тізбегі.   

