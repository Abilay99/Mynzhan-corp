Габриэль Бонно де Мабли (фр. Gabriel Bonnot de Mably; 14 наурыз 1709, Гренобль — 2 сәуір 1785, Париж) — француз тарихшысы, ойшылы, мүлік орталығына негізделген құрылысты жақтаушы. Мабли - аса бай әдебиет мұрасын қалдырған адам. Мабли адамзат тарихы басталған шақта өмір сүрген коммунистік қоғамға жанашырлық сипаттама беріп, барлық қоғамдық кеселдің себебі жеке меншіктің шығуында деп санайды. Бірақ та Мабли коммунистік тәртіпке қайта оралуға мүмкін емес деп санады, сондықтан мүліктік теңсіздікті жұмсартатындай теңдестірмелі программа ұсынды. Мабли халық ақылға сыймайтын, әділетсіз заңға бағынатынына көзі жеткеннен кейін барып революция жасауға праволы деп есептеді. Бірақ та Мабли революцияны коммунистік мұратқа жетудің алғы шарты деп санамай, тек кейбір шағын мақсатқа жету құралы деп түсінді. Мабли табанды социалистік-утопист болмаса да, оның әлеуметтік философиясының көптеген жақтары әлеуметтік идеялардың таралуына себепші болды. Оның ненгізгі еңбегі "О законодельстве или Принципы законов" (1776). 

