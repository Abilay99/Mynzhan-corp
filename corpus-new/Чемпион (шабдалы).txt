Чемпион —  шабдалының ирандық  сорты. Қысқа төзімділігі жағынан Эльберта сортынан асып түседі. Жемісінің дәмдік сапасы жөнінен неғұрлым жетілдірілген сорт. Жемістері ірі (120грамм, шырынды, нәзік, хош иісті және бал татиды). Жемістерінің түсі солғын, жасылдау-ақ, аздаған реңі бар. Қабығының түгі қалың; жұмсағынан қабығы оңай алынады, сүйегі жұмсағына жабысып бос тұрады.Чемпион сорты жеміс сақтауға және тасымалдауға төзімділігі жөнінде Эльберта сортының жемістерінен едәуір қалыс. Ағаштары жемісті ерте салады, бірақ бүрдің кластероспориоз және жапырақ бұдыры ауруларын онша төзімді емес.  

