Сұлыбас (лат. Helictotrichon) – астық тұқымдасына жататын көп жылдық шөптесін өсімдіктер туысы.  Қазақстанда 6 түрі кездеседі. Негізінен 10 түрі бар. Ең көп тараған  түрі - шөл сұлыбасы (Avenastrum desertorum). Бұл түр республиканың барлық өңірлерінде кездеседі. Мамыр және маусым айларында гүлдейді. Биіктігі 30-60 см. Сабағы жіңішке, жылтыр. Жапырағы таспа пішіндес. Масағы 2-6 күлтелі, сыпыртқы тәріздес гүлшоғырына топтанған. Жайылым оты. Гүлдену сатысында құрамында 9,7 % протеин, 1,9% май, 34,4% жасунық, 45,9% азотсыз экстактивті заттар болады. Қазақстанның барлық аумақтарында кездеседі. Қуаң далада, тау баурайында өседі. 

