Сәндік жалатпа – әшекейлік бұйымдардың бетіне бедерлі немесе түрлі-түсті сурет түсіру мақсатында жүргізілетін процесс. Бұйымға сәндік жалатпа жасау үшін оның бетіне эмальды бояулар мен олардың қоспалары (мыс, канифольдың, глицериннің, целлюлозаның эфирлері т.б. жағылады да, арнаулы химия-термиялық өндеулерден өткізіледі. Сәндік жалатпа процесі әшекейлік мақсаттан басқа бұйымдарды, машиналарды, приборларды т.б. сыртқы ортаның зиянды әсерінен қорғау және олардың беттік ақауларын (кедір-бұдыр т.б.) жою үшін де пайдалынылады. Сурет түріне қарай сәндік жалатпа «балғалық», жармалы, әжімді, көп түсті т.б болып ажыратылады. 

