Гүлсары  – Павлодар облысы Баянауыл ауданы Саумалкөл көлінің батысында 18 км жердегі тау.  Абсолюттік биіктігі 500 м. Батыстан шығысқа қарай ендік бағытта 4 км-ге, енді жері 2 км-ге созылып жатыр. Таудың оңтүстік беткейі тіктеу, қалған бөліктері жайпақ келген оқшауланған тау массивінен тұрады. Шығысынан Үлкен Шідерті өзені ағып өтіп, Ертіс-Қарағанды каналындағы №8 Гидроторабы суқоймасына құяды.  Қызғылт топырағында сұлыбас, боз, селеу, қозығұрт, қылқұрт, бұталар өседі.   

