 Григорьев Иосиф Федорович(28.5.1890, Ресей, Санкт-Петербург – 14.5.1949, Мәскеу ) – орыс ғалымы, КСРО Ғылым Академиясының академигі (1946). Санкт-Петербург тау-кен институтын бітіргеннен кейін (1916) Кенді Алтайды зерттеді. 1918 жылы Геология комитетінде, Тау-кен институтында (1921), 1933 жылдан КСРО Ғылым Академиясы Геология институтының директоры (1941–1942; 1947–1949) болып жұмыс істеді. 1939–1941 және 1942–1946 жылдары КСРО Халық комиссариаты жанындағы Геология комитеті төрағасының орынбасары қызметін атқарды. Григорьевтің алғашқы ғылыми еңбектері Оңтүстік Қазақстан геологиясына арналған. Кенді Алтайдың полиметалл кен орындарында жүргізілген геологиялық-барлау жұмыстары Григорьевтің ғылыми қағидаларына негізделді. Григорьев металл кендерін зерттеудің минераграфиялық әдістерін жасап, алғаш рет кентас құрылымының жіктелімін берді, Қазақстанда металлогения ғылымының дамуына зор үлес қосты. <references>  

