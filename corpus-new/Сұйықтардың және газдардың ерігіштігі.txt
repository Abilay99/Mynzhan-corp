Сұйықтардың және газдардың суда еруінің қатты заттардың еруінен айырмашылығы бар. Мәселен, спирт және глицерин суда шексіз ериді, ал бензин суда ерімейді, өсімдік майы суда аз еріп, оның бетінде эмульсия түзеді. Сутек, азот , оттек салғырт газдар (аргон, неон және басқалар) суда өте аз ериді. Кейбір газдар, мысалы, хлорсутек HCl және аммиак NH3 суда өте жақсы ериді. Газдардың суда ерігіштігі температура төмендегенде және қысым жоғарылағанда артады. Газдардың осы ерігіштік қасиетін газдандырылған сусындар дайындау үшін пайдаланады. Шөлмектегі газданған сусынды дайындау үшін көміртек (4) оксидінің ерігіштігі жоғарылайды. Газданған сусыны бар шөлмекті ашқанда, сыртқы газ бөлініп шығады. Химия оқулығы 8 сынып 

