Ежелгі егістік алқабы - бұрынғы "Овцевод "кеңшарынан солтүстікке қарай 5 км жерде. 1974 ж. Оңтүстік Қазақстан кешенді археологиялық экспедицияның тобы (жетек. В.Грошев) зерттеген. Агроирригация жүйелеу қалдықтары Тектұрмас және Бөрі ойнақ қала жұрттарының арасында сақталған. Көпшілігі 24x12 м пішінді тікбұрышты келген. Ұзыннан қарағанда ені 3—4 м жүйектерге бөлінген. Олардың ені 25 см және теренд. 8—10 см арықтар бөлігі сақталған. Бақша қалдықтары болуы ықтимал.   

