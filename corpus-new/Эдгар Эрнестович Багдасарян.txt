Эдгар Эрнестович Багдасарян (1964 жылы 8 наурызда Ереванда дүниеге келген) – армян кинорежиссері, актер, продюссер және сценариші,  «Арменфильм» киностудиясының директоры.  Багдасарян орта мектепті бітіргеннен кейін Ереван ветеринарлық институтына түседі, 1985 жылы оны сәтті тәмамдап шығады. 1986 жылы «Армконцерт» директоры орнына тағайындалады. 1990 жылы қысқаметражды «Игры» фильмін түсіріп, режиссер ретінде өзін сынап көреді. 1997 жылы толықметражды «Черная стена» фильмін, 2001 жылы толықметражды «Земля священных обрядов» деректі фильмін, 2005 жылы толықметражды «Мариам» ойын фильмін жарыққа шығарады. 

