Алатау — кент, әкімшілік округ орталығы. Алматы қаласының шығысында 18 км жерде орналасқан. Әкімшілік-аумақтық бөлініс тұрғысынан Алматы қаласының Медеу ауданына бағынады. Тұрғыны 4,6 мың адам (1999). Алатау ғылыми мекемелер орналасқан қалашық ретінде 1958 ж. пайда болды. Мұнда Қазақстан ғылым академиясының Ядролық физика институты және Физика-техника институты, тағы басқа бірнеше ғылыми-зерттеу орындары орналасқан. Алатауда 2 орта мектеп, Мәдениет үйі, стадион, аурухана, жас техниктер стансасы, кітапхана, тағы басқа мекемелер бар. Іле Алатауының ылғалды агроклиматтық белдемінде орналасқан. Тұрғындарының Алматы қаласымен автомобиль жолы арқылы қатынасады.   

