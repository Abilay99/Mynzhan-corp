Сабытай Бәйімбетұлы(Сабытай батыр) (т.-ө.ж.б.) – халық батыры. Ол қалмақтармен шайқастарда ерекше көзге түскен. Жазушы, ғалым Ә.Хасенов «Үш ғасыр иінінде» атты еңбегінде: «Аға батырлар адай Назар, Шотан, Есенқұл, Сабытай...» – деп, бұлардың ересен ерлігіне кеңінен тоқталған (Қазақ әдебиеті, 7 ақпан, 1992). Сабытайдан Жандай мен Медет деген екі ұл қалған. Жандайынан Боққара, Көрпе, Сарболат, Сегізбай, Сүгірәлі, ал Медетінен Батыр, Байбол туған. Бұлардың үрім-бұтақтары Маңғыстау түбегінде тұрады.   

