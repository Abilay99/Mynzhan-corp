    Егеуқұйрықтар ғибадатханасы - Раджастан штатының Тар шөлінде орналасқан. Ғибадатхана ішінде 20 000 егеуқұйрық еркін тіршілік кешеді. Үндістандағы Карни Мата ғибадатханасы будда діні өкілдері мен саяхатшылардың назарын тартады. Көпшілік мұнда құлшылық жасау үшін ғана емес, ғибадатханада өріп жүрген егеуқұйрықтар тіршілігін қызықтауға келеді. Қасиетті кеміргіштерден бата алу үшін, ғибадатханаға жыл сайын мыңдаған ашық ауыздар тобы мен будда діні өкілдері келеді екен. Жергілікті халық аузындағы аңызға сәйкес, Карни Мата әйел құдайының өгей ұлы тоғандағы суға батып өлгенде, ол Яма құдайдан ұлын қайта тірілтуін сұрайды. Яма ықылассыз келісім беріп, шарт қояды. Шарт бойынша, Карни Матаның өгей ұлы мен оның кастасындағы барлық еркек кіндіктілер өлгеннен соң, егеуқұрйық кейпінде қайта туылады. Бұл жерге ғибадат етуге келетіндер мен ғибадатхана қызметкерлері егеуқұйрықтарды қайта туылған адамдар деп санап, оларды сүтпен, дәнді дақылдармен және арнайы дайындалған тәттілермен қоректендіреді. Егеуқұйрықтар кемірген тағам сәттілік әкеледі деп сенетін діндарлар кейде олардан қалған тағамдарды жеп тауысып жатады.   

