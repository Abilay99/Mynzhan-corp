Анатолий Александрович Белый (шын тегі – Вайсман; 1972 жылы 1 тамызда дүниеге келген) – орыс театр- және киноактері. 2006 жылы Ресей Федерациясының еңбек сіңірген әртісі атағын алады. 1972 жылы украин қаласы Брацлавта дүниеге келеді. Анатолий мектепті 1988 жылы тәмамдайды. Мектепті бітіргеннен кейін Самара политехникалық институтына тапсырып, «электронды есеп шығару машиналары, жүйелер, комплекстер және желілер» мамандыға бойынша оқиды. Сабағымен қатар КТК-ға қатысады, гитара тартумен әуестенеді және халық жастар театрында ойнайды. 1995 жылы М.С. Щепкин атындағы театр училищесін тәмамдайды. Анатолий бірнеше жыл бойы наТаганке театрында қойылымдар жиынымен айналысады. 1998 жылдан бастап Станиславский атындағы театрда, 2003 жылдан бастап А.П. Чехов атындағы Мәскеу Сурет өнер театрында актерлік қызмет атқарады.  Анатолий Белый бала кезінен бастап спортпен айналысады. Актер акробатика мен фехтованиядан мастер спорты болған.  Актриса және тележүргізушісі Марина Голубпен некеде тұрған. Қазір Инесса Москвичевамен (дизайнер) неке құрған. Екеуінің Ұлы мен қызы бар.   

