Индерборит, метагидроборацит – бораттар класының минералы. Индерборит алғаш рет Атырау облысындағы Индер кенінен табылған (аты соған байланысты қойылған). Химиялық формуласы MgCaB6O11•11H2O. Моноклиндік сингонияда кристалданады. Түссіз минерал. Қаттылығы 2,5 – 3, меншікті салмағы 1,93 г/см3. Сирек кездеседі. Басқа бораттармен қатар бор қышқылын алуға, сондай-ақ химия өндірісінде шикізат ретінде қолданылады. Борат кендерінің гипсті телпектерінде кездеседі, бордың кені.   

