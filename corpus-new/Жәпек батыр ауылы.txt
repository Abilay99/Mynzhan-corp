Жәпек батыр ауылы — Алматы облысы Іле ауданы, Ащыбұлақ ауылдық округі құрамындағы  ауыл.  Аудан орталығы - Өтеген батыр кентінен батысқа қарай 10 км-дей жерде, Үлкен Алматы өзенінің бойындағы Бірінші мамыр тоғандары бойында орналасқан. 1999 жылы тұрғындар саны 4616 адам (2225 ер адам және 2391 әйел адам) болса, 2009 жылы 7238 адамды (3571 ер адам және 3667 әйел адам) құрады. Іргесі 1948 жылы Түймебаев атындағы жеміс-жүзім кеңшарының құрылуына байланысты қаланған. 1999 жылға дейін “12 Декабрь” ауылы аталып келді. Кеңшар негізінде 1997 жылдан өндірістік кооператив, серіктестіктер мен шаруа қожалықтары жұмыс істейді.  Орта мектеп, клуб, кинотеатр, фельдш.-акушерлік және дәрігерлік-амбулаторлық пункттер бар. Тұрғындары көрші елді мекендермен автомобиль жолыарқылы қатынасады. 

