Жылан қылыш - Орал қ-ндағы тарихи-өлкетану музейінде тұрған, 17-18 ғ-да үндіұсталары соққан қару. Қылыштың жүзі ирелеңдеген жыландай, бунақ-бунақ болып келеді, екі жағында ирелеңдеген жыланның бейнесі бар, жыланның құйрығы қылыштың ұшына келеді, басы сабына жақындаптұр. Қылыш Дамаск болатынан соғылған, жылан бейнесінің жиектері ақ-қара күміспен бәдізделген. Ұзындығы 80 см, сабы 10 см.Мұндай қылышты үнді раджалары мен парсы шахтары сән-салтанат үшін тұтынған.Низамидің өлендерінде Ж. қ.-тар туралы жолдар бар. Ж. қ.1848 ж.ш. Жәңгірханның Ордадағы қару-жарақ бөлмесінен алынғандығы туралы дерек бар.Әдеб.: Зиманов С., Россия и Букеевское ханство, А., 1982.  

