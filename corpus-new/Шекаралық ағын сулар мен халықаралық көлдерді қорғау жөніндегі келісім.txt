Шекаралық ағын сулар мен халықаралық көлдерді қорғау жөніндегі келісім (Convention on the Protection and Use of Transboundary Watercourses and International Lakes) — 1992 жылы Хельсинкиде (Финляндия) қабылданған. Қатысушылары — 24 мемлекет. Мақсаты — шекараралық суларды қорғау және оңтайлы пайдалану жөнінде ұлттық және халықаралық шаралар қабылдау. Негізгі ережелері — қатысушылардың шекараралық сулардың ластануын болдырмау, бақылау және азайту жөніндегі міндеттемелері, ластанудың таралуын шектеу; ластанудың алдын алудың амалы ретінде "ластаушы төлейді" ұстанымын қолдану; зерттеу және даму саласындағы ынтымақтастық; мониторинг жүйесін жүргізу.   

