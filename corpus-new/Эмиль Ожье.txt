Эмиль Ожье (Guillaume-Victor-Emile Augier, 17 қыркүйек 1820 жыл – 25 қазан 1889 жыл) – француз драматургі . 1844 жылы шыққан «Цикута» (Ciguë) атты өлең түріндегі комедиясын антика әлеміне арнайды. «Авантюрист» (Aventurière) (1848) және «Габриэлла» (Gabrielle) (1849) атты комедиялары оның әдеби мансабын жоғарылатады. «Les Effrontés», «Жибуайенің баласы» (Le Fils du Giboyer) және «La Contagion» атты пьесалары сатиралық үлгіде жазылған. 1854 жылы «Пуарьенің күйеу баласы» (Gendre de Mr. Poirier) атты комедиясын жазады. 1857-1889 жылдары Француз академиясының мүшесі болып сайланады. Сондай-ақ француз театрында маңызды рөл атқарған. Ожьенің бүкіл шығармалар жинағы Парижде басылып шығады.  

