Уәлиев Зайыр Ғахипұлы (23.4.1967 ж.т., Алматы қ.) – техника ғылымының докторы (2005), профессор (2008). ҚазМУ-ды (1993) және аспирантурасын (1996) бітірген. ҚазМУ-да аға оқытушы (1995–97), доцент (1997–2002) болды. 2002 жылдан ҚазҰПУ-да профессор қызметін атқарады. 2004 ж. «Динамика механизмов переменной структуры с упругими звеньями» деген тақырыпта докторлық диссертация қорғады. Оның ғылыми жұмыстарының негізгі бағыты – серпімді бөлікті машиналардың динамикасы мен беріктілігі мәселелері. 70-тен астам ғылыми жарияланымның, оның ішінде 2 монографияның авторы, 5 патенті бар.   

