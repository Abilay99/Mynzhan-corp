Оперативтік тығыздық (оперативная плотность) — бірлестіктің ұрыстық қимыл алқабының әскерлермен және қару-жарақпен толықтырылу дәрежесі. Әскерлердің оперативтік тығыздығы бір дивизияға (оперативтік қорды қосканда) келетін майдан ені километрмен, артиллерия үшін — зеңбіректер, минааткыштар, реактивтік артиллерияның ұрыстық машиналары санымен; танкілер үшін — бір километр майдан еніне келетін ұрыс машиналар санымен анықталады. Ол майданның (армияның) барлық іс-қимыл алқабына арналып белгіленеді, сонымен қатар жеке бағыттар мен шептер үшін де есептеледі. Оперативтік тығыздықты есептеу бірлестіктің жүктелген міндетті орындау мүмкіндіктерін объективті бағалау, қарсыластардың күш-куат қатынасын анықтау және ұрыстық қимылдарды жүргізу үшіп орынды шешім қабылдау мақсатында жүргізіледі.  

