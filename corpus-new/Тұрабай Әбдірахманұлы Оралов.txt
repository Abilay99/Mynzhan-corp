Тұрабай Әбдірахманұлы Оралов (1940–2000) – техника ғылымының докторы (1992), профессор (1997). Қарағанды политехника институтын (1964, қазіргі Қарағанды мемлекеттік техника университеті) бітірген. Қарағанды қаласында аға аппаратшы, өндіріс шебері, техника инспектор (1964–1971), Қарағанды хим.-металлургия институтында аспирант, кіші, аға ғылыми қызметкер (1971–1979), жетекші ғылыми қызметкер, лаборатория меңгерушісі (1979–1982), Шымкент қаласындағы Қазақ ғылыми-зерттеу және жобалау институты директорының ғылыми жұмыстар жөніндегі орынбасары (1982–1986), Қарағанды мемлекеттік университетінде кафедра меңгерушісі (1986–2000) болды. 300-ден ас-там ғылыми жарияланымның, оның ішінде 6 монографияның авторы.    

