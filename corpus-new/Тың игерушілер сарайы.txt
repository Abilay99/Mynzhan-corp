Тың игерушілер сарайы 1963 ж. Целиноград қ-нда Литв. КСР мемл. қала құрылысын жобалау институтының жобасы бойынша салынған. Сарайдың көрермендер залын 2330 орынды партер, амфитеатр мен балкон құрайды. Көрермендерге қызмет көрсетуге арналған 150 орынды кафесі бар. Фойесі тың мен космосты игеру тақырыбына арналған мозаикалық панномен әшекейленген. Сонымен бірге оны Москваның ботаникалық бағы ұйымдастырған сәндік өсімдіктер көрінісі құлпырта түседі. Сарайдың сахнасы концерт, спектакльдер қоюға ыңғайлы, ені 32 м, биікт. 18 м, жүк көтеретін қондырғымен жабдықталған. Сахна сыртында артистерге арналған арнаулы бөлмелер орналасқан. ↑Қазақ КСР 4 томдық қысқаша энциклопедия./Бас редактор Р.Н. Нұрғалиев;Алматы; Қаз.Сов. Энциклопед. Бас. редак. 1989 ISBN 5-89 800-009-7 

