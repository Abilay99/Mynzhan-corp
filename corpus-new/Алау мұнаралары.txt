Координаттар: 40°21′35″ с. е. 49°49′34″ ш. б.﻿ / ﻿40.35972° с. е. 49.82611° ш. б.﻿ / 40.35972; 49.82611    Алау мұнаралары (әз. Alov qüllələri; ағылш. Flame Towers) - Бакуда орналасқан Әзірбайжанның ең танымал және ең биік сәулеттік туындысы. Өзінің сыртқы көрінісімен алаулаған отқа ұқсайды. Алау мұнаралары - қонақ үй, пәтерлер мен кеңселерді біріктірген биік үш ғимарат. Жалпы ауданы 227 мың шаршы метрді құрайды. Әзірбайжан-түрік «DIA Holding» компаниясымен жүргізілген ғимараттың құрылысы 2007 жылы басталды. Бастапқыда құрылысты 2010 жылдың желтоқсан айына қарай бітіруді жоспарлаған болатын, бірақ қолайсыз ауа райына байланысты құрылыс мерзімі кейінге қалдырылды. Құрылыс компаниясының өкілдерінің айтуы бойынша құрылыс 2012 жылы ғана аяқталды.  

