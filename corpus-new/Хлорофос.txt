Хлорофос, үшхлофан, диптерикс, 2, 2, 2-трихлор-1-оксиэтил, (СН3О)2Р(О)СН)ОН)ССҚ3 — фосфорорганикалық инсектицидтерге жататын қосылыс. Хлорофос — кристалды ұнтақ, балқу t 83 — 84С шамасында, суда 10%-дай ерімтал, бензол мен эфирде ериді. Хлорофосты хлораль мен диметилфосфиттен алады. Техникалық хлорофос ауыл шаруашылығында және орман мен дақыл зиянкестеріне (0,6 — 9,6 кг/га), тұрмыс жәндіктеріне (тарақан, қара шыбын, т.б.), малдардың эктопаразиттеріне қарсы қолданылады. Уыттылығы орташа, қауіпті мөлшері 560 — 630 мг/кг. 

