Владислав Витальевич Поляков - 1983 жылы 30 қарашада Петропавл қаласында туған. Әкесі - Поляков Виталий Алексеөвич, кәсіпкер. Анасы - Полякова Ғалия Рифкатқызы, кәсіпкер. Орыс, ағылшын және қазақ (ауызекі) тілдерін біледі. «Нұр Отан» ХДП мүшесі (2004 жылдан). «Динамо» спорт қоғамының мүшесі (2003 жылдан). 200 м қашықтаққа брасс әдісімен жүзуден Әлем кубогының қола жүлдегері (Нью-Йорк, 2004); 100 және 200 м қашықтықтарында ұзақ суда брасс әдісімен жүзуден АҚШ чемпионатының жеңімпазы (2004); 100 және 200 м қашықтықтарында қысқа суда брасс әдісімен жүзуден Әлем чемпионатының қола жүлдегері (Индианаполис, 2004), 100 және 200 м қашықтықтарында брасс әдісімен жүзуден АҚШ чемпионатының (2005), 200 м қашықтыққа брасс әдісімен жүзуден АҚШ студенттік чемпионатының (2005) жеңімпазы; 100 және 200 м қашықтықтарында брасс әдісімен жүзуден Олимпиада ойындарына қатысып, 5-орын алған (Афина, 2004); 200 м қашықтықтақта браспен жүзуден ашық Америкалық ойындардың чемпионы (2004,2005); Бүкіләлемдік Универсиада ойындарының күміс жүлдегері (2005). Суға жүзуден халықаралық санаттағы спорт шебері. Діни көзқарасы - христиан. Хоббиі - компьютер, музыка. Бойдақ.   

