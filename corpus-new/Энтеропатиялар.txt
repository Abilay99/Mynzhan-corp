Энтеропатиялар- ішек ферменттерінің жетіспеуіне байланысты ішектегі сорылу процесінің бұзылумен сипатталатын сырқаттар. Оларға дисахаридті, глютеинді, липидистрофиялы және т.б. энтеропатиялар кіреді. Мысал ретінде ішек липодистрофиясын -уиппл сыртқатын келтіруге болады. Уиппл сырқаты өте сирек кездесетін аурулар қатарына жатқанмен кейінгі жылдары оның саны көбеюде.Ол негізінен ер адамдарда ұшырап, клиникада "сулы" немесе "майлы" іш өтумен, аурудың әлсіреп тез азып кетуімен сипатталады. Осы сырқаттағы табиғаты белгісіз, ішек макрофакторында табылған бактериялар шақырады деген болжам бар. Антибиотиктермен емдеудің нәтижелі болуы осы болжамның дұрыс екендігіне көз жеткізуде. Уиппл сырқатында жіңішке ішек бүтіндей зақымданып , оның қабырғасы және шажырқайы қалыңдап қатайып, ал лимфа түйіндері үлкейеді, лимфа қан тамырлары кеңейіп кетеді. Ішектің сірі қабатының, кейде оның кілегей қабатының беті майда, ақшыл сары дән сеуіп тастағандай көрінеді. Микроскоппен қарағанда осы жерлердецитоплазмасы Шифф реактивімен жақсы боялатын макрофагтардың топталып қалғаны көрінеді, олар лимфа түйіндерінде, сірі қабықтарда, шажырқайда да табылады Сонымен қатар липидтердің, әсіресе май қышқылдарының жиналған жерінде липогранулемалар түзіледі. Аурулар негізінен кахексиядан өледі. 

