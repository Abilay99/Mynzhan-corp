Әсерлеу - сөзге мәнерлілік сипат дарытып, көркемділігін, әсерлілігін арттыра түсетін сөйлем құрылымын түрлендіру, сөз қолдану тәсілі стильдік айшықтар..   Әсерлеу түрлері: сөз қайталау, сөз орнын ауыстыру (инверсия), шендестіру, үдету, бүкпелеу, арнау, риторикалық айшықтар, т.б.  Сөз қайталау Қазақ поэзиясында, әсіресе халық поэзиясында өте жиі кездеседі. Сөзді, бүтін сөз тіркестерін қайталаудың тәсілдері сан алуан. Сөздің қайталанып отыруы көбінесе айтылатын ойдың тармақтанып, қатарласқан сөйлемдердің құрылыс-қалпы, өрнегі біріңғай келіп, тіпті түгелдей қайталанып тізбектеліп отыруына байланысты болады.  

