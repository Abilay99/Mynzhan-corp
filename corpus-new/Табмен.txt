Табмен ( Tubman) Уильям Ваканарат Шадрак (29. 11. 1895, Харпер, - 23. 7. 1971, Лондон) – Либерияның мемлекеттік және саяси қайраткері. Білімі мен мамандығы жөнінен заңгер. Заң ғылымының, азаматтық құқық пен философия докторы. 1923-31  және 1934-37 ж. Мериленд графтығынан сенатқа мүше болды. 1944 жылдан бастапЛиберияның президенті (1971 ж. 7-рет қайта сайланды) және үкімет басшысы. Табмен үкіметі экономикада мемлекеттің рөлін арттыруға бағытталған бірқатар шараларды жүзеге асырды.  

