Оспанова Гүлжан Шаяздарқызы- Қазақ Ұлттық Техникалық университетінің доценті, химия ғылымдарының кандидаты. 1950 жылы Алматы қаласында дүниеге келіп, Киров атындағы Қазақ мемлекеттік университетінің (Қазіргі Әл Фараби атындағы Қазақ Ұлттық университеті) физикалық химия мамандығы бойынша бітірді. Қазіргі таңда Қазақ жоғарғы білім беру саласында әлемге аты шыққан беделді ғалым-оқытушылардың бірі болып табылады. Бейорганикалық заттардың химиялық технологиясы кафедрасының доценті Оспанова Г.Ш.-ның негізгі ғылыми бағыты – бұл экологияға зиянсыз жаңа кен өндіру технологиясын, түсті, асыл металдарды, және уранды алуды жер туралы жаңа жетістіктерді ескере отырып зерттеу. Лиссабондағы (Португалия) техникалық университетте осы бағытта туындаған  сұрақтарды қарастырған. Қ.И.Сәтбаев атындағы ҚазҰТУ-нің магистранттарына ағылшын тілінде дәрістер (лекциялар) оқыған. Кендер мен қалдықтардан алтынды цианидсыз комплекстермен алу, ерітінділерден алтын, уран және т.б. металдарды алуда гельдік тұндырғыштар ман сорбенттерді қолдануды, уранқұрамды ерітінділерді тазалау мен уранды алу үшін бірнеше бейорганикалық қосылыстарды, ерітінділердегі металдардың электрохимиялық тотығу-тотықсыздану процецестерін ұсынды.  

