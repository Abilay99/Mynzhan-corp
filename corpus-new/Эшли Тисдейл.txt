Эшли Мишель Тисдейл (ағылш. Ashley Michelle Tisdale; 2 шілде 1985, Уэст Дил, Нью-Джерси, АҚШ) — американдық актриса, әнші және продюсер. 2006 жылдың 12 ақпанында, Эшли «What I’ve Been Looking For» және «Bop to the Top» өлеңдерімен  «Billboard Hot 100» тізімінде бірінші рет осы 2 өлеңмен дебютке шықты. Бұл өлеңдер бәріне танымал «Классный мюзикл» фильмында болды. 2007 жылы ақпанында «Headstrong» үнтаспасын шығарды. «Guilty Pleasure» деген екінші үнтаспасын 2009 жылы шығарды. «Disney Channel» каналында Тисдейл «Финес және Ферб» мульт-сериалында Кендисс Флинның дауысын сомдады.  1985 жылы 2 шілдесінде Нью-Джерси штатындағы Уэст Дил қаласында дүниеге келді. Ата-анасы: Лиза және Майк Тисдейл. Монмут штатындағы Оушен Тауншип қаласында өскен. Эшлидің өзінен үлкен әпкесі бар. Оның аты — Дженнифер Тисдейл, ол да актриса.  Эшлидің музыкасында көбінесе поп жанрындағы өлеңдер. Махаббат туралы өлеңдер Эшлидің басты тақырыбы. Өз өлеңдерінде электронды аспаптарды қолданады. Мысалы, электрикалық гитара және барабан. Тисдейл өзініің студиялық үнтаспаларына өлеңдер жазды. Сүйіп тыңдайтын әншілері: Келли Кларксон, The Used, Boys Like Girls, Майкл Джексон, My Chemical Romance, Леди Гага және Ферги. Ал, «AOL» каналының сұхбатында «Мен Pink-тің шығармашылығы мен өмірінің жанкүйері болғанмын. Кэти Перридің поп-рокқа деген сүйіспеншілігін ұнатамын және Пэт Бенатардың музыка сүйіп тыңдаймын. Бұл әйелдерді мен мақтан тұтып, олардан сабақ аламын.» деп айтқан. 

