Нұрбаев Әдбірахман Баймұхаметұлы (18.08.1926 ж.т., Жамбыл ауд. Ақбұлым а.) - қайраткер, еңбек ардагері. Соғыс жағдайына байланысты еңбекке ерте арласқан.  1943 ж. Жамбыл қант зауытындағы орта мектепті бітіріп Жасөркен  ұжымшаырндағы сегізжылдық  мектепте геграфия пәнінен сабақ берген. 1944-46 ж.  Мемлекеттік қауіпсіздік  министрінің  Жамбыл ауд. бөлімшесінде  операвтивтік  өкіл қызметтерін атқарған. 1946-49 ж.  Жамбыл ауд.  кеңесінің  атқару комитетінде   құпия бөлімше бастығы, жауапты хатшы, облыстық комсомол  комитетінің нұсқаушысы, 1949-51 ж. Ленинград (қазіргі Санкт-Петербург) қаласындағы 2 жылдық тергеушілер мектебінде оқыған.  1951-59 ж. Республика, Қызылорда, Жамбыл облыстық прокуратуралары мен ішкі  істер бөлімінде тергеуші, прокурор болып қызмет істеген. 1959-61 ж. Жамбыл облыстық атқару комитеті мен  облыс Оңтүстік  өлкелік партия комитеттерінде жауапты қызметте болды.  1966-71  ж.  Жамбыл обл. Актокөлік,  тас жолдар және байланыс қызметкерлері  кәсіподақ  комитетінің төрағасы, 1971-80 ж. Жуалы аудандық  кеңесі атқару  комитетінің төрағасы, 1980-86 жылдары облыстық тұтынушылар одағы  басқарма төрағасының орынбасары болды.  Облыстық кеңестің депутаты болып 5 рет сайланды.  Құрмет белгісі. Қазақ КСР Жоғарғы Кеңесінің "Құрмет" грамоталарымен марапатталған.  

