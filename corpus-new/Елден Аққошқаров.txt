Елден Аққошқаров (10.10. 1935 жылы туған, Талас ауданы Ойық ауылы) – ғалым, педагогика ғылым кандидаты (1984), доцент (1987), Қазақ Ұлттық аграрлық университетінің профессоры (1992). Қазақ Ұлттық университетінің физика ф-тін бітірген (1957). 1957 – 64 жылы Талас ауданында орта мектепте мұғалім, оқу ісінің меңгерушісі, директоры, 1964 – 68 Қазақ а. ш. институтында ассистент, 1968 – 74 жылы «Қазақ энциклопедиясы» Бас редакциясында аға ғылым редактор, редакция меңгерушісі, 1974 – 96 жылы Қазақ а. ш. институтында аға оқытушы, доцент, профессор. Ғылыми-техника терминология, физика пәнін орта мектепте, жоғары оқу орнында оқыту методикасына байланысты мәселелермен айналысады. Қазақстан оқу-ағарту ісінің үздігі (1962), Қазақстан Журналистер Одағының А. Байтұрсынов атындағы сыйл. лауреаты (1998).  Қазақ Ұлттық Энциклопедиясы   

