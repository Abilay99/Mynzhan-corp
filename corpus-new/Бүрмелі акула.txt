Бүрмелі акула (лат. Chlamydoselachus anguineus) — Шеміршекті балықтар класының Chlamydoselachus тұқымдасының акуласы. Жер бетінде 95 миллион жыл тіршілік етіп келе жатқан акула.  Бүрмелі акуланың түсі-қоңыр-сұр. Өзі жыланбалыққа ұқсайды. Алайда оны акула екендігін алты желбезек саңылауына қарап тануға болады. Олардың түр-сипаты қорқынышты көрінгенімен адамға келтірер зияны жоқ. Ұзындығы 2 м-ге дейін өседі. Бұл акулалардың ауыз қуысы - үлкен. Негізгі қорегі - асшаяндар мен акулалар. Қорегін судың орта және төменгі қабатында аулайды. Олар алдымен қорегін бар екпінімен соғып, әлсіретеді. Бүрмелі акула жұмыртқалайды.Бұл акуланың желбезектері бүріліп тұрады. Осы ерекшелігіне орай  “Бүрмелі акула” деп аталған. Бүрмелі акула жойылып кеткен акулалар қатарында болатын. Дегенмен XIX ғасырда олар Жапония елінің теңіздерінде кездескен.  Бүрмелі акуланың түрі су астында тіршілік ететін жыланбалыққа ұқсайды. 

