«Ла-Ла Ленд» (ағылш. La La Land) — Демиен Шазелл түсірген америкалық трагикомедия жанрындағы мюзикл фильмі. Лентаның әлемдік премьерасы 2016 жылдың 31 тамыз күні Венециан халықаралық кинофестивальінде өткізіліп, сол фестивальдің ашылу фильмі ретінде көрсетілді, ал Қазақстандағы премьерасы — 2017 жылдың 12 қаңтар күні. Фильм Лос-Анджелестегі жас актрисаға ғашық болған джаз пианошы туралы баяндайды. Фильмнің слоганы — «Ержүрек арманшылдарға арналады…» (ағылш. Here's to the fools who dream) «Ла-Ла Ленд» туралы 2014 жылдың 5 маусымында фильмнің бас рөлдеріне Майлз Теллер және Эмма Стоун қарастырылған кезінде белгілі болды, бірақ көп кешікпей әртістің екеуі де жобадан кетті. 2015 жылдың 30 сәуірінде олардың орнына Райан Гослинг және Эмма Стоун келді. Фильмнің түсірілімі 2015 жылдың 10 тамыз күні Лос-Анджелесте басталды. Фильмге арнлаған өлеңдерді және музыканы Дэмьен Шазельдің Гарвард университетіндегі курстасы Джастин Гурвиц жазып оркестрлеген. Өлеңдер мәтінін "Start a Fire" (авторлары: Джон Ледженд, Гурвиц, Мариус де Фриз және Анжелика Синелу) өлеңінен басқа Бендж Пасек және Джастин Пол жазған. 

