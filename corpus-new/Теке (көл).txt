     Басқа мағыналар үшін Теке деген бетті қараңыз. Теке — Ертіс алабындағы ащы көл. Солтүстік Қазақстан облысы Уәлиханов ауданында. Аудан орталығы – Кішкенекөл кентінің солтүстік-шығысына қарай 40 км жерде орналасқан. Ауданы 265,6 км, ұзындығы 33,3 км, ені 20,1 км, су жиналатын алабы 4240 км. Жағалық сызығының ұзындығы 155,2 км, тереңдігі 1 м. Суының көлемі 0,13 км (орташа көп жылдық суының жылдық мөлшаруашылығы 10 миллион м). Қазаншұңқырының беткейі жайпақ, түйетайлы. Жағалары тік жарлы (олардың биіктігі кей жерінде 6 м-ге жетеді). Көлге ұзынды-қысқалы 37 өзен мен жылға құяды (Ақсай, Кенесай, Көбенсай, Талдысай, т.б.) Жауын-шашын және қар суымен толығады. Қар қалың жылдары көктемде су деңгейі біраз көтеріледі (0,2-0,3 м). Су жиналатын алабының 70%-ы жыртылған, қалған 30%-ында бетеге, селеу, жусан, т.б. далалық өсімдіктер өседі. Алабы мал жайылымы ретінде пайдаланылады. 

