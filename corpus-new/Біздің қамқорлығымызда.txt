Біздің қамқорлығымызда— "Қазақтелефильм" студиясының 3 бөлімді, орыс тіліндегі, ақ-қара түсті деректі фильмі (1968). Фильм Әскери Қызыл Ту орденді "Киров" крейсерін қазақстандықтардың қамқорлығына алғанына 30 жыл толу құрметіне арналған. Кадрда осы кезең аралығындағы оқиғалар, әскери хроникалар, соғыс жылдарында Қазақстанның Ленинградқа көмегі турасындағы дәйектер, 1943 жылы крейсерге келген 50 ерікті комсомол мүшелерінің тағдыры көрсетіледі. Олардың арасында Мұқас Мадиев, Темірхан Сапаров, Досжан Бәйішев, Михаил Рыбаков және басқалар көрсетіледі.  Режиссеры — А. Нұғыманов, операторы — Ю. Монашев.   

