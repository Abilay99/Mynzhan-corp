Штерн Вильям(29.4.1871-27.3.1938)- неміс психологы және философы. Берлин университетінде оқыған. Гамбург психол. институтының директоры және Гамбург университетінің профессоры (1916-1933). Оның еңбектері жалпы және генетикалық қолданылмалы психологияның мәселелерін қамтиді. Ол өзінің көптеген еңбектерінде персонализм концепциясының жалпы философиялық мәселелерін педагогиканың нақты проблемаларына көшу жолдарын іздестірді.  Ол психологияның  ең маңызды мәселелерімен айналысты. Әсіресе, баланың алты жасқа дейінгі кезеңіндегі психологиясын зерттеудегі өте құнды еңбектері «Бала тілі»  (1907), «Бөбектер психологиясы»(1914), бүкіл кітап 1915 жылы орыс тіліне аударылды. «Дифференциалдық психология» (1911) атты кітаптың авторы. Ол көбінесе психологияны практикада  қолдану мәселесіне ерекше көңіл бөлді. Қазақ энциклопедиясы  

