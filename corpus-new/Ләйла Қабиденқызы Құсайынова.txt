Құсайынова Ләйла Қабиденқызы (3.5.1948 ж.т., Қарағанды қ.) – физика-математика ғылымының докторы (2000). Новосибирск мемлекетік университетін (1973) және Қазақстан ҒА Матем. институтының аспирантурасын (1976) бітірген. Осы институтта кіші ғыл. қызметкер, Қарағанды мемлекеттік университетінде аға оқытушы, доцент, Қолданбалы математика институтында аға ғылыми қызметкер, кафедра меңгерушісі (1976–2005), Қарағанды мемлекеттік университетінде кафедра меңгерушісі (2005–06) қызметтерін атқарды. 1999 ж. «Теоремы вложения и интерполяции весовых пространств Соболева» деген тақырыпта докторлық диссертация қорғады. 40-тан астам ғыл. жарияланымның авторы.   

