Бірлік — Жамбыл облысы Шу ауданындағы ауыл, Бірлік ауылдық округі орталығы, Мойынты-Шу және Арыс-Алматы-Семей темір жолдары түйіскен жеріндегі темір жол бекеті.  Аудан орталығы — Төле би ауылының шығысында 5 км-дей жерде, Шу өзенінің оң жағасында орналасқан. Іргесі 1946 жылы Мойынты-Шу темір жолын салуға байланысты қаланған.  Тұрғыны 5049 адам (2550 ер мен 2499 әйел) (2009).  Бірлікте құрылыс кәсіпорны, нан зауыты, тұрмыс қажетін өтеу комбинаты, астық, қант қызылшасын және тері-жүн қабылдау пункттері жұмыс істейді.  Орта мектеп, дәрігерлік пункт, т.б. мекемелер бар. Тұрғындары басқа елді мекендермен және Шу темір жол бекетімен автомобиль жолдары арқылы қатынасады. 

