Эми Дэвис Ирвинг (ағылш. Amy Davis Irving; 10 қыркүйек, 1953, Пало-Альто, Калифорния, АҚШ) – америкалық актриса. «Перекрёсток Дэлэнси», «Ярость» және «Кэрри» фильмдерінің арқасында танымал атанған. «Йентл» фильміне түсіп, «Оскар», «Алтын таңқурай» сыйлықтарының номинанты атанған. Эми Ирвинг Калифорния штатының  Пало-Альто қаласында дүниеге келген. Әкесі Джюля Ирвинг театр және кино режиссері болса анасы Присцилла Пойнтер акриса болған. Эмидің Дэвид атты үлкен ағасы және Кэти деген апайы бар. Ағасы - жазүшы және режиссер, әпкесі - әнші. 60-70 жылдары Ирвинг Сан-Франциско қаласының «American Conservatory Theater» театрында өнерін көрсеткен. 17 жасында «And Chocolate on Her Chin» қойылымында сынға түсті. Манхэттендегі балалар мектебін бітірген.  Эми сахнаға ең бірінші рет 2,5 жасында «принцесс Примроуз» қойылымында шығады. Қойылымның режиссері өзінің әкесі болатын. 12 жасында Уильям Уичерлидің «Провинциалка» комедиясына қатысады. 70 жылдары Лос-Анжелес қаласына қайтып, Эми Эрвинг голливудтың көлемді жобаларында өзін сынап көреді де, кішігірім рөлдерді иеленеді (көбінесе «Женщина-полицейский» және «Счастливые дни» сериалдары). Энтон Майрердің романы бойынша түсірілген «Однажды орёл…» ТВ-эпопеясында басты рөлді иеленеді.  1976-1979 жылдар аралығында америкалық режиссер Стивен Спилбергпен кездеседі. Кейін олар қайта қосылып, 1985 жылы үйленеді. Алайда, олар ұзаққа бармай, 1989 жылы жұптары ажырайды. 1996 жылы Эми Бруну Барретуге күйеуге шығады. Ирвингтің екі ұлы бар: Макс Самюэль (Спилбергтен) және Габриэль (Барретуден). Ирвинг пен Баррету 2005 жылы кездесуді тоқтатып, қазір жұлдыздың Кеннет Баузер атты режиссермен романы бар. 

