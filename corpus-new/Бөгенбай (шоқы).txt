Бөгенбай  – Шалқар – Ырғыз автомобиль жолы бойындағы шоқы. Ақтөбе облысы Ырғыз ауданы. Ырғыз а-нан оңт.-батысқа қарай 45 км жерде.  Абсолютiк биіктігі 240 м. Оқшау орналасқан шоқының орта тұсы дөңгелек пішінді және көтеріңкі келген. Оның ұзындығы мен ені шамамен 300 м-ге жуық. Батысынан Ырғыз өз-нің кішігірім саласы – Талдысай өз. өтеді. Шоқының басында Жангелді аталығының ру басы, Шектінің батыры Бөгенбай батыр (шамамен 1700 – 60 ж. өмір сүрген) жерленген.  

