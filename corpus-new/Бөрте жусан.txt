Бөрте жусан (лат. Artemisia austriaca) – астралылар тұқымдасының жусан тегіне жататын көп жылдық шала бұта.  Биіктігі 20-60 см, сабағы мен жапырағы  бозғылт түкті, тамыр сабағы жақсы жетілген, маусым - қыркүйек айларында гүлдейді. Бөрте жусан Батыс Еуропада, Жерорта теңізінің батыс жағында, Кіші Азияда, Солтүстік Иранда, Кавказда, Орта Азияда, Батыс Сібірде, Қазақстанның барлық аудандарында, әсіресе шөл, шөлейт, сортаңды жерлерде, жол бойында өседі. Бөрте жусанның астық тұқымдас өсімдіктер араласқан пішіненін мал жақсы жейді, сүрлемге салуға да болады. Бұл өсімдіктің құрамында алколоид, глюкозид, каротин, эфир майы, протеин, белок, май т.б. заттар болады. 

