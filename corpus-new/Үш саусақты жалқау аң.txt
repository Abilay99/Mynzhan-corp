    Үш саусақты жалқау аң – жануарлардың ең жайбасары. Үш саусақты жалқау аңды алдыңғы аяқтарындағы арбиған ұзын тұяқтарынан тануға болады. Жалқау аң ағаш басында тіршілік етуге бейімделген. Уақыттың басым бөлігін жалпақ алақандарымен ағаш бұтақтарын қапсыра ұстап, бұтаққа шалқасынан асылып тұрып өткізеді. Үш саусақты жалқау аң – жайбасарлар тұқымдасының жалғыз өкілі. Жалпы дене тұрқы 60 см-дей. Құйрығының ұзындығы – 7 см-дей. Салмағы – 3,5 – 4,5 келі болады. Тоғыз мойын омыртқасы бар. Сондықтан басын оңай қозғалтады, тіпті 180°C-қа да бұра алады. Басы мен аузы кішкентай, құлақтары тері жүнінен байқалмай тұрады. Жалқау аңның көпкамералы асқазаны оң және сол бөліктерге бөлінген. Сол жақ бөлігінде үш камерасы, таға тәрізді оң жақ бөлігінде екі камерасы бар. Жалқау аң тек ылғалды және жылы жерлерде тірішілік ете алады. Жалқау аң жергілікті тілде «ембауба» деп аталатын секропия ағаштарының басын ғана мекендейді. Жалқау аңда күрек тіс те, азу тіс те болмайды. Үш саусақты аң тәуліктің 24 сағатының 3-4 сағатын ғана белсенді тірлікпен өткізеді. 15 – 20 сағатқа дейін ағашқа асылып ұйықтайды. Ояу кезінде де қимылдамай жатады. 

