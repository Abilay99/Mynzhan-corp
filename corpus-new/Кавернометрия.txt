Кавернометрия (лат. caverna – үңгір, қуыс және ...метрия) – бұрғылау ұңғымалары диаметрінің өзгеруін көрсететін қисық сызықты (кавернограмманы) алу үшін жүргізілетін өлшеулер.  Ұңғыманың геологиялық қимасын анықтау үшін, кавернограммалар геофизиканың басқа тәсілдерімен бірге қолданылады (қ. Геофизикалық барлау). Сонымен бірге, кавернограммалар бұрғылау кезіндегі ұңғыма күйін бақылауға, герметикалық құрылғыларды қондыруға қолайлы арақашықтықты анықтауға, т.б. мүмкіндік береді.   

