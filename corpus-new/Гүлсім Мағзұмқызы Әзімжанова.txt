Гүлсім Мағзұмқызы Әзімжанова (20.6.1948 жыл,, қазіргі Шығыс Қазақстан облысы Жарма ауданы Кеңтармақ ауылы) – филология ғылымдарының докторы (2007).  Алматы педагогикалық шет тілдер институтының неміс тілі факультетін (1972, қазіргі Қазақ халықаралық қатынастар және әлем тілдері университеті) бітірген соң осында оқытушы, аға оқытушы, доцент (1972–2000), ал 2000 жылдан Қазақстан Республикасы Ұлттық қауіпсіздік комитетінің Академиясында доцент, профессор қызметтерін атқарады. «Қазақ көркем проза мәтінінің прагматикалық әлеуеті» деген тақырыпта докторлық диссертация қорғады. Әзімжанова стилистика мен лингвистика салалары бойынша 60-қа жуық ғылыми жарияланымның, оның ішінде монография мен әдістемелік-оқу құралдарының  авторы.  

