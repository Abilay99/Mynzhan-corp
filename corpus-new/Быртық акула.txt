Бұл акуланың осылайша аталуына оның ерекше  ірі және ауыр дене бітімі әсер еткен. Оның сопақша келген көздеріеің астында жыпылықтатқыш жарғақшасы болады. Қанаттары ашық қоңыр түсті болады. Оның ерекшелігі арқасы мен құрсақ тұстарында теңбіл дақтары бар. Быртық акулалар топтасып жүрмейді. Бұл акула тасты, балдырлы жерлерде, сондай-ақ 457 метрлік тереңдікте де өмір сүреді. Одар өзі паналайтын жерлерді балдырлардан жасап қояды. Оның мұндай «лашығы» әдетте екі жартастың ортасына салынады. Быртық акулалар көбіне түнде қоректенеді. Негізгі қорегі – балық. Бұл акула да қорегін бір қылғытып жұта салады. Кейде олар жеңіл қорек ретінде ірі теңіз шаяндарын да жейді. Быртық акулалар Орталық Калифорнияда, Мексиканың  оңтүстігі мен Чилидің орталық бөлігінде, субтропиктік суларда өмір сүреді. Олар үшбұрышты жұмыртқа салады. Жұмыртқаларының сырты қатты қабықпен қаптлған. Бұл жұмыртқалардың  су түбіне және теңіз шатқалдарына байланатын жіпшелері болады. Быртық акуланың ауыз қуысы үлкен және үстіңгі және төменгі жағында 55-60 тісі болады. 

