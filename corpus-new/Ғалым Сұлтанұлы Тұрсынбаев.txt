Ғалым Сұлтанұлы Тұрсынбаев -  1970 жылы 10 ақпанда Оңтүстік Қазақстан облысы Сарыағаш ауданының Жамбыл атындағы ұжымшарында туған.Қазақ. Әкесі - Тұрсынбаев Сұлтан Бекамалұлы, ОҚО әкімінің кеңесшісі. Анасы - Битемірова Гүлжарқын Майлышқызы, марқұм.Қазақ химия-технологиялық институтын (1993) инженер-технолог-құрылысшы мамандығы бойынша; ҚР Президенті жанындағы Ұлттық Жоғары мемлекеттік басқару мектебін (1998) мемлекеттік басқару менеджері мамандығы бойынша бітірген. «Қазақстан Республикасындағы мемлекеттік қызмет» (4 басылым, 2001-2005) әдістемелік көмекші құралының авторы. Қазақ, орыс және ағылшын (сөздікпен) тілдерін біледі. «Нұр Отан» ХДП мүшесі (2006 жылдан). Тәртіптік кеңесінің төрағасы.  Әскери атағы - запастағы сержант.Діни көзқарасы - ислам.Саяси қайраткер ретіндегі идеалы - Н.Ә. Назарбаев, М. Махаммад. Хоббиі - аңшылық, кітап оқу.Сүйіп оқитын әдебиеті - тарихи әдебиет. Үйленген. Жұбайы - Орынбаева Мейрамкүл Жүсіпқызы(1972 жылы туған), Өскемен қаласындағы №9 балабақшаның директоры. Қызы - Сұлтан Қарлығаш Ғалымқызы (1993 жылы туған), Д. Серікбаев атындағы ШҚМУ студенті; ұлдары – Сұлтанов Берік Ғалымұлы (1998 жылы туған), оқушы, Сұлтанов Ерік Ғалымұлы (2007 жылы туған).   

