    Эприлинн Пайк (ағылшын т. Aprilynne Pike, 1981 жылы Америкада Солт-Лейк-Сити, Юта шататында туылған) - Американдақ жазушы.Балалық щағын Финиксте (Аризона штатында) өткізеді, орта мектепті Айдахода бітіреді. Кейін үш жыл бойы Левистонда орналасқан Льюис-Кларктың атындағы колледжте оқиды. Мұнда Эприлинн жазу өнері мен театрмен айналысты. Осы уақыт аралығында ол өзіне жар - Кеннет Пайкты тапты. Колледжді бітіргеннен кейін Эприлинн Юта штатындағы Провоға көшті. Мұнда Кеннет философиямен айналысып жатты. Баласы туылғаннан кейін, Эприлинн жұмысын тастауға міндетті болды. Дәл осы сәтте ол өзінің алғашқы романын жазуға кірісті. Кішкене уақыт күйеуі Финиксте жұмыс істеді, мұнда олардың екінші баласы туылды. Кейін, отбасы Провоға қайта оралды. Бұл уақытта Эприлиннің 3 романы аяқталған еді. Алайда, кітабын шығаруға көмектесетін адам таба алмады. Сонда ол жасөспірімдерге арналған роман жазамын деп шешеді. Романды үшінші баласының туылуына үш апта қалғанда бітірді. Эприлинн Пайктың "Қанаттар" романы 2009 жылы, Кеннеттің заң факультетін бітіргеннен кейін жарық көреді. Осы жағдайдан кейін Эприлиннің отбасы аризонаға көшіп, осы уақытта да тұрып жатыр.  "Қанаттар" - Эприлинн Пайктың жарық көрген алғашқы кітаптар жинағы. Бұл кітап жасөспірім қыздарға арналған роман. Кітап Лорел атты қыздың өмірін баяндайды. Роман "New York Times"-тың бестселлер тізіміне кірді. Алғашқы кітаптан кейін тағы үш кітап жазып шығарды. Олар "Қанаттар" кітабының жалғасы болып табылады.  

