Субарктикалық белдеу, субарктика – Солтүстік жарты шардағы арктикалық және қоңыржай белдеулер (60 – 65с.е. және 67 – 73 с.е.) аралығындағы аймақ.  Субарктикалық белдеу тундра және орманды тундра белдемдерін қамтиды. Климаты суық. Құрлықтар (Еуразия мен Солтүстік Американың солтүстігі) және аралдардағы қаңтар айының орташа температурасы –5 – 40С, шілдеде 5 – 12С. Жылдық жауын-шашын мөлшері 300 – 500 мм. Атмосфералық жауын-шашын негізінен қар күйінде түседі; қар жамылғысы 7 – 8 ай жатады. Жер бедерінде көп жылдық тоң және онымен байланысты жер бедері тараған; күшті батпақтанған. Қыста мұхиттың едәуір бөлігі қатады. Мұхит суының температурасы жыл бойы төмен (0 – 5С); планктондар, балықтар, т.б. теңіз жануарлары көп кездеседі.  

