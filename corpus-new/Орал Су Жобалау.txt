“Орал су жобалау” – инженерлік су құрылысы нысандарын жобалаумен айналысатын мекеме. Бұрынғы “Казгипроводхоз” жобалау институты (1951) негізінде 1999 жылы ұйымдасқан. Орал-Көшім суландыру жүйесін, Орал қаласын тасқын судан қорғаудың, облыстағы ірі су құбырларының жобаларын жасады. “Бектал-Интернешнл ИНК” фирмасы және “Қарашығанақ-Петролиум Оперейтинг Б.В.” компаниясымен бірлесіп Қарашығанақ мұнай-газ конденсат кен орнын игеру жобаларын жасауда.  

