Академиялық басылым, ақын-жазушылар шығармаларының ғылыми басылымдары. Мұндай туындылар текстологиялық негізде дайындалып,әр шығарманың дұрыстығы, дәлдігі түпнұсқалар сақталған қолжазбалармен салыстырылады, бір қалыпқа түсіріледі, олардың жазылу тарихын,қоғамдық мәнін, көркемдік сипатын айқындайтын түсініктемелер жазылады. Шығармалардың негізгі мәтіндерінен басқа, мүмкіндігіне қарай, өзге денұсқалары беріледі. Әуезовтің 12 томдық (1967-69), 20томдық (1979-86) шығармалар жинақтары, сондай-ақ 1997 жылдан алғашқы кітаптары жарық көре бастаған шығармаларының 50 томдық толық жинағы академиялық басылымға жатады.     

