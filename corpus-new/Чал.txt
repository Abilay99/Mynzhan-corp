Чал — түрікменнің сахаралық шөлдерінде табиғи түрде ашытылған түйе сүті. Түйенің жаңа сауылған жылы сүтін бұрынғыдан қалған чал қорымен араластырып күнделікті көбейтіп отырады. Басқа температуралық жағдайда чал өндіру өте күрделі биохимиялық процесс. Сондықтан чалды тек осы өңірде ғана дайындайды. Чал табиғи жағдайда 4 сағаттан соң ашиды, ал 6—8 сағаттан соң чалға қажетті барлық қасиетке ие болады. Осыдан соң оның сапасы төмендей бастайды, қышқылдығы артады, дәмі өткірленеді. Дәмін сақтау үшін дайын чалды 5°С температурада сақтау қажет.   

