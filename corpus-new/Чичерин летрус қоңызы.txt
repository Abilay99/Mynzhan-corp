Чичерин летрус қоңызы (лат. Lethrus tschitsherini) – қатты қанаттылар сабының қиқоңыздар тұқымдасына жататын, cаны азайып бара жатқан түр. Жоңғар Алатауының оңтүстік-шығысының жергілікті түрі. Батыста Жаркент ауданынан шығыста Құлжа ауданына дейін (ҚХР жерінде) Iле өзенінің оң жағалауынан табылған. Қазақстанда таралу аймағының тек шеті ғана орналасқан. Қоңыз далалы тау етегі мен аласа тауларда тіршілік етеді.Қоңыздар жұптасып, өздері қазған індерде тіршілік етеді. Жапырақтармен және өсімдіктің жас өркендерімен қоректенеді. Көктемнің ортасынан жаздың басына дейін белсенді.Дернәсілдері ересектерінің қор ретінде жинаған өсімдіктерімен қоректенеді. Дамуы бір жылға созылады. Бұл әзірге салыстырмалы кәдімгі түр, бірақ оның саны малды шектен тыс бағу мен жер жыртудан төмендеп барады. Түрді ауыл шаруашылығына қолайkы жерлерде (мысалы тік жарлы беткейлерде) сақтаған жөн болар еді.Түр эфэмерлі жер жағдайының көрсеткіші болып табылады. Ғажайып омыртқасыздар. Қазақстан Қызыл кітап беттерінен. Құрастырушылар И.Д.Минтяев, Р.В. Ященко, В.Л. Казенас. 

