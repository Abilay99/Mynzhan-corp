Озерки — Шығыс Қазақстан облысы Семей қалалық әкімдігіне қарасты ауыл, Озерск ауылдық округі орталығы.  Семей қаласынан шығысқа қарай 18 км жерде, Ертіс өзенінің оң жағасында орналасқан.  1999 жылы жергілікті тұрғындар саны 2075 адам (1008 ер адам және 1067 әйел адам) болса, 2009 жылы 2082 адамды (1011 ер адам және 1071 әйел адам) құрады. Іргесі 1959 жылы Семей қаласын көкөніс, сүт тағамдарымен қамтамасыз ету мақсатында арнайы кеңшар ұйымдастыруға байланысты қаланған. 1997 жылдан бастап кеңшар негізінде сүтті ірі қара мал және көкөніс өсірумен айналысатын шаруа қожалықтары құрылды.  

