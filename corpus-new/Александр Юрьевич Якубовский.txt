Якубовский Александр Юрьевич (20.01.1886, Санкт-Петербург – 21.3.1953, сонда) – шығыстанушы ғалым, археологиялық, тарих ғылымының докторы (1935), профессор (1949), КСРО ғылым академиясының корреспондент мүшесі (1943), Тәжік КСР ғылым академиясының академигі (1951), КСРО Мемлекеттік сыйлығының лауреаты (1951). 1925 жылдан КСРО ғылым академиясының Орта Азия мен Кавказ бойынша ММТМА-сында (Материалдық мәдениет тарихының мемлекеттік академиясында) ғылыми қызметкер, сектор меңгерушісі, 1928 жылдан Мемлекеттік Эрмитаждың ғылыми қызметкері болды. 1946 жылдан бастап Тәжікстандағы соғды ескерткіштерін зерттеген археологиялық экспедицияны басқарды. Якубовский – Үргеніш, Самарқанд, Алтын Орда қалаларының тарихы мен сәулет өнері жөніндегі іргелі еңбектердің авторы. “Сығанақтың құландылары” (ММТМА хабарлары, т. 2, Л., 1929) атты еңбегінде қазақ тарихына, Сыр бойындағы қалалардың мәдениеті жөнінде құнды мәліметтер келтіріп, Сығанақ қаласының сәулет өнері ескерткіштері қалдықтарының фотосуреттерін жариялады. Бірнеше КСРО ордендерімен бірнеше медальдармен марапатталған.     

