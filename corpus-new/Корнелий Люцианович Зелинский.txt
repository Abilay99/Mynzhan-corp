Зелинский Корнелий Люцианович(18.1.1896, Ресей, Мәскеу – 25.2.1970, сонда) – орыс ғалымы, филология ғылымының докторы (1964). Мәскеу университетін бітірген (1918). Кеңес Одағы құрамындағы халықтар әдебиеті және шет ел әдебиеті туралы көптеген зерттеу еңбектер жазған. Қазақ халқының ұлы ақыны Жамбыл Жабаев туралы монография жазып, оның шығармалары әлем халықтарына танытуға елеулі үлес қосты. Еңбек Қызыл Ту орденімен және медальдермен марапатталған. Поэзия как смысл, М., 1929; Джамбул, М., 1955; Октябрь и национальные литературы, М., 1967.   

