Фиксанал - бітеу шыны ампулада сақталатын (әдеттегі мөлшері 0,1 моль) химиялық заттар. Бұл заттар титриметриялық талдауда қолданылатын белгілі концентрациядағы ерітінділер дайындауға арналып, қатты да, сұйық та болуы мүмкін. Фиксаналдан ерітінді дайындау кезінде оны өлшеуіш құтының үстіне қойылған сүзгіде арнайы шыны ұрғышпен ұрып сындырады. Құтыдағы фиксаналға су қосып, белгілі көлемге жеткізеді. Алынған ерітіндіні титрант немесе басқа титранттың концентрациясын анықтау үшін қолданылады. Фиксанал ретінде қымыздық қышқыл, тұз қышқылы т.б. алынады. Бұл қосылыстар өте таза, бөлме температурасында тұрақты және ауадағы ылғал мен көмірқышқыл газын адсорбцияламауы қажет.   Қазақстан ұлттық энциклопедия. 9 том. Алматы, 2007. 

