* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады.  Мигель Муньос Мосун (ис. Miguel Muñoz Mozún; 19 қаңтар 1922 жыл, Мадрид — 16 шілде 1990 жыл, Мадрид) — испан футболшысы және бапкері. Жартылай қорғаныста және қорғаныста ойнаған. Мигель Муньос УЕФА Чемпиондар Кубогын ойыншы ретінде де, бапкер ретінде де ұтып алған тарихтағы тұңғыш спортшы. "Реал Мадрид" сапында ойнап жүріп, 1958 жылы 36 жасында футболшылық карьерасын аяқтады. Оның қоштасу матчына көптеген футбол жұлдыздарымен бірге, футбол падищасы Пеле де келді. Бапкерлік карьерасын мадридтік клубтың ізбасарлар клубын жаттықтырудан бастап, 1959 жылы команданың өзін баптайды. Өмірінің соңғы жағында Испания құрамасын жаттықтырып, 1984 жылғы Еуропа чемпионатында күміс жүлдеге қол жеткізеді. 1986 жылғы Әлем чемпионатына да қатысып, ширек финалда Бельгиядан пенальтилер сериясы арқылы ғана ұтылып қалады. 1988 жылы Еуропа чемпионатында Испания құрамасы топтық турнирден аса алмай, сәтсіздіктің айыпкері ретінде Муньос бапкерліктен босайды. Арада екі жыл өткен соң даңқты бапкер науқастан қайтыс болады. 2005/06 маусымнан бастап Испания чемпионатында үздік бапкерге берілетін номинация "Мигель Муньос атындағы жүлде" деп аталып келеді. 

