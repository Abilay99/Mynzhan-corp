Матвей Петрович Окороков (1915, Ресей, Липецк облысы – 5.3.1945, Польша) – соғыс ардагері. Кеңес Одағының Батыры (23.9.1943). 1936–38 жылдары әскери қызметте болды. 1938–41 жылдары Шымкент педагогикалық училищесін бітіріп, Сарыағаш ауданында мектепте мұғалім болған. 1942 жылы Қызыл Армия қатарына шақырылып, 88-гвардиялық танк бригадасы құрамында шайқасты. 1943 жылы Орел қаласының түбіндегі кескілескен шайқастағы ерлігі үшін лейтенант Окороков батыр атағына ұсынылды. 1945 жылы ұрыста қаза тапты. Ленин, 1-дәрежелі Отан соғысы ордендерімен марапатталған. Сарыағаш ауданында оған ескерткіш орнатылған.  

