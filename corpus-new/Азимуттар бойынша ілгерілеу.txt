Азимуттар бойынша ілгерілеу  — белгілі азимут бойынша жергілікті жерде дұрыс бағытты таба білу; қозғалыс барысында сол бағытты сақтап, белгіленген пункттен шығу, бұл үшін қозғалысқа қажетті мәліметтерді — магниттік азимут пен қашықтықты білу керек. Ол карта бойынша дайындалады, оған бағытты зерттеу, қозғалыс бағдарын таңдау, қашықтықты өлшеу мен бағдарлар арасындағы магниттік азимуттарды анықтау, қозғалыс сызбасын жасау кіреді. Азимуттар бонынша ілгерілеу бағдардан бағдарға дейінгі бағыттың тік бөліктері бойынша жүзеге асырылады. Қозғалыс бағытын компас бойынша анықтап, ұдайы бақылауға болады. Қозғалыста қашықтықтың есебі жүргізіледі (метрмен). Түнде аралық бағдар қолдану көрудің нашарлығынан шектеулі, сондықтан қозғалыс бағыты компас бойынша анықталады.  

