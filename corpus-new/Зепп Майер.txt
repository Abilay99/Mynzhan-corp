* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Йозеф Дитер «Зепп» Майер (нем. Josef Dieter Maier; 28 ақпан 1944 жыл, Меттен) — неміс футболшысы, қақпашы. ГФР құрамасында ойнаған. 1972 жылғы Еуропа, 1974 жылғы әлем чемпионы. 14 жасында "Бавария" футбол мектебіне қабылданады. Жастар командасында ойнап жүріп, кәсіпқой карьерасын 1965 жылы бастады. Бұл аралықта ол Германияның ең таңдаулы қақпашыларының бірі болды, мүмкін болған жетістіктердің бәріне қол жеткізді.  Ұлттық құрама сапында алғашқы ойынын 1965 жылы Ирландияға қарсы өткізді. 1966 жылғы әлем біріншілігіне екінші қапашы ретінде барды (негізгі қақпашы Ханс Тилковски болатын). 1970 жылғы додада негізгі қақпашы болды. 1972 жылы ГФР құрамасы Еуропа чемпионы атанды. Екі жыл өткен соң ГФР-да ұйымдастырылған әлем чемпионатында тағы да немістер топ жарды. Осы турнирлерде Майер құраманың негізгі тіректерінің бірі болды.  1978 жылғы әлем біріншілігінен соң құрама шақырылуы азайды.  

