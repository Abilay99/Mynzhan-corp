Шүршіт – Алакөл алабындағы өзен.  Қытайдың Шыңжаң Ұйғыр автономиялық ауданы және Шығыс Қазақстан облысы Үржар ауданы жерімен ағады. Ұзындығы 57 км.  Қытай жерінде Барлық жотасының батыс беткейлерінен бастау алып, Ұзынағаш ауылына (Үржар ауданы) 4 км-дей жетпей тартылып қалады.  Суы Алакөл маңында көптеген бұлақ, тұмалар ретінде жер бетіне қайта шығады. Аңғары жоғарғы ағысында (Қытайда) тар шатқалды, орталық ағысында жарлы, төменгі ағысында айқын байқалмайды. Жауын-шашын суымен толығады. Көп жылдық орташа су ағымы шекара тұсында 0,10 м³/с.  

