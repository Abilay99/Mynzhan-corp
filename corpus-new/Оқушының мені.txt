Оқушының мені - бала өзін оқушы ретінде білу және түсіну жөніндегі бейнелері мен білімдерінің кешені. Оқушының өзі туралы бейнелері мен білімдері бірмәнді емес, кейде тіпті қарама- қайшы болады және оқушының тәртібін, оның сыныптағы жетістіктерін шарттайды. Оқушының басқа адамдардың бағалау тұжырымдарын қабылдауына оның өзін-өзі бағалауы, өзінің бейнесі тәуелді. Бастауыш мектеп оқушыларына оларды мұғалім бағалауы, жоғары сынып оқушылары үшін - жолдастарының бағалауы маңызды. Жоғары сынып оқушыларының көбіне өзін-өзі түсінуін сақтауға немесе оны жоғарылатуға ұмтылу тән.   

