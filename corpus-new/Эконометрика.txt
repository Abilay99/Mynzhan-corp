Эконометрика (Эконометрия)  – (грек. oіkonomos – үй басқарушысы‚ үнемшіл‚ шаруақор адам‚ шаруашылық меңгерушісі және – metron – өлшем‚ metreo – өлшеймін) – экономикалық құбылыстар мен үдерістердің сандық жақтарын математикалық және статистикалық талдау құралдарымен зерделейтін ғылыми пән. Міндеті – экономикалық теорияларды нақты материал негізінде математикалық-статистикалық талдау құралдарымен тексеру. Эконометрикада экономиканы теориялық талдаудың жетістіктері математика мен статистиканың (ең алдымен математикалық статистиканың) жетістіктерімен синтезделеді. Эконометрика терминін ғылыми айналымға 1926 жылы норвег экономисі Р.Фишер енгізді. Эконометриканың басты құралы – эконометр. үлгі – экономикалық-математикалық үлгі, оның параметрлері математикалық статистика әдістерінің көмегімен бағаланады.   

