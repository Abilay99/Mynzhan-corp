* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Тиаго Эмилиано да Силва (порт. Thiago Emiliano da Silva; 22 қыркүйек 1984, Рио-де-Жанейро, Бразилия) - Бразилия футболшысы, орталық қорғаушы қызметін атқарады. «Пари Сен-Жермен» клубы мен және Бразилия Ұлттық футбол құрамасының капитаны. Ең алдымен Силва «Жувентуде» командасында ойнады, көп кешікпей Силва Еуропалық клубтарға қызығып, ең алдымен «Порту» клубында ойнап, содан кейін 2005 жылы Мәскеулік «Динамо» клубында өнер көрсетті. Силва сол кезде  жалға алынған болатын. Ол сол жылы ауырып қалып, 2007 жылға дейін жалға алу мерзімі бітпей тұрып кетуге мәжбүр болды. Тиаго Мәскеу клубынан кетуге арызданды. Бірақ Мәскеу клубы Силвадан 15 млн еуро талап етті. Тиаго 2005 жылы Ресейде қатты ауырып, ол Мәскеу клубында бірде-бір ойын өткізбеді. Сол кезде Силва: "2005 жылы мені Мәскеулік «Динамо» клубы жалға алған болатын. Бірақ Мәскеде өте қатты суық болды, сол себепті мен ауырып қалдым. Мен ауруханада сол кезде 6 айдай жаттым. Мен өзімді күнде аш сияқты сезіндім. Менің анам мені ауырмаған сияқты көрді, бірақ мен ол кезде қозғала алмадым. Дәрігерлер маған серуендеуге кеңес берді, бірақ мен ол кезде төсек тартып жатып қалып, тұруға да шамам жетпеді. Менің денеме ине салып, күніне 10-15 таблеткадан берді. 6 айдай мен туберкулезбен ауырдым. Егер мен тағы да 2 апта тұратын болсам-мен өлген едім. Мен сол кездерді әрдайым есіме аламын. Мен сол кезде футболдан кетуді ойладым" -деді. 2006 жылы Силва өз туан жеріне қайтты. Сол жерде Силва «Флуминенсе» командасында өнерін көрсетті. Ол команданың көшбасшысының бірі атанды. Силваның арқасында «Флуминенсе» командасы 2008 жылы Либертадорес кубогына болған чемпионатта осы клуб финалға дейін жетті. Өзінің ойынының арқасында Силва Бразилия құрама-командасына қабылданып, сол командада қола медальға ие болды ( ОИ-2008). 2011 жылы 18 мамырда «Миланмен» келісім-шартқа отырып, 2016 жылдың 30 маусымға дейін жалданды. 27 қарашада өз елдің ішінде «Кьево» клубымен болған кездесуде, Силва капитандық байлауышпен ең алғаш рет  алаңға шығып, ең алғашқы голын соқты. Бұл кездесу 4:0 мен "Милан" командасының пайдасына шешілді. Сол жылы Силва "Алтын Самба" жүлдесін ұтып алды. Бұл Бразилияның жақсы футболшыларына берілетін сыйлық болды.  2012 жылы 14 шілдеде «Пари Сен-Жермен» атты француз клубымен келісім-шартқа отырды. Ол 5 жыл осы командада өнерін көрсететін болды. 

