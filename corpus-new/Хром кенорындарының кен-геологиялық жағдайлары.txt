Кемпірсай хромитті массиві – Ақтөбе облысында, Орал тауы оңтүстік шетінің Орталық Орал көтерілімі ауқымында орналасқан. Бұл массивте хромит бар екенін алғаш 1920 ж. Ф. Карпов  анықтаған. 1936 ж. Геолог П.Долгов түпкілікті хромит кейін тапқан. А.Конев басқарған геологиялық партия 1937 ж. Жарбұлақ және Дөң кенорындарын ашқан. Кемпірсай кенді массиві ТМД елдері арасында маңызды орын алады, ал Қазақстанда жоғары сапалы мол хромит рудаларының негізгі көзі.Барлық негізгі өнеркәсіптік кенорындар массивтің  Басты кенді алаңыауқымында шоғырланған. Массив мередиан бағытында 88 км-ге созылады, кенді бөлігінің ені оның солтүстігінде 1 км, ал оңтүстүгінде 50 км-ге дейін. Геофизикалық деректер боыйынша массивтің ауданы 1200 км . Кемпірсай ультрабазит массивінде барлығы 160 кенорын, кенбілімін мен минералданған нүктелер анықталған. Формация аралық интрузив (массив) кембрий мен ордовик түзілімдерінің арасында жатады. Интрузив ауданында полеозой мен одан да көнелеу таужыныстар созылы меридианға жуық көтерілім жасайды, ол Оралтау антиклинорыныңоңтүстік жалғасы болып табылады. Массив осы антиклинордың шығыс қапталында, аймақтық жаралым маңында орналасқан. Жарылымға шығыс жағынан девон және одан да жастау түзілімдермен толған депрессия жанасады.Интрузивтің солтүстік бөлігі антиклин қатпарының флексурамен күрделенген батыс қанатына орналасқан; оңтүстігі – үш антиклинді қамтиді, олар екі синклинмен бөлінген. Интрузив – күрделі дене, оның жасы соңғы келедондық.Соңғы девонның басында жер бетіне шыққан интрузив айтарлықтай шайылуға ұшыраған. Кемпірсай хромитті массиві күрт созылған лакколит пішінді, беті белесті дөңес, оның қалындығы оңтүстік бөлегінде 2,5–3,5 км, солтүстүгінде – 1–1,5 км. Геофизикалық зерттеулер интрузивтің оңтүстік бөлігіндегі өнімді хромитті алаң орналасқан ауданда, массивтің астында меридиан бағытты магма жеткізген каналды анықталған, оның ені 2–3 км, ал ұзындығы 13 км. Геологиялық-құрылымдық қарталау мен құрылымдық-іздеу бұрғылауының нәтижесі интрузив құрамындағы передотиттің саны дуниттен артық екенін көрсетті.Дунит массивтің оңтүстік-шығыс бөлігінде және оның солтүстік жартысындағы біраз бөлікшелерде кеңінен таралған. Н.В.Павлов пен Г.А.Соколовтың деректері боынша , Кемпірсай массивінің ішкі құрылысына басты үш ерекшелік тән. Біріншіден, интрузив қалыптасқан кезде пайда болған әр түрлі типті ультранегізді таужыныстардың белдемдене параллель орналасуы.Таужыныстардың тік бағыттағы ауысымы белгілі бір заңдылыққа бағынады: жоғары белдемнен төменге қарай дунит пен хромитті денелердің саны біртіндеп артады.  Екінші ерекшелік – интрузивтің оңтүстік шығыс бөлігінде хромитті массивтің ұзын осі бағытында созылған күмбез тәрізді дөңес көтерілімінің болуы. Интрузивтің үшінші ерекшелігі – пен перидотит жолақтары мен шлирлерінің кезектесе орналасуынан, сондай-ақ оливин массасындағы пироксинит пен акцессорлық хромшпинелидтерінің сызықтай созылған дараланурынан тұратын, заңдылық бойынша бағларланған жолақтың болуы. Хромитті кенорындардың кен денелері әдетте осы жолақтық элементтерге үйлесімді бағдарланған. Хромитті кенорындар Кемпірсай интрузивінің барлық үш белдемінде де кездеседі. Бірақ перидотит таужыныстар белміндегі (бірінші – ең жоғары белдем) және одан төмен жатқан дунит- гарцбургит белдеміндегі (екінші – орталық белдем) кенорындар, массивтің оңтүстік-шығыс бөлігіндегі негізінен дунит дараланулары (үшінші – ең төменгі белдем) арасында орналысқан кенорындардан бірқатар ерекшеліктерімен өзгешеленеді. Бұл белдемдердегі рудалану сипатының басты айырмашылықтары мынадай. Перидотит пен дунит-гарцбургит белдемдерінде жатқан руда денелері шағын өлшемдерімен (қалындықы бірнеше м, ұзындығы 10-100 м ) сипатталады.Олар тұтас, жиі сеппелі және нодульдік бітімді рудалардан тұрады. Руда жасаушы хромшпинелидтердің құрамында Cr2O3мөлшері төмен (40 %-ке дейін), ал Al2O3–жоғары (30- 38%). Негізінен дунитпен байланысты (үшінші – ең төменгі белдем) рудалы денелер, керісінше айтарлықтай үлкен өлшемдерімен (қалыңдығы ондаған м, ұзындығы 800 м-дей), Cr2O3мөлшерінің жоғары (60 %-ке дейін) және алюмототық мөлшерінің төмен (7-11 %) болуымен сипатталады. Cr2O3 /FeO  қатынасы 4-ке тең, бұл руданың жоғары сорттылығын көрсетеді. Төменгі белдем ауқымында екі рудалы жолақ бөлінеді, оларда гарцбургит пен дунит кезектесіп орналасады, соңғысы күрт басым келеді. Әр рудалы жолақтың ені планда 1,5 – 2,5 км, ұзындығы 18 – 20 км. Рудалы денелер негізінен дөнестің қанаттарында орналасады, ал шарнир бөліктері рудуланбайды.Бұл Кемпірсай массивінің оңтұстік-шығысындағы дөңестердің апикал бөлектерінің эрозиялануына байланысты болуы мүмкін.Кенорындардың барлығы рудаланудан кейінгі тектоникалық қозғалыстар салдарынан блоктарға жіктелген. Тектоникалық бұзылыстар лықсымалар мен қаусырмалар, кейде ығыспалар мен бастырмалар тұрінде білінеді. Рудаланудан кейінгі тектоника хромитті жатындардың пішінін күрделендіріп, кенорындарды барлау мен игеру жұмыстарын қиындатады. 

