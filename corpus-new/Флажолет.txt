ФЛАЖОЛЕТ (франц. flageolet, көне франц. flageol — кішірейтілген флейта) — 1) үрлемелі көне музыкалық аспап; флейтаның бір түрі. Флажолет жеке орындауда және шағын ансамбльдерде қолданылған. 18 — 19 ғасырларда Флажолеттің жетілдірілген түрі опера мен симфония оркестрде пайдаланылды. 19 ғасырда Флажолеттің Жювиньи жасаған (Париж, 1851 жылы) түрі кең тараған. 2) Ысқырық тембрдегі дыбысы Флажолет көбіне ысқымен ойналатын (скрипка) музыка аспапта қолданылады, ал шертпелі аспапта сирек пайдаланылады. 3) Кіші флейта 18 ғасырға дейін Флажолет деп аталған.  

