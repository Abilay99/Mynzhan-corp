Шкурко Фаина (Федора) Мартыновна (1934 жылы туған, Белорусь, Гомель облысы Брагинский ауданы Бурки дер) – агроном. Белорусь ауыл шаруашылық академиясын бітірген. Еңбек жолын 1953 ж. Комарин орта мектебінде бухгалтер болып бастаған. 1957 – 58 ж. Есіл тресінде аға агроном, Есіл ауданы Бұзұлық кеңшарында телім агрономы, 1959 жылдан Бұзұлық кеңшарындағы комсомол ұйымының хатшысы, Есіл ауданы «Знамя труда» газетінің ауыл шаруашылық бөлімінің меңгерушісі, Қазақстан ЛКЖО Есіл ауданы комитетінің 1-хатшысы, 1961 – 64 ж. Қазақстан Компартиясы Есіл ауданы комитеті ұйымдастыру бөлімінде нұсқаушы, Целиноград обкомы ауыл шаруашылық бөлімінде нұсқаушы, меңгерушісінің орынбасары, 1965 – 68 ж. Ақкөл, Аршалы ауданы партия комитетінің 2-хатшысы, 1968 – 77 ж. Аршалы ауданы партия комитетінің 1-хатшысы, 1977 жылдан облысы кәсіподақ кеңесінің хатшысы қызметтерін атқарған. Еңбек Қызыл Ту, «Құрмет Белгісі» ордендерімен, «Тың және тыңайған жерлерді игеруге қатысқаны үшін», «За доблестный труд, в ознаменование 100-летия со дня рождения В.И.Ленина» медальдарымен марапатталған.  

