Бүргемдіой – Ақтау жотасының солтүстігіндегі Кеңсай аңғарынан 2 км жердегі шұңғыл ойыс. Табанындағы шөп басы жан-жағы ықтасын, жел соқпайтыны себепті қау болып өсіп, қуаң жылдардың өзінде қарынға бүрген ет сияқтанып жатады. Елдің ауызекі сөйлеу тілінде қарынға салып, бүріп тастап, көктемгі қараөзек шақта бұзылып қарынға түсетін ет бүргем делінеді. Ойыс атауы содан шыққан. Бүргемдіой шөбін өрісіне шығып жайлауы қиындаған кезге сақтаған.   

