Әмина Сыздыққызы Жолбосынова – химия ғылымдарының докторы (1992), професор (1995).  1968 Ленинград (қазіргі Санкт-Петербург) мемлекеттік университетінің аспирантурасын бітірген.1958–60 Петропавл медицина училищесінде оқытушы;1960–62Петропавл ауыр машина жасау зауытында инженер-технолог;1962–64 Қазақстан ғылым академиясының Химия институтында кіші ғылыми қызметкер;1968–70 ҚазМУ-да аға оқытушы;1970 жылдан Солтүстік Қазақстан университетінде доцент;1995 жылдан професор. Ғылыми жұмыстарының негізгі бағыты – жоғары молекула қосылыстар саласын зерттеуге арналған.Әмина Сыздыққызы Жолбосынова желатиннің, поливинил спиртінің, казеиннің ауыл шаруашылығында қолданылу мүмкіндіктерін тапты. Жұмысының нәтижелері облыстың шаруашылықтарында өндіріске енгізілген. 100-ден аса ғылыми жарияланымның авторы.  

