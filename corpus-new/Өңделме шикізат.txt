Өңделме шикізат - жаңа өнім әзірлеу үшін ұқсатуға берілген (қабылданған) өнім. Өңделме шикізаттың бар-жоғы өнімнің тапсырыс берушінің өнімінен даярланғанын анықтайды. Өңделме шикізат экспорт-импорт келісім шарттары бойынша "кеден аумағында ұқсату" тәртіптемесінде ақырғы өнім еліне уақытша әкелінетін немесе кейіннен қайтарылу шартымен уақытша әкетілетін тауарлар; тапсырыс берушінің ұқсатуға немесе жаңа өнім әзірлеу үшін жиынтықтаушы материалдар ретінде мердігерге беретін тауарлары түрлеріне бөлінеді. Тауарларды меншіктену құқығы берілмейді, мердігердің ұқсату жөніндегі көрсеткен қызметтерінің көлемі ғана оның табысы болып саналады, есеп теңгерімнен тысқары шоттарда жүргізіледі.   

