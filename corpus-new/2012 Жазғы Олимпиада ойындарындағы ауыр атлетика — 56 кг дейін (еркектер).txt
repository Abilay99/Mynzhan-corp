Бұл салмақ дәрежесінде нағыз фаворит қытайлық У Джинбао болатын. Өйткені қытайлық атлет соңғы әлем чемпионатын оңай жеңіп алған ед. Сол кезде қырсық шалдыма У Джинбао серпе көтеру кезінде сең соқты. Алдымен В тобындағы спортшылар сынға түсті. Бұл бәсекеде Солтүстік Корея елінің атынан сынға түскен ауыр атлет Ом Юун Хол ешкімге дес бермеді. Алдымен жұлқа көтеу жаттығуында 120 келіні еңсерді. Екінші мүмкіндігінде 125 кг салмақты еңсере алмады. Бірақ намысқа тырысқан корей атлеті 125 кг салмақты үшінші мүмкіндігінде еш қиналмастан еңсере білді. Серпе көтеру жаттығуында корей керемет табысқа қол жеткізді. Ол алдымен 160кг салмақты еңсерді. Екінші мүмкіндігінде 165кг салмаққа тапсырыс беріп, ол салмақты да еңсере білді. Үшінші мүмкіндігі көзсіз ерлікке баланды. Ол 168кг салмаққа тапсырыс беріп, олимпиада рекордын жаңартпақ болды. Нәтижесінде ол спорт мамандарының аузын айға қаратып кетіп В тобында көшбасшы атанды. Араға 9 сағат салып А тобының спортшылары сынға түсті. Сайдың тасындай іріктелген 11 спортшы алтын үшін таласты. Жұлқа көтеру жаттығуында У Джинбао 133кг салмақты еңсеріп бірінші орынға орнықты. Тунистік Халил ел-Маауи 132кг салмақты көтеріп екінші орынға орнықты. Үздік үштікті Еуропа чемпионты, әлем біріншілігінің қола жүлдегері Әзірбайжандық Валентин Христов еншіледі. Оның нәтижесі 127 келі. Алдымен тунистік атлет Халил ел-Маауи жарысқа шығудан бас тартты. Кейін Сергио Альварес, Бекзат Осмоналиев, Руслан Мақаров сеілді спортшылар тапсырыс бермеген салмақтарын үш рет еңсере алмай пұшайман болды. Бұл бәсекеде көп спортшының тағдыры шешілді деседе болады. Валентин Христов алдымен 154 келі салмақты еңсеріп, бірінші орынға шықты. Екінші мүмкіндігінде 158 келіні еңсере алмады. Ақыры үшінші мүмкіндігінде ол 159 келіге тапсырыс беріп, мүлтіксіз көтеруінің арқасында ол қола медальдің иесі атанды. У Джинбао Кореялық спортшының нәтижесін білетін, сондықтан өзінің нәтижесін қорғайтынына бек сенімді болды. Алдымен 156кг салмақты көтере алмай қынжылып қалды. Екінші мүмкіндігінде бұл салмақты еңсере білді. Үшінші мүмкіндігіне Джинбао 161 келіге тапсырыс берді. Егер көтерсе олимпиада чемпионы деген мәңгі тозбас атаққа қол жеткізетін еді. Өкінішке орай У Джинбаоға бұл салмақ бағынбады. Қытайлық атлеттің өкініштен өзегі өртенді. Бірақ күмісті қанағат тұтты, осы нәтижеге де ризашылық білдірді. 

