Ащы — Батыс Қазақстан облысы  Шыңғырлау ауданындағы өзен, Жайық алабындағы Елек өзенінің саласы. Ұзындығы 70 км, су жиналатын алабы 1960 км².  Ақтаудың солтүстік- шығыс беткейінен басталып, Шоктыбай ауылы тұсында Елек өзеніне құяды.  Ащыға ұзындығы 10 км-ге жетпейтін он шақты сала қосылады. Қарашаның басында қатып, сәуірдің басында мұзы ериді. Өзенге бөгеттер салынған. Бөгет суы бақша суаруға, ал өзен суы жайылымдарды суландыруға пайдаланылады.  

