Ымыра (келісім) — адамдар арасындағы бір нәрсеге байланысты бір-біріне көну арқылы болатын келісімдер. Ымыраласу — келісу, пікір бірлестігін білдіру мағынасында қолданылатын ұғым. Ымыра достасу, татуласу мағынасын білдіреді. Ымырашылдық — айтқанға көнгіштік, кез келгенмен келісе кетушілік, өзіндік берік пікірі жоқтық. Ымырашыл адам, негізінен, кеңпейіл, ақкөңіл болады да, оның қателескенін кейде байқамай қалады. 

