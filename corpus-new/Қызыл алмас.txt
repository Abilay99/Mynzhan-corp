Қызыл алмас — қару-жарақ соғуға арналған асыл болаттың бір түрі. Шынықтырылу барысында ол 2 түрге бөлінеді (қызыл және ақ). Ең сапалы болат Қызыл алмас аталған. Одан соғылған семсер, қылыш, т.б. отқа суарылғаннан кейін өңі қызыл түске өзгерген. Осыған байланысты әрі заттың өз атауын атауға тыйым салынған ежелгі наным-сенімдерге орай аталмыш қару-жарақтар Қызыл алмас деп аталған.  

