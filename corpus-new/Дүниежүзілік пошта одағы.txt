Дүниежүзілік пошта одағы (ДПО) — халықаралық ұйым, БҰҰ-ның мамандандырылған мекемесі (1947).  Ол 1874 жылы 1-халықарарлық пошта конгресінде құрылып, 1878 жылға дейін “Жалпыға бірдей пошта одағы” деп аталды. Ұйымның мақсаты — пошта қызметін ұйымдастыру мен жетілдіруге жәрдемдесу, осы саладағы халықар. ынтымақтастықты дамытып, техникалық көмек көрсету. Одаққа тек мемлекеттер ғана емес, сондай-ақ, халықарарлық ұйымдар да мүше бола алады. Оның басты органдары: Дүниежүзілік пошта конгресі, Атқару кеңесі, Пошта мәселелерін зерттеу жөніндегі консультативтік кеңес және халықараралық бюро. Конгреске одақ мүшелерінің бәрі түгелдей қатысады, ол 5 жылда 1 рет шақырылады. Атқару кеңесі мен консультативтік кеңес 5 жылға сайланады. Ал халықараралық бюро Дүниежүзілік пошта одағы ның тұрақты хатшылығы болып саналады. Ұйымның ресми тілі — француз тілі, сондай-ақ, қызмет бабында ағылшын, испан және орыс тілдері де пайдаланылады. Конгресс есептерін, ақпарларды, т.б. жариялайтын арнаулы басылымы бар.  

