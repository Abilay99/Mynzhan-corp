Жиналу пункті  - әскери бөлімшелерді, әскери қызметшілердің немесе әскери міндеттілердің кейбір категорияларын, әскери техниканы, әскери мүліктерді және т.б. шоғырландыру орны. Ұрыс дабылы бойынша жиналу үшін жиналу пункті төмендегідей болып бөлінеді: әскерлердің ауысымы кезіндегі жиналу пункті; бөлімдер мен бөлімшелердің жаттығуға, өрт сөндіруге немесе апатты құбылыс зардаптарын жоюға, сонымен қатар басқа да тапсырмаларды аткаруға шығатын жиналу пункті; арнайы әскери қызметшілердің (барлаушылардың, саперлердің, минашылардың және т.б.) ұрыстык тапсырмаларын орындау алдында, орындау барысында, орындап болған соң жиналу пункті.  

