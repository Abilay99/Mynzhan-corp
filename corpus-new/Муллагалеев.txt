Муллагалеев Юнус Юнусович (1941 жылдарыт., Челябинск облысы Пласт қаласы) – Ақкөл ауданындағы Урюпинка балалар үйінің директоры (1999). Челябинск мемлекеттік ауыл шаруашылығын механикаландыру және электрлендіру институтын бітірген. 1956 жылы Челябинск облысы Уэльский астық кеңшарында жұмысшы, 1970 жылы ауданы арнайы шаруашылықтың инженер-механигі, 1973 жылы Ақкөл ауданы партия комитетінде нұсқаушы, өнеркәсіп және транспорт бөлімінің меңгерушісі болды. 1976 жылы Жоғары партия мектебінде оқыды. 1978 жылы Ақкөл ауданы атқару комитеті  төрағасының орынбасары, 1981 жылы ауданы халықтық бақылау комитетінің, 1988 жылы Ақкөл қалалық халық депутаттары кеңесінің төрағасы, 1989 жылы Ақкөл ауданы әкімшілігі басшысының орынбасары қызметтерін атқарған. «Еңбектегі ерлігі үшін», «Еңбек ардагері» медальдарымен, ҚР Президентінің алғыс хатымен марапатталған. «Ақмола облысы» энциклопедиясы   

