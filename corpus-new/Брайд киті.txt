Брайд киті (лат. Balaenoptera brydei) – барлық мұхиттарда, тропиктік және субтропиктік белдеклерде өмір сүреді. Олардың денесінің ұзындығы 13-15 м аралығында болады. Аналықтарының ұзындығы аталықтарына қарағанда үлкендеу болып келеді. Денесі қою қара түсті болғанымен, көп теңбіл дақтары бар. Сол себепті бір қарағанда «шұбар балық» деп те қаласың. Бұл дақтардың кейбіреуі - кәдімгі дақтар, ал енді біреулері - паразиттерден қалған тыртықтар. Ішкі алқыма - ашық сұр түсті. Брайд китінің жүзбе қанаттары дөңестеу, денесінен анағұрлым кішкентай болады. Брайд китін Тынық, Атлант және Үнді мұхиттарының тропиктік және қоңыржай аймақтарынан кездестіруге болады. 

