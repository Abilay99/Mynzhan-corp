Джеймс Уэбб атындағы ғарыш телескопы (ағыл. James Webb Space Telescope, JWST) — орбиталық инфрақызыл обсерватория. Жоспар бойынша Хаббл телескопының орнын алу керек. «Джеймс Уэббте» диаметрі 6,5 м тең құрамалы айна болады, аймағы 22 м² және Күн мен Жердің инфрақызыл сәулесінен жылулық қалқанмен бүркемеленеді. Телескоп гало-орбитада, Лагранж L2 нүктесінде орналасатын болады. Жоба 17 мемлекеттің халықаралық серіктестігі болып табылады. Жоба NASA-ның басқаруымен және Еуропалық және Канадалық ғарыш агенттігінің қолдауымен жүзеге асырылып жатыр.  Қазіргі жоспар бойынша телескоп 2019 жылдың көктемінде, «Ариан-5» ракета арқылы ұшырылады. Осындай жағдайда, алғаш ғылыми зерттеулер 2019 жылдың күзінде басталады. Жұмыс мерзімі шамамен 5 жылды құрайды. 2017 жылдың 15 маусымында NASA мақсаттар тізімін жариялаған болатын. Оның ішінде 2100-ге жуық бақылаулар қосылған.  Олар Күн жүйесінің ғаламшарлары мен шағын денелер, экзоғаламшарлар, галактикалар мен квазарлар. Басында ұшыру 2007 жылға жоспарланған болған, сосын 2014 пен 2015 жылдарға кейінге қалдырылған болатын, алайда айнаның бірінші сегменті телескопқа тек 2015 жылда орнатылған болатын, ал құрамалы айна толықтай 2016 жылдың ақпанында құрылған болатын. 2011 жылдың маусымында телескоптың бағасы түпкі есептен 4 есе асқан болатын. Қаржыландыру туралы тұжырымды шешім 2011 жылдың 1 қарашасында NASA сенатымен қабылданған болатын. 2013 жылы телескоптың құрылысына 626,7 млн доллар бөлінген болатын. 2017 жылдың деректері бойынша жобаның бағасы 10 млдр долларға өсті. JWST ғылыми зерттеулерді жүргізу үшін келесі құралдармен жабдықталатын болады: 

