Мұхаммед хан, Мұхаммед оғлан (туыл-өлген жылы белгісіз) – Моғолстан ханы (1400 – 1416/17). Тоғұлық Темірдің немересі Қызыр қожаның баласы.  Оның тұсында жергілікті билеушілердің тақ таласы салдарынан Моғолстан әбден әлсіреп, Әмір Темір мен оның мұрагерлерінің тонаушылық шабуылына қарсы тұра алмады. Жетісу және Шығыс Түркістанның көптеген қалалары тонауға ұшырады. Әмір Темір өлгеннен кейін, Мұхаммед хан. екі рет Мауераннахрға жорық жасады. Бірақ сәтсіздікке ұшырап, Темірдің мұрагері – Шахрухпен бейбіт келісім жасауға мәжбүр болды. Сөйтіп, Моғолстан жерінде біршама тыныштық орнап, халық Темір әулетінің дүркін-дүркін шабуылы салдарынан қираған шаруашылықты қалпына келтіруге мүмкіндік алды. Мұхаммед хан тұсында Моғолстанда ислам діні нығая түсті.  <references>  

