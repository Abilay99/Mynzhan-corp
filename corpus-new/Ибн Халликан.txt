Шәмсуддин Әбул-Аббас Ахмад ибн Мұхаммед ибн Халликан (1211 жыл 22 қыркүйек — 1282 жыл 30 қараша) — араб жазушысы және заңгері (фақиһ). Парсы Бармакилер әулетінен шыққан. Араб тілін, тарихты, әдебиет пен фиқһты өз отаны Эрбиль қаласында оқыған. Сонымен қатар Халеб пен Дамаскта да оқыған. 1261 жылы сұлтан Бейбарыс оны Дамасктың бас қазысы қылып тағайындағанға дейін әл-Қаһира (Каир) қаласының бас қазысының көмекшісі болған. Ол шафиғи мазһабын ұстанып, бастапқыда негізгі үш мазһабтың қазылық міндетін атқарған. 1271 жылы мансабынан айырылып, әл-Қаһирада сабақ береді, сосын 1278 жылы Дамаскқа қазы болып оралады.  

