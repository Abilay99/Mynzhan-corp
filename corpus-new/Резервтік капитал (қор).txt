Резервтік капитал (қор) - акционерлік қоғамның және кейбір басқа кәсіпорындардың өз меншігіндегі қаражатының пайдадан аударылатын ақшасынан құралатын бөлігі; ол операциялық қызмет жөніндегі орынсыз шығындарды жабу, негізгі капиталды толықтыру және ағымдағы пайда жеткіліксіз болған жағдайда, дивидендтер төлеу үшін пайдаланылады. Резервтегі капиталды толықтырып отырудың және пайдаланудың тәртібі тиісті ұйымдардың жарғысымен белгіленеді. Бухгалтерлік баланстарда резервтегі капитал пассив бойынша көрсеткіш, негізгі капиталмен (қормен) және басқа қорлармен бipre кәсіпорынның меншікті қаражатын құрайды. Кейбір елдерде резервтегі капиталдың ең төмен нормасы резервтердің меншіктегі және сырттан тартылған қаражатқа пайыздық қатынасы түрінде заң бойынша белгіленеді.  

