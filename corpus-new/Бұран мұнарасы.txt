Координаттар: 42°44′47″ с. е. 75°15′01″ ш. б.﻿ / ﻿42.7464056° с. е. 75.2504556° ш. б.﻿ / 42.7464056; 75.2504556   Бұран мұнарасы — Тоқмақ қаласынан онша алыс емес жерде орналасқан. Бұл мұнара 900 жыл бұрын салынған. Археологтар мен архитекторлар бұл ескерткішті зерттей келе, өз заманыңда маңдай алды құрылыс болып саналған бұл ескерткіштің дәл осы жерге не үшін салынғанын анықтады. Бұран мұнарасының шығысында осы аттас өзен бар. Ол жазда кеуіп қалады. Мұнараны айнала жал топырақ үйілгені байқалады. Ол көлемі 560 және 480 метрлік тік бұрышты алаңды қоршайды. Мұнараның солтүстік жағында биіктігі 10 метрдей шаңдақ төбе тұр - ескі үйдің құлаған орны. Тәрізі, мұнара ертедегі қоныстың ортасына салынған болуы тиіс. Осы төңіректі зерттеген археологтар қазба жұмысының қорытыңдысына және ерте заманғы жазба деректемелерге сүйене келіп, бұл үлкен үйіңді ертедегі Баласағұн қаласының орны екенін анықтаған. 

