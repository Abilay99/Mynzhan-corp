 Басқа мағыналар үшін Новопокровка деген бетті қараңыз. Новопокровка — Шығыс Қазақстан облысы Бородулиха ауданындағы ауыл, Новопокров ауылдық округі орталығы.  Аудан орталығы – Бородулиха ауылынан оңтүстік-батысқа қарай 33 км жерде, құрғақ дала белдемінде орналасқан.  1999 жылы жергілікті тұрғындар саны 3260 адам (1632 ер адам және 1628 әйел адам) болса, 2009 жылы 2712 адамды (1344 ер адам және 1377 әйел адам) құрады. Іргесі 1908 жылы қаланған. 1980 жылға дейін Новопокровкада Семей қаласының тұрмыстық химиялық комбинатының бөлімшесі, гидрогеологиялық экспедиция, нан зауыты, т.б. мекемелер мен кәсіпорындар жұмыс істеген. 1981 жылы оған қосымша мұнда бұзау өсіруге бағытталған совхоз-техникум кеңшары құрылды. Бұл шаруашылықтар негізінде 1996 жылдан Новопокровкада АҚ, ӨК және бірнеше шаруа қожалықтары жұмыс істейді. Ауыл арқылы Семей – Рубцовск (Ресей) автомобиль магистралі өтеді. 

