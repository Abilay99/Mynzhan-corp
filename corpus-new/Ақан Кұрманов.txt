Құрманов Ақан (1918, қазіргі Атбасар ауданы Қосбармақ ауылы – 1943, Украина, Чернигов облысы Мысы селоы) – Кеңес Одағының батыры (1944). Еңбек жолын ұжымшарда бастады. 1939 жылы Қызыл Армия қатарында, кіші командирлер даярлайтын полк мектебінде оқыды. 2-дүниежүзілік соғыс жылдары 61-армияның 76-гв. Чернигов атқыштар дивизиясы 234-атқыштар полкінің 2-ротасында бөлімше командирі болды. Днепрден өту кезіндегі шайқаста ерлігімен көзге түсті. Мысы селоы зиратында ескерткіш, Қосбармақ ауылында мемориалдық ескерткіш қойылған. Атбасар қаласындағы оның көше есімі берілген. Атбасар ауданында батырды еске алу құрметіне дәстүрлі түрде спорт жарыстары өткізіледі. Құрманов туралы өлеңдер, поэмалар, очерктер жазылды. «Ақмола облысы» энциклопедиясы   

