Дром (фр. Drôme) — Францияның оңтүстік-шығысындағы департамент, Рона-Альпі аймағының департаменттерінің бірі. Реттік нөмірі 26. Әкімшілік орталығы — Валанс. Халық саны 437,8 мың адам (департаменттер арасында 53-ші орын, 1999 ж.). Жер аумағы 6530 км². Департамент арқылы Рона және Дром өзендері ағып өтеді.  Департамент 3 округ, 36 кантон және 369 коммунаны қосады. Дром — 1790 ж. Ұлы Француз төңкерісі кезінде құрылған алғашқы 83 департаменттің бірі. Байырғы Дофине провинциясының аймағында пайда болған. Атауы Дром өзенінен шыққан.  

