Сәрсенбеков   Ертай  Қожахметұлы  (1951 жылы  туған, Алматы  облысы, Панфилов  ауданы,  Шежін  ауылы) – ғалым,  медицина  ғылымының  докторы  (1992),  профессор  (1996).  1974  жылы  Алматы  мемлекеттік  медициналық  институтын  бітірген.  1974-1976 жылдары Гурьев  облысындағы  онкологиялық  диспансерде,  1976-1989  жылдары  Қазақтың  онкологиялық  радиологиялық    Ғылыми  Зерттеу   институтында,  1989-1991  жылдары  Қазақтың  гигиена  және  аурулардың  алдын  алу,     Қазақтың урология  Ғылыми  Зерттеу   институтында  әр  түрлі  жауапты  қызметтер  атқарды.  1997  жылдан  Б.Жарбосынов  атындағы  урология  ғылыми  орталығы  директорының  орынбасары.  130-дан  аса  ғылыми  еңбегі  жарияланған. 

