Павел Порфирьевич Салов (т.ж. белгісіз - 11 маусым 1918, Семей) — Семейде Кеңес өкіметін орнатуға белсене қатысушы, Семей қалалық большивиктер ұйымы басшыларының бірі.   1905 жылдан компартия мүшесі. Салов Ақпан буржуазиялық демократиялық революциясынан кейін ұйымдасқан Семей қалалық жұмысшы депутаттары Советінің мүшесі болды және Семейдегі кәсіподақ  ұйымдарының біріккен  советінің хатшысы қызметін атқарды. Сойиал  революцияның  бейбіт даму кезеңінде ол Семей қалалық Советін большивиктендіру бағытында және кәсіподақ  ұйымдары мүшелері арасында  большивиктік ықпалды күшейту  жолында күрес жүргізді. Совет өкіметін орнату мақсатында қарулы көтерілісті  дайындау үшін құрылған соғыс-революциялық комитетінің мүшелігіне енгізілді. Семейде қарулы көтеріліс жеңіп, Совет өкіметі орнағаннан кейін Салов Советтердің облыстық съезінде  облыс атқару комитетіне мүше және  оның финанс бөлімінің меңгерушісі болып сайланды. 1918 ж. 11 маусымда Семейде  ақ гвардияшылар контр-революциялық төңкеріс жасаған күндерде дұшпан қолынан қаза тапты. 

