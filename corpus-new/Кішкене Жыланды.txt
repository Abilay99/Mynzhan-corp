Кішкене жыланды – Қараүңгір тауларының солтүстік-шығысында 17-19 км жердегі төбе.  Шығыс Қазақстан облысы Аягөз ауданында орналасқан. Абсолюттік биіктігі 651 м, ұзындығы мен ені 3,0–3,5 км.  Ендік бағытта созылып жатқан Кішкене Жыланды төбесінің көлбеу беткейлері нашар тілімденген. Солтүстік-батысында 8 км жерде Жыланды тауы (760 м) орналасқан. Етегінде жусан аралас көкпек, бетеге, қараған, т.б. шөптесін өсімдіктер өседі. 

