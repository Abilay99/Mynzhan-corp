Мәндес теңдеулер, эквивалентті теңдеулер - ортақ түбірлер (шешімдер) жиыны болатын теңдеулер. Егер теңдеудің екі жақ бөлігіне ортақ өрнек (мысалы, көпмүше) қосылса немесе екі жақ бөлігі ортақ санға (әрине нөлге тең емес санға) көбейтілсе, онда бастапқы берілген теңдеуге мәндес тендеу пайда болады. Егер де теңдеудің екі жақ бөлігі дәреже көрсеткіші 1-ден кіші емес көпмүшеге көбейтілетін болса, онда пайда болған теңдеу, жалпылама алғанда, берілген теңдеуге мәндес болмайды. Тендеулердің түбірлері жататын өріс көрсетілген болса, мәндес тендеулер ұғымының дәл мағынасы болады. Мәндес теңдеулер ұғымы теңдеулер жүйелеріне де қолданылады. Егер екі жүйенің ортақ шешімдер жиыны болса, онда бұлар мәндес жүйелер деп аталады. Кез келген үйлесімсіз жүйелер анықтама бойынша өзара мәндес болады.   

