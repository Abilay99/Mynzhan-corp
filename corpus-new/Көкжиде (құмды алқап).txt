 Басқа мағыналар үшін Көкжиде деген бетті қараңыз. Көкжиде – Құмжарған құмының оңтүстік-батысындағы құмды алқап. Ақтөбе облысы Мұғалжар ауданы Жем және Темір өзендерінің суайрығында орналасқан.  Солтүстік-шығыстан оңтүстік-батысқа қарай 40 км-ге созылып жатыр, енді жері 17 км. Теңіз деңгейінен 270 – 280 м биіктікте. Көкжиденің жер бедері жалды-төбешікті келеді. Құм беткейлері жусан, қияқ, қау, бетеге, жүзгін, т.б. шөптермен бекіген. Грунт суы жақын жатқан ойпауытты жерлерінде қамыс, тал шоғырлары өскен. Мал жайылымына қолайлы. Көкжиденің солтүстігінде Көкжиде мұнай кен орны орналасқан.  

