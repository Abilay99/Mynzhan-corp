Тілеужанов Матжан Мақсымұлы (15.12.1927 ж.т., Ақтөбе облысы Ойыл ауданы – 1995, Батыс Қазақстан облысы Орал қ.) – филология ғылымының докторы (1984), профессор (1986). Қазақ КСР-інің еңбек сіңірген жоғары мектеп қызметкері (1987). Орал педагогикалық институтын (1950, қазіргі Батыс Қазақстан мемлекетік университеті) бітірген. 1950 жылдан осы оқу орнында аға оқытушы, доцент, декан, кафедра меңгерушісі қызметін атқарған. «Қазақ әдебиетіндегі (прозасындағы) юмор мен сатираның идеялық көркемдік өзгешелігінің проблемалары» тақырыбында докторлық диссертация қорғаған. Ғылыми еңбектері қазақ әдебиетінің проблемалық мәселелеріне арналған.   

