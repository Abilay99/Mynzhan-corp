Құралбаев Қуат Бекбергенұлы (17.8.1953 ж.т., Жамбыл облысы Тараз қ.) – медицина ғылым докторы (1998). Семей мемлекеттік медицина институтын (1976, қазіргі Семей мемлекеттік медицина академиясы), Санкт-Петербург психоневрология институтын (1991) бітірген. Тараз қ-ндағы №2 ауруханада бөлім меңгерушісі (1976–81), Жамбыл облысы ауруханасында ординатор-дәрігер, бөлім меңгерушісі (1981–95), облысы денсаулық сақтау департаментінің бас дәрігері (1995–97) қызметтерін атқарды. 1997 жылдан облысы ауруханада бөлім меңгерушісі. Бірнеше монографиялардың авторы.   

