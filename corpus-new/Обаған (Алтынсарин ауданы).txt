 Басқа мағыналар үшін Обаған деген бетті қараңыз. Обаған — Қостанай облысы Алтынсарин ауданындағы ауыл, аудан және Обаған ауылдық округі орталығы.  Облыс орталығы – Қостанай қаласынан шығысқа қарай 49 км-дей жерде, қоңыржай құрғақ дала белдемінде орналасқан. 1999 жылы жергілікті тұрғындар саны 659 адам (307 ер адам және 352 әйел адам) болса, 2009 жылы 513 адамды (248 ер адам және 265 әйел адам) құрады. Іргесі 1902-06 жылдары қалана бастады. 1962-96 жылдары астық өндіретін “Чураковский” кеңшарының орталығы болған. Оның негізінде 1997 жылдан Обағанда 9 шаруа қожалығы және 3 ЖШС жұмыс істейді.  

