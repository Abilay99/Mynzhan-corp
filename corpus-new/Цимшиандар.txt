Цимшиандар — Америкадағы үндіс халқы. АҚШ (Аляска), Канада (Скина өз-нің батыс жағалауы) елдерінде тұрады. Жалпы саны 3,3 мың адам (2006).  Антропологиялық жағынан үлкен моңғол нәсілінің америкалық тобына жатады. Пенути шоғырындағы цимшиан тілінде сөйлейді. Христиан дінін ұстанады.Қазіргі таңда Цимшиандар ұлттық болмысын жоғалта бастаған. Өздерінің мүддесін қорғайтын ұлттық бірлестіктері бар. Олар бірқатар халықар. бірлестіктерге мүше. Дәстүрлі наным-сенімдері өте сирек сақталған. Цимшиандар 18 — 19 ғ-ларда балық аулаумен және аңшылықпен айналысқан. Олардың арасында қолөнер (тоқымашылық, қа-йық жасау, ағаштан бұйымдар түю, т.б.) жақсы дамыған. Туыстық жүйесі ирокездердің туыстастығына ұқсас.  "Қазақ Энциклопедиясы", 18 том 

