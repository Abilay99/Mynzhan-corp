Овьедо (ис. Oviedo,лат. Ovetus) — Испания мемлекетінде орналасқан қала,Астурия автономиялық бірлестігінің әкімшілік орталығы.Муниципалитет Овьедо ауданының құрамына енеді.Овьедо ірі сауда және өнеркәсіп қаласы болып саналады.Қала VIII—IX ғасырдағы романдық сәулетке дейінгі қорық ретінде танымал.Әлемде "Оведьо" аттас бірнеше қала бар және бұл қалалардың барлығы Америка құрлығында орналасқан.Сонымен қатар Мексикада,Парагвайда,Доминикан Республикасында және Флоридада да "Овьедо" аттас қалалар бар. Қаланың негізін 761 жылы Оветум тауында орналасқан әулие Винсент шіркеуіндегі сопылар  қалаған және қала жеміс-жидек бақшасымен қоршалған жазық дөңнің ортасында жайғасқан.Испания қаласын мавр тайпасымен жаулап алғаннан соң,Альфонсо II Оведьо қаласын өзінің сарайы етіп алады.Осыдан кейін қала христиандық  Испанияның бас қаласына және қажылықтың ірі орталығына айналады.Сонымен қатар Овьедо Астурия патшалығының астанасы  және Реконкистаның орталығы болған.1600 жылы Овьедо қаласында "Овьедо университеті" ашылады.XX ғасырда да бұл қалада соғыстар әлі болса жалғасын табады.1934 жылы тас көмір мен темір кеніне бай бұл аумақта көміршілердің көтерілісі болады,ал Франкоға қарсы ұзаққа созылған табысты қарсыласудан кейін бұл қала антифашисттік және кәсіпшілер одағының қозғалысының тірегі болып саналады. 2005 жылғы санақ бойынша қазіргі кезде муниципалитет шекарасында  213,7 мың адам тұрады. 

