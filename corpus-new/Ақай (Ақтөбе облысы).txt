 Басқа мағыналар үшін Ақай деген бетті қараңыз. Ақай (2010 жылға дейін - Ильинка) – Ақтөбе облысының Алға ауданындағы ауыл, Ақай ауылдық округі орталығы. Аудан орталығы – Алға қаласынан батысқа қарай 68 км-дей жерде, Сарықобда өзенінің сол жағалауында орналасқан.  1999 жылғы санақ бойынша ауыл халқының саны - 1229 (608 еркек және 621 әйел) адам, 2009 жылғы санақ бойынша - 624 адам (321 ер адам және 303 әйел) болды.  Іргесі 1953 жылы астық шаруашылығына маманданған “Парижская коммуна” ұжымшарының орталығы ретінде қаланды. Оның негізінде 1996 жылдан өндірістік кооперативтер мен шаруа қожалықтары құрылды.  Орта мектеп, клуб, кітапхана, фельдшерлік-акушерлік пункт, т.б. мекемелер бар. Тұрғындары көрші елді мекендермен автомобиль жолы арқылы қатынасады. 

