Эрик Христофорович Гукасов (1932 ж. туған, Баку қаласы) – Социалистік Еңбек Ері (28.2.1974). 1954 – 1956 ж. Мақтаарал ауданында инженер, бас инженер, 1956 – 1963 ж. «Чимкентстрой», «Казирголстепстрой» құрылыс монтаж басқармасының трестерінде бас инженер, Алматы  құрылыс монтаж басқармасының «Казбурводстрой» тресінде бастық, 1963 – 1966 ж. «Кзылордаводстрой» тресінде меңгеруші, 1966 – 1978 ж. Мелиорация және су шаруашылығы министрлігіне қарасты «Главриссовхозстрой» тресінде орынбасар, директор болып істеді. 1978 жылдан Қазақ КСР Министрлер Кеңесі Төрағасының орынбасары, Мемлекеттік агроөнеркәсіп комитетінің төрағасы қызметтерін атқарды. 2 рет Ленин, Октябрь Революциясы, 2 рет Еңбек Қызыл Ту ордендерімен, медальдармен марапатталған. «Қазақ КСР-на еңбек сіңірген құрылысшы», КСРО Жоғарғы Кеңесіне депутат болып сайланған..  

