Мырзабай Сәтебайұлы (1937 жылы туған, Маңғыстау ауданы Сарытас шығанағы) – еңбек ардагері. 1954 – 63 жылы Сарытастағы ауа райын бақылайтын мекемесінде бас есепші, 1963 – 65 жылы «Казсельхозтехника» мекемесінде аға маман, 1965 – 97 жылы Таушық ауылдық кеңесінің хатшысы, «Жаңажол» кеңшарының автоклуб меңгерушісі болды. «В.И. Лениннің туғанына 100 жыл» (1970), «Ерен еңбегі» медальдарымен, Құрмет грамоталарымен марапатталған.   

