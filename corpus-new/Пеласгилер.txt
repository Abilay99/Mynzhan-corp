Пеласгилер — көне дәстүр бойынша құрлықтық Грециядағы, Эгей архипелагы мен Кіші Азияның бат. жағалауындағы гректерге дейінгі тұрғындар. Пеласгилер Фессалия, Эпир және Крит аймақтарын да қоныстанса керек. Гомер Пеласгилерді трояндықтардың одағы деп атаған. Геродот бойынша олар Аттикада, Халкидикада және Фракияда да тұрған. Археол. қазба жұмыстары осы аймақтардың бәрінде тұрған гректерге дейінгі тұрғындардың мәдениеті бір-біріне жақын екенін дәлелдейді.  

