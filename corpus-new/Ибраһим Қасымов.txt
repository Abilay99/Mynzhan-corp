Қасымов Ибраһим Елкейұлы (1880, қазіргі Қармақшы ауданы – 1937) – Қазақстандағы алғашқы педагогтардың бірі. 1900 жылы Ташкент қаласында оқытушылар семинариясын бітіргеннен кейін, әуелі екі сыныптық Қарабұрын орыс-бұратана халық училищесінде мұғалім, 1909 жылы интернаты бар екі сыныптық Қармақшы орыс-бұратана халық училищесінде меңгеруші, 1920 жылы Шымкент қаласында ашылған тұңғыш өлкелік мұғалімдер мектебінің директоры болды. Қасымов 1922 жылы Қармақшы ауданының атқару комитетінің төрағасы, Түркістан атқару комитетінің аштыққа ұшыраған халыққа көмек көрсету жөніндегі арнаулы өкілі болды. 1923 жылдан өмірінің соңғы күндеріне дейін халыққа білім беру қызметінен қол үзген жоқ.  Қазақ энциклопедиясы  

