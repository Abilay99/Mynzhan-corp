Қабдолла Зәкірияұлы Рамазанов (1947 ж. т.), металлург. 1969-1971 ж. Қарағанды металлургия комбинатының конвертер цехында ыстық шойын ожаушысы, 1971-73 ж. миксершінің көмекшісі, 1973-78 ж. болат балқытушының көмекшісі, 1978 жылдан болат балқытушы, болат балқытушылар бригадирі.Фосфорлығы жоғары шойыннан конвертерлі болат алудың технологиясын игеруге, КСРО-ның құрылуының 60 жылдығына арналған интернационалдық достық балкыма алуға(1982 ж., Череповец к.), жастар тәлімгерлерінің респ. слетіне (1984) қатысты. КОКП 27-съезінің, Қазақстан Компартиясы 15-съезінің, Қазақстан ЛКСМ 13-съезінің делегаты. КОКП Орталық Тексеру Комиссиясының мүшесі (1986-1990). 1-сайланған КСРО халық депутаты. 2 және 3-дәрежелі Еңбек даңкы орденімен марапатталған.  

