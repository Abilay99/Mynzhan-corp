Ұйықбаев Иманбек Қабышұлы (7.2.1922 ж. т., Павлодар облысы Қашыр ауданы) — тіл білімі маманы, филол. ғыл. канд. (1954), Қазақ КСР-інің еңб. сің. мұғалімі (1961). ҚазПИ-ді (қазіргі ҚазҰПУ, 1948), кейін аспирантурасын (1952) бітірген. 2-дүниежүз. соғысқа қатысқан. 1952 — 54 ж. осы ин-тта оқытушы, 1954 — 70 ж. Ы.Алтынсарин атынд. пед. ғыл.-зерт. ин-тында аға қызметкер, 1970 — 85 ж. Қазақ КСР-і ҒА-да аға ғыл. қызметкер болып еңбек етті. 150-ден астам еңбектің авторы. Ұйықбаевтың еңбектері лексикография, грамматика, әдістеме, тіл мәдениеті мәселелерін зерттеуге арналған. “Құрмет белгісі”, Қызыл жұлдыз, 1-дәрежелі Отан соғысы ордендерімен, бірнеше медальдармен марапатталған. Қазіргі қазақ тіліндегі етістіктің көріністері, А., 1958; Қазақ тілі методикасының очерктері, А., 1962; Тіл мәдениетінің кейбір мәселелері, А., 1969; Қазақ тілінің түсіндірме сөздігі (10 томдық), А., 1974 — 86 (5 — 10 томды құрастырған); Қазіргі қазақ тіліндегі сөз варианттылық проблемасы, А., 1976; Қазақ тілі. 8-сыныпқа арналған оқулық, А., 1997 (телавт.); Қазақ тілі. 9-сыныпқа арналған оқулық, А., 1997 (телавт.). "Қазақ Энциклопедиясы" 8 том  

