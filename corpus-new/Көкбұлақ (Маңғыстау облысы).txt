КӨКБҰЛАҚ– Маңғыстау тауларының батысындағы бұлақ. Маңғыстау облысы Түпқараған ауданы Таушық ауылының солтүстік-батысында 28 км жерде орналасқан. Теңіз деңгейінен 170 – 180 м шамасында. Тауаралық аңғарлардағы терең жарқабақты жыралардың бойымен ағады. Солтүстігін Сарытас шығанағы, шығысын жер асты Шақпақ ата мешіті, оңтүстігін Үдек құдығы, батысын үлкен аумақты Түпқараған түбегі алып жатыр.    

