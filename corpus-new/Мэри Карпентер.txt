Мэри Карпентер (3 сәуір 1807 – 14 маусым 1877) - ағылшын білім беру және әлеуметтік реформаторы. Бристольдағы жас құқық бұзушылар мен кедей балаларға білім жолындағы мүмкіндіктер ашатын түзеу мекемелері мен мектептерінің негізін қалаған. Мэри 1807 жылы Эксетерде Лант Карпентер мен Анна Пенн отбасысының тұңғышы болып туды. 1817 жылы оның жанұясы Бристольға көшіп, Мэри әкесі құрған шіркеуде ғылым мен математика, грек, латын тілдерін үйренді. Ал 1827 жылы ол кейін Миссис Карпентер атындағы жас қыздарға арналған мектеп-пансионы атанған мектептің бас мұғалімі болып жұмыс атқарды.  1833 жылы Мэри Раджа Рам Мохан Роймен кездескеннен кейін талпынысы мен мақсатына айналған Үндістанға 1866 жылы саяхаттайды. Ол Калькутта, Мадрас пен Бомбейге барын, онда 12-жастан асқан қыз-келіншектердің білім алуы қатты қиынға соғатыны мен олардың арасында білім деңгейінің төмендігін байқайды, ол білімді, білгір әйел ұстаздарының аздығынан да болуы мүмкін еді. Бұл саяхатында Мэри Брахмо Самадж көшбасшысы Кешаб Чандра Сенмен кездесіп, оның Ұлыбританияда Үндістан мен Ұлыбритания реформаторларының байланысын арттыру мақсатында ұйым құру өтінішін 1870 жылы Ұлттық Үнді қауымдастығын құру арқылы орындайды.  

