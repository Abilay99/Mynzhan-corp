Уллубий Дапиялович Буйнакский - Дағыстанда Совет өкіметін орнату жолындағы күресті ұйымдастырушылардың бірі. 1916 жылдан Компартия мүшесі. Мәскеу университетінің заң факультетін бітірген. 1917 ж. Ақпан революциясынан кейін Мәскеуде партия жұмысына қатысты. Қазан революциясы кезінде Дағыстанда болып, Петровск-Порта қалалық және Дағыстан облысы революциялық соғыс комитеттерін басқарды. Дағыстанда СОвет өкіметі уақытша құлатылғаннан кейін Астраханьға кетті. 1919 ж. ақпанда Дағыстанға қайта келіп, РКП астыртын облысыкомитетін, Дағыстан соғыс советін және Қызыл Армия жасақтарын  ұйымдастыруға қатысты. 1919 ж. 13 мамырда контрреволюцияшыл "татулық үкімет" РКП Дағыстан облысы комитетінің барлық мүшелерін қолға түсірді, соғыс-шариғат сотының үкімімен олардың бәрі атлды. Уллубий Дапиялович Буйнакский құрметіне Темір-Хан-Шаруа қаласы 1922 ж. Буйнакс деп аталды. 

