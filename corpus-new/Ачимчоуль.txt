«Ачимчоуль» (қаз. Таң нұры) — корей ұлты өкілдерінің ән-би ансамблі. 1972 жылы Талдықорған қаласындағы І.Жансүгіров атындағы Мәдениет үйі жанынан (жетекшісі Т.И.Нам) құрылды. 1978 жылы оған «халықтық ансамбль» атағы берілді. 1990-91 жылдары ансамбль Пхеньян, Сеул қаласында өткен өнер фестивальдарының лау­реаты атанды. 1993 жылы Борамала (ҚХР), Ташкент қаласында өткен байқауларда жүлделі орындарды, сондай-ақ корей ұлты өкілдерінің республикалық 1 (Алматы) және 2 (Үштөбе) фестивальдарында бас жүлдені жеңіп алды.  

