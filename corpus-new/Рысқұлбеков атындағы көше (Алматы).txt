Рысқұлбеков атындағы көше (Алматы) Көшеге қазақтың арда ұлы, 1986 жылғы Желтоқсан көтерілісіне қатысқан қайраткер, Халық қаһарманы Қайрат Рысқұлбековтің есімі (Алматы қаласы әкімінің 22.09.1993 №390 шешімі) берілген. Рысқұлбеков Қайрат (1966-1987) Жамбыл облысында дүниеге келген. Оның ерлігі - бүкіл қазақ жастарына үлгі. Көше Бостандық ауданында орналасқан. Науаи көшесінен басталып, Сайын көшесіне дейінгі аралықта созылып жатыр. Семятов, Ким Юри, Мұстафин көшелерін қиып өтеді. Көшенің ұзындығы - 400 метр. 

