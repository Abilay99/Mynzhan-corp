Жолақты дене (лат. corpus striatum corpus — дене, striatum — жолақ) — үлкен ми сыңарларының жабыны астында орналасқан, сұрзаттық орталықтар мен ақзаттық аралықтардан тұратын ми бөлімі. Оның сұрзаттық орталықтарын құйрықты ядро, жасымықша ядро және шарбақша ядро мен бадамша дене құрайды. Бұл орталықтарды бір-бірінен проекциялық өткізгіш жолдардан құралған ақзаттық аралықтар бөліп тұрады. Жолақты денеде қыртысастылық қимыл-қозғалыс (жүру, жүзу, секіру т.б.), вегетативтік және шартсыз рефлекстерді реттеу орталықтары орналасады.   

