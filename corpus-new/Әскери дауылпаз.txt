Әскери дауылпаз - соғысқа шығар алдында, соғыс майданында қолданылған жауынгерлік саз аспабы. Алапат соғыс, намысты шайқас не жан беріп-жан алысар ұрысқа аттанарда дауылпаз ұрған. Жауынгерлерді бір қолға жинақтап, жігерін шыңдап, рухын көтеру мақсатында дүмпілдеткен. Сондай-ақ жеңіс тойын тойлаған салтанатты шеру кезінде әскери дәстүр ретінде қолданылған.  

