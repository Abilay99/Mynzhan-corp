Огневка — Шығыс Қазақстан облысы Ұлан ауданындағы кент (1951 жылдан), Огнев кенттік әкімдігі орталығы. Аудан орталғы – Қасым Қайсенов кентінен оңтүстік-шығысқа қарай 110 км жерде. Қалба жотасының солтүстік етегінде, Тайынты өзенінің Ертіс өзеніне құяр сағасында, Алтай – Өскемен – Шемонаиха темір жолының бойында орналасқан. 1999 жылы жергілікті тұрғындар саны 1152 адам (531 ер адам және 621 әйел адам) болса, 2009 жылы 498 адамды (234 ер адам және 264 әйел адам) құрады. Іргесі 1951 жылы қаланды. Ауылда кеніш, кен байыту комбинаты, т.б. мәдени-тұрмыстық мекемелер бар. Ең жақын темір жол станциясы – Смолянка (5 км). 

