АҚШ Ұлттық футбол құрама командасы — Халықаралық футбол жарыстарында АҚШ-тың атынан сынға түсетін ұлттық құрама.  Солтүстік Америкада футбол ең әуелі осы АҚШ-та пайда болған. 1880 жылдары бұл мемлекетте футболдан турнирлер өткізілгені туралы мәліметтер көп. Соған қарамастан ұлттық құрама алғашқы ресми ойынын тек 1916 жылы ғана өткізді (20 тамызда Швецияны ұтты, 3:2). 1930 жылғы Әлем чемпионатына қатысқан 13 құраманың бірі. Жартылай финалға жетіп, Аргентинадан 1:6 есебімен ұтылып қалды. Келесі әлем чемпионатында алғашқы ойында-ақ Италиядан 1:7 есебімен ұтылып, жарыстан шығып қалды. 1950 жылы топтық турнирде Англияны ұтып, айды аспанға шығарды, бірақ топтан өте алмады. Келесі әлем чемпионатын 40 жыл күтуге тура келді. Кейін елде ұлттық футбол лигалары құрылып, әлемдегі мықты футболшыларды тарта бастады. Олардың арасында футбол королі Пелемен бірге Франц Беккенбауэр, Карлос Алберто Торрес, Йохан Нескенс, Теофило Кубильяс, Йохан Кройф, Джордж Бест секілді мықтылар да бар еді. Бұл еңбек тек 90 жылдары ғана нәтиже бере бастады. Мықты футбол дәстүрі пайда болып, құрама 1990-2014 жылдарғы әлем чемпионатына үздіксіз қатысты. 1991-2017 жылдар аралығында алты рет КОНКАКАФ чемпионы атанды. 2018 жылғы әлем чемпионатының іріктеуінде негізгі қарсылартары Мексика мен Коста-Рикадан ұтылып қалды да, көп жылдардан бері бірінші рет әлемдік додадан тыс қалды. 10 қазан, 2017 жылғы көрсеткіштер 

