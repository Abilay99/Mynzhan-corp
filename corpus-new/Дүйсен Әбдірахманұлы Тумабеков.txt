Дүйсен Әбдірахманұлы Тумабеков (30.11.1952 жыл, Жамбыл қаласы) - судья. Қазақ. Әкесі - Тумабеков Әбдірахман. Анасы - Тумабекова Кінәз. С.М. Киров атындағы Қазақ мемлекеттік университетінің заң факультетін бітірген (1983), заңгер. КОКП мүшесі (1975-1991). 1970 жылдың қыркүйек айынан - Кеңес Әскерінің қатарында қызметте. 1977 жылдың тамыз айынан - Жамбыл өндірістік-техникалық байланыс басқармасының өндірістік зертханасында инженер, 1979 жылдың қыркүйек айынан - заң кеңесшісі. 1981 жылдың қыркүйек айынан - Жамбыл облысы Орталық аудандық прокуратурасының тергеушісі, аға тергеушісі. 1985 жылдың шілде айынан - «Қазгалантерейсауда» Жамбыл базасының заң кеңесшісі.1986 жылдың шілде айынан - «Жамбылқұрылыс» трестінің заң кеңесшісі. 1988 жылдан -Жамбыл облыстық кәсіподақ кеңесінің құқықтық жұмыс бөлімінің меңгерушісі - бас құқықтық еңбек инспекторы. 1990 жылдың тамыз айынан - Жамбыл облыстық Әділет басқармасы бастығының орынбасары, бастығының бірінші орынбасары. 1994 жылдың ақпан айынан - Жамбыл қаласы Зауыт аудандық сотының судьясы. 1996 жылдың қараша айынан - Жамбыл қалалық сотының судьясы. 2000 жылдың наурыз айынан - Жамбыл облыстық сотының судьясы. 2002 жылдың мамыр айынан - Жамбыл облыстық сотының азаматтық істер жөніндегі алқасының төрағасы. 2007 жылдың сәуір айынан - Астана қалалық сотының судьясы.2009 жылдың қыркүйек айынан бері - ҚР Жоғарғы сотының судьясы. «Қазақстан Конституциясына 10 жыл» мерейтой медалімен марапатталған. Қыздары - Дана (1979 жылы туған), Динара (1982 жылы туған).  

