Онна-бугэйся (жапон тілі|жапонша:女武芸者) — әйел-самурай, әскери өнерді үйрететін жапон еліндегі самурайлар қауымына кіретін әйел. Термин екі сөзден құралған: онна (жапон. 女) — «әйел» және бугэйся (жапон. 武芸者) — «әскери адам». Негізі, «әйел-самурай» терминін қолдану семантикалық жағынан қате болып есептеледі. Себебі самурай (жапон. 侍) термині тек қана еркектерге қатысты қолдану керек. Самурайлар қауымынан шыққан қарапайым әйелдерге шайқастарға қатысу міндеттелмеген, бірақ әйел өзін және отбасын қорғауға, балаларына білім беруге міндетті болған. Бусидо заңдар жинағы оларды мадақтаған.  Барлық қару-жарақтардың ішінен әйел адамдарға нагита қаруын қолдануды үйреткен, сонымен қатар яри найзасын меңгеру де қатар жүрген. Әйел-самурайлар кайкэн қылышын қолдануға шебер болған. Бұл қару жеңде немесе белбеуде орналасқан, жақыннан күресу кезінде көп пайдаланылған. Кайкэн қылышын қыздарға 12 жасқа толған кезде арнайы рәсіммен табыстаған.   Сонымен қатар кайкэн арқылы әйел-самурайлар өз-өздерін өлтіруге тиісті болған, олар қылыштың көмегімен тамақтарын тілген. Осы рәсімнің алдыңда олар тобықтарын байлап тастайтын болған.  Осындай жағдай XI-XVII ғ. аралықтарында сақталған. XIII ғасырдың басында қабылданған заңдар оларға иеліктерге мұрагер болып қалуға мүмкіндік берген. Алайда, XVII ғасырда әйел самурайларға деген құрмет азайған. Бірақ самурай рухы мен отбасылардағы әскери өнерді үйрету әдістері сақталып қалған.    

