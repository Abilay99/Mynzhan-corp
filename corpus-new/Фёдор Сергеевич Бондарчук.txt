Фёдор Сергеевич Бондарчук – совет және орыс актері, режиссер, сценариші, клипмейкер, тележүргізуші. Актер және режиссер Сергей Бондарчуктың ұлы. Фёдор Бондарчук 1967 жылы 9 мамырда Мәскеуде актриса Ирина Скобцева мен режиссер Сергей Бондарчук отбасында дүниеге келеді. Федор туылғанында әкесі 46 жаста, ал анасы 39 жаста болады. Ол әжесі Юлия Николаевнаның тәрбиесінде болады. Мәскеу қаласында Вернадский даңғылындағы № 31 ағылшын тілі бағытындағы көркемдік мектепті тәмамдайды. Сабағын өте нашар оқиды. 8 сыныпта Степан Михалковпен танысады. Мектепті бітіргеннен кейін ВГИК-тің режиссер-қоюшы факультетіне тапсырады. Армияда борышын өтейді, алғашында Красноярск оқыту бөлімінде, кейін Алабинде қызмет атқарады. 1989 жылы армиядан кейін оқуын жалғастырады.  1991 жылы институтты тәмамдағаннан кейін Степан Михалковпен бірігіп «Art Pictures Group» продюссерлік компаниясын құрады. 2005 жылы продюссер Дмитрий Рудовскиймен бірігіп «Art Pictures Studio» кинпокомпаниясының негізін қалайды.    

