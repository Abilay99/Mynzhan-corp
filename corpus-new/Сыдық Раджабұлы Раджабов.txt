Сыдық Раджабұлы Раджабов (1 сәуір 1910, Қазақстан, Жамбыл қаласы – 1990, Өзбекстан, Ташкент қаласы) – ғалым, педагогикалық ғылыми доктор (1958), профессор (1959), Ресей Педагогикалық ҒА корреспондент-мүшесі (1959), КСРО Педагогикалық ҒА академиясы (1969). Өзбекстанның еңбек сіңірген ғылыми қайраткері (1964). Ферғана педагогикалық институтын бітірген (1933). Сол институттың (1933 – 35) және Ташкент педагогикалық институтының (1935 – 43) педагогикалық теориясы және тарихы кафедрасында оқытушы болды. 1943 – 47 жылы «Қизил Узбекистон» газетінде жауапты редактор, Өзбекстан КП ОК үгіт және насихат бөлімінің меңгерушісі. 1961 жылы Өзбек КСР Педагогикалық ғылымдары ғылыми-зерттеу институтының директоры, 1966 жылы Ташкент педагогикалық институтында кафедра меңгерушісі қызметтерін атқарған. Раджабовтың негізгі еңбектері кеңес дәуіріндегі педагогикалық тарихының өзекті мәселелеріне, сондай-ақ, Өзбекстан мектептері мен халық ағарту жүйесі, республикадағы педагогикалық ойдың дамуы тарихына арналған.   

