Әскерлерді эшелондау (Эшелонирование войск) — әскерлерді бірінен соң бірін белгілі қашықтықта бөлшектеп орналастыру. Әскерлерді эшелондау операцияның мақсатына қарай бейімделеді. Әскерлерді эшелондау шешуші кезенде шайқасқа екінші немесе келесі эшелондарды кіргізіп, қарсыластың шабуылға шыққан күшіне тойтарыс беруді қамтамасыз етеді. Жорықтағы әскерлердің қарсылас көзінен тасаланып қозғалуына, қарсыластың атом қаруы зардабын азайтуға мүмкіндік береді. Қарсыластың ядролық шабуылы болғанда Әскерлерді эшелондау жауынгерлердің әскери қабілетін сақтайды. Қазіргі кезде бөлімдердің жауынгерлік сапқа тұруы бірнеше эшелондардан құралады Әскерлерді эшелондау саны мен оның құрамы жауынгерлік қимылдың түріне, жүктелген міндетін сипатына, нақтылы жағдайға байланысты әскери күштін барлық түрінде іске асырылады.  

