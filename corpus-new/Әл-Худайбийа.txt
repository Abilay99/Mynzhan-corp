әл-Худайбийа - 628 жылы наурызда меккеліктер мен Мұхаммедтің (салла-л-лаһу алейһи уаа сәллам) келісімге келген жері, Меккенің «киелі өңірінің» (әл-харам) батыс шекарасындағы Джиддаға барар жолда орналасқан. Мұсылман дәстүрі бойынша Мұхаммед (салла-л-лаһу алейһи уаа сәллам) өзінің 1400 яки 1600 серігімен қажылыққа бармақшы болады. Алайда меккеліктер мұны Меккеге басып кірудің сылтауы деп ұғып, оның жолын бөгейді. Мұхаммед (салла-л-лаһу алейһи уаа сәллам) олармен Осман ибн Аффан арқылы келіссөз жүргізеді, алаңда жағдай ушығып кетуге жақындайды. Сондай сәттің бірінде, Османнан хабар болмай, оны өлтірді деген қауесет тараған мезгілде, алдағы қырғын қантөгістісезген Мұхаммед (салла-л-лаһу алейһи уаа сәллам) өз серіктерінің «Аллаһтың қалауымен» (байа ар-ридуан) бұған шын берілгендіктері туралы ант беруін талап етеді. Ант бергендердің бәрі қалғанмұсылмандарға қарағанда ерекше құрметке ие болды, ал осы оқиға өткен жердегі ағаш әулие ағашқа айналды. Осы келісім-шарт арқасында меккеліктер мен мұсылмандардың арасында он жылға созылған татулық орнады.   

