 Кіндікті – Ертіс алабындағы өзен. Шығыс Қазақстан облысы Аягөз, Тарбағатай, Көкпекті аудандарының жерімен ағады. Ұзындығы 91 км, су жиналатын алабы 1220 км². Бастауын Тарбағатай жотасы ның солтүстік бөлігіндегі Қосмұрын, Сарымсақты, Сылдырама, тауларынан алып, Биғаш ауылынан шығысқа қарай 14 км жерде Көкпекті өзеніне құяды. Жағалауы құмды-сазды, кейбір жері гранитті тік жарлы. Өзен жер асты, жауын-шашын суларымен толығады. Суы егін суғаруға пайдаланылады. Жайылмасы шабындық. 

