Шолақеспе – Еспе алабындағы өзен.  Қарағанды облысы Ақтоғай ауданы жерімен ағады. Ұзындығы 30 км.  Ұрыңқай тауының оңтүстік беткейінен басталып, Үйтас қонысында тартылып қалады.  Жоғарғы ағысында арнасы жайдақ. Көктемгі еріген қар және жер асты суымен толығады. Сәуірде тасиды, жаздың ыстық айларында жекелеген қарасуларға бөлініп кетеді. Мал суаруға пайдаланылады, алабында жайылымдық жер бар. 

