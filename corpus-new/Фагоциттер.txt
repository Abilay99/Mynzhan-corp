Фагоциттер (фаго… және kytos — жасуша) — фагоцитоз түзетін, адам мен жануарлардың дәнекер тіндерінде болатын арнайы қорғаныштық жасушалар. Омыртқасыз жануарларда фагоцитозды амебоциттер (жәндіктердің қанында болатын түссіз, бөгде заттарды қармап алуға бейім жасушалар) түзеді. Ал сүтқоректілерде белсенді Фагоциттерге қан құрамындағы нейтрофильдер (микрофагтар), моноциттер, қозғалмайтын және қозғалғыш макрофагтар, ретик. эндотелийлі жүйе жасушалары жатады. Нейтрофильдер ұсақ бөгде зат бөлшектерін (бактериялар, т.б.), ал  макрофагтар ірі бөгде зат бөлшектерін (өлген жасушалар мен оның ядроларын, т.б.) жұтып алып ыдыратады. Сондай-ақ  макрофагтар теріс зарядталған бояғыш заттар бөлшектері мен коллоидты заттар қорын жинақтайды. Фагоциттер — фагоцитоз туғыза алатын торшалар. Мечннковтыц айтуынша фагоцитоздық қасиетке микрофагтар мен макрофагтар ие, олар тек қана тазалағышторшаның қызметін атқармайды, сонымен қатар организмді ауру қоздырғыштарынан қорғауда, ягни қан мен ұлпаге енген бөтен микроорга- низмдерді, заттарды, және ор-ганизмнің өлі торшаларын (эритроциттер, лейкоциттер) бо- йына сіңіріп ыдыратып, жойып жіберуде негізгі роль атқарады. "Қазақ Энциклопедиясы", 9 том  

