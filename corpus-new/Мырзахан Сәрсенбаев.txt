Мырзахан Сәрсенбаев (1913, Отырар ауданының Көкмардан аулы – 2.10.1995, Шымкент) – ғалым, техникалық ғылымының докторы, профессор. (1970). Қазақстан Республи-касының оқу-ағарту ісінің үздігі, соғыс ардагері. Қазақ тау-кен және металлургия институтын бітірген (1940). Шымкент қорғасын зауытында инженерлік ауысым бастығы. 1941 – 45 жылдары майданда болып, Белоруссияны, Польшаны, Шығыс Пруссияны, Чехословакия мен Берлинді неміс фашистерінен азат етуге қатысады. 1946 – 84 ж. Шымкент педагогикалық. институтында аға оқытушы, кафедра меңгерушісі, факультет деканы және ректордың оқу ісі мен ғылыми жұмыстар жөніндегі орынбасары, ректор қызметін атқарады. 1, 2-дәрежелі «Отан соғысы» ордендерімен және «Ерлігі үшін», «Германияны жеңгені үшін» медальдарымен марапатталған. Халық ағарту саласындағы еңбегі үшін Еңбек Қызыл Ту орденімен, медальдармен, Қазақстан Республикасының Жоғарғы Кеңесінің Құрмет грамотасымен марапатталған. Бірнеше ғылыми-әдістемелік еңбектердің авторы. Шымкент қаласының құрметті азаматы (1994). Оңтүстік Қазақстан Энциклопедиясы   

