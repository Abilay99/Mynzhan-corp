Саар Ұлттық футбол құрамасы — 1950-56 жылдары ГФР құрамындағы Франция жаулап алған Саар аймағының ұлттық құрамасы. 1950 жылдары Саар Футбол Одағы Францияның билігін мойындағысы келмей, өз алдарына турнирлерге қатысуға шешім қабылдап, ұлттық құрамасын топтастырды. Халықаралық Олимпиада Комитеті Саар құрамасына Олимпиада ойындарына қатысуға мүмкіндік берді. Құрама "Саарбрюкен", «Саар-05», «Боруссия» (Нойкирхен)  «Санкт-Ингберт-1945», «Энсдорфа-1912»  «Дудвайлер» клубтарының ойыншыларынан құралды. 1954 жылғы әлем чемпионатының іріктеуіне қатысып, алғашқы турда Норвегияны сырт алаңда 3:2 есебімен ұтып кетті. Бірақ бұл жетістіктері әлем чемпионатына шығуға аздық қылды. Топ жеңімпазы ГФР болды. Жалпы тарихында 19 матч өткізді. 1955 жылы референдум ұйымдастырылып, Саар 1957 жылы 1 қаңтарда ГФР құрамына енді. Құраманы 1952-56 жылдары жаттықтырған Хельмут Шен арада сегіз жыл өткен соң (1964) ГФР құрамасына бапкер боп тағайындалды да, 1974 жылы әлем чемпионы атанды. Ал Герман Нойбергер 1975-1992 жылдары Германия футбол Одағын басқарды.  

