Футболдан бесінші әлем чемпионаты — 1954 жылы маусымның 16-сы мен шілденің 4-і аралығында Швейцария елінде өтті. Әлем чемпионы тұңғыш рет Германия құрамасы атанды.                   Ескерту:Роберт Кернер (Аустрия) пенальти соға алмады (62', жанынан).     Ширек финалдағы Аустрия мен Швейцария арасындағы кездесуде барлығы 12 доп соғылды. Есеп 7:5 есебімен аустриялықтардың пайдасына шешілді. Осының өзінде Аустрия шабуылшысы Роберт Кернер пенальти соға алмады. Бұл әзірге әлем чемпионатындағы ең көп доп соғылған ойын ретінде рекордтың иесі. Тағы осы күнге дейін жаңартылмай келе жатқан рекорд: Швейцария жерінде өткен әлем чемпионатында орта есеппен ең көп доп соғылды - 5.38, барлығы - 140 доп. Бірінші рет командалар өз тобында 2 ойыннан өткізді. Екінші-үшінші орында тұрған командалардың ұпайлары тең болған жағдайда қосымша матч өткізілді. Екінші орын үшін ойналған 2 ойындада доп айырмашылығы жағынан төмен тұрған командалар (Швейцария мен ГФР) жеңіске жетті. Олар сәйкесінше Италия мен Түркия құрамаларын жеңді. Бір қызығы екі ойында да командалар ірі есеппен жеңді. Әлем чемпионатының тарихында 100-ші ойын өткізілді. Ол мүшел той 3-ші орын үшін болған Аустрия мен Уругуай арасындағы кездесу болды. Бұл ойында аустриялықтар чемпиондық тәжінен айырылған Уругуай құрамасын 3:1 есебімен жеңді. Тұңғыш рет әдем чемпионатында ойншылардың жейдесінің артына нөмір жазылатын болды. ГФР құрамасының жаттықтырушысы Йозеф Гербергер 3 әлем чемпионатына қатысқан алғашқы жаттықтырушы болды. Бірақ ол 1934 жылы немістердің бас жаттықтырушысы Оливер Нерцтің көмекшісі ретінде жұмыс жасады. Барлық 5 әлем чемпионатының финалында (1954 жылды қосқанда) чемпион жеңіліп жатып, жеңіске жетті. Бірақ, бұл жолы чемпион 2 доп айырмашылығымен жеңіліп жатсада чемпион атанды. 

