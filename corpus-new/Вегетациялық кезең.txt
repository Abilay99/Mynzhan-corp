Вегетациялық кезең  (вегетация; от лат. vegetatio — тірілу, өсіп-өңу) — өсімдіктің өсіп, дамуына қолайлы жыл маусымы. Бұл уақытта органикалық заттар түзіліп, олардың тұқымы, жемісі, жемісі пайда болып, өнім береді. Өсімдікте қор жиналып, биологиялық активті заттар түзіледі. Вегетациялық кезең – өте маңызды биоклиматтық көрсеткіш. Сондықтан вегетациялық кезеңге байланысты ауыл шаруашылығы өсімдіктердін орналастыру, агротехникалық шараларды қолдану, егін жинау мерзімдері белгіленеді. Вегетациялық кезеңге ауа райы мен жер бедерінің әсері мол. Қазақстанның оңтүстік аймақтарында өсімдіктің вегетациялық кезеңі солтүстік аймақтарға қарағанда ұзағырақ. Вегетациялық кезеңді қолдан реттеуге де болады. Мысалы тыңайтқыш беру арқылы өсімдіктің кейбір өсу фазасының өту мерзімі қысқартылады. 

