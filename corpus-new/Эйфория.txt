Эйфория (грек. eyporіa) – объективті жағдайға сай келмейтін көтеріңкі, қуанышты көңіл-күй немесе мамыражай бейқамдық; мимикалық және жалпы қозғалыстың ширығу, психикалық қозу нышандарының байқалуы. Ақкөңілділік, алаңсыз рахат, тыныш көңілділік күйімен сипатталатын көңіл-күйдің аурулы-көтеріңкілік формасы. Гипертимиядан айырмашылығы - эйфорияға қозғалыстық және интеллектуалдық активтілік көтерілуі жатпайды, керісінше, ойлау қабілетінің баяулауы байқалуы мүмкін.    

