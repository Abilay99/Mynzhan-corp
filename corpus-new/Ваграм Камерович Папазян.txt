Ваграм (Варфоломей) Камерович (Гомэрович, Памирович) Папазян (арм. Վահրամ Փափազյան; 1888—1968) — армян кеңес актері, КСРО халық артисі (1956). Италияда (Венеция, Милан) сахналық білім алып, Э. Дузе, Э. Новелли, Э. Цаккони т. б. труппасында ойнады. 1907—22 ж. Стамбулдың армян театрларында қызмет еткен. 1922 жылдың аяғынан бастап Совет Одағында тұрды. 1922—53 ж. армян және орыс труппаларында (Ереван, Тбилиси, Баку, Ленинград) ойнап, гастрольдік сапармен КСРО-ның көптеген қалаларында (Мәскеу, Ташкент, Алматы, Жамбыл, Шымкент т. б.), сондай-ақ Францияда, Иранда, Болгарияда, Ливанда өнер көрсетті. Басты рольдері: Отелло, Гамлет, Макбет (Шекспирдің осы аттас трагедияларында), Арбенин (Лермонтовтың «Маскарадында») т. б. 1954 жылдан Армян Драма театрында актер болды.Ол — актерлік техникасы жетілген, бат.-европ. актер мектебі мен армян театр өнеріндегі демокр. дәстүрді шебер шендестірген үздік сахна суреткері. Ленин орденімен марапатталған. 

