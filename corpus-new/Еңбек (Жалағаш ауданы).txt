 Басқа мағыналар үшін Еңбек деген бетті қараңыз. Еңбек — Қызылорда облысы Жалағаш ауданындағы ауыл, Еңбек ауылдық округі орталығы.  Аудан орталығы – Жалағаш кентінен оңтүстікке қарай 30 км жерде, Сырдария өзенінің сол жағалауында, Аламесек көлінің батысындағы қара сексеуіл, еркек шөп, жусан, бұйырғын өскен шөлейтті белдемде орналасқан.  1999 жылы тұрғындар саны 1994 адам (982 ер адам және 1012 әйел адам) болса, 2009 жылы 1979 адамды (1014 ер адам және 965 әйел адам) құрады. 1930 жылы Мыңсай, Бозарқаш, Аққошқар қоныстары біріктіріліп, «Еңбек» ұжымшары құрылған. 1967 жылдан күріш өсіруге мамандандырылған «Қазақстанның Ленин комсомолы» атындағы кеңшар орталығы болды.  

