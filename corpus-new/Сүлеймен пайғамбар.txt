                Сүлеймен пайғамбар, Соломон (Үлгі:Hebrew Name  Šlomo; араб.:  سليمان ‎ Sulaymān; гр. Σολομών Solomōn) – пайғамбар, Дәуіт пайғамбардың (ғ.с.) Құран Кәрімде аты аталатын ұлы. Діни аңыздар мен хикаяларда Сүлеймен пайғамбардың (ғ.с.) ұланғайыр билік, орасан зор даңқ пен ілімнің иесі болып, жан-жануарлардың, тірі жәндіктердің тілін білгендігі айтылады. Сүлеймен пайғамбар (ғ.с.) билігінің зорлығы сонша ол патшалығымен қатар жануарлар әлеміне де билік жүргізіп, жындар да оған бағынып қызмет жасайды. Сүлеймен пайғамбар зор биліктің, сән-салтанаттың иесі бола тұра аса кішіпейіл, әділетті, тақуа, ақыл-парасатты адам болғандығы айтылады. Сүлеймен пайғамбар (ғ.с.) әкесі Дәуіт пайғамбардың тәлім-тәрбиесін алып, патшалық таққа отырмас бұрын да, патша болған соң да өзінің кемеңгерлігімен әділ биліктер айтқан. Оның заманында мыс кендері табылып, ғажайып салтанатты сарайлар, сәндік және шаруашылық бұйымдары жасалды. Сүлеймен-бәни Исраил Пайғамбары. Құранда 10 жерде есімі бар. Аллаһ Тағала оған Пайғамбарлық та, патшалық та берген. Әкесі Дәуіт қаза болған жылы, 12 жасыңда таққа отырған. Дау-дамайда әкесінің қасында жүріп, әділ үкім айтуға үйренген. Көп ұзамай Пайғамбарлық қонған. Кұстың тілін білетін, желді, жындарды жұмысқа қосатын кереметі (мұғжизасы) болған. Іргетасын Дәуіт Пайғамбар қалаған Байт ал-Мухаддас Сүлеймен патша болғасын төрт жылда салынып біткен. Бала патша одан қаражат та, күш-қуат та аямай жұмсап, айналасын қамалмен қоршатқан. Сүлеймен - салтанатын әлемнен асырған ірі патша. Соғыс қарулары да, соғысу тәсілі де жоғары болыпты. Ибн Йсхақ риуаятында Сүлеймен өзінің 52 жылғы қысқа өмірінің 40 жылын патшалықпен еткізді деген дерек беріледі. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 ISBN 5-89800-123-9, VIII том  

