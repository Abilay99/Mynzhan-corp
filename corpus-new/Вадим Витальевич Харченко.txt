* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Вадим Витальевич Харченко (28 мамыр 1984 жыл) — қырғыз футболшысы, "Дордой" клубы мен Қырғызстан Ұлттық футбол құрамасының жартылай қорғаушысы.  "Дордой" клубының түлегі. 18 жасында негізгі құрамға ілікті. 2003 жылы Бішкектің СКА-Шоро клубына ауысып, үш жылдай өнер көрсетті. 2004 жылы біраз уақыт Шымкенттің "Ордабасы" клубына жалға берілді.  2006 жылы "Дордойға" оралды. Содан бері 2014 жылы Түркияның төменгі лигаларына қатысатын «Тавшанлы Линайтиспор» клубына жалға берілгені болмаса, осы уақытқа дейін табан аудармай туған клубында ойнап келеді. 2003 жылдан бері Қырғызстан Ұлттық футбол құрамасында ойнап келе жатыр. Құраманың жетекші футболшыларының бірі, 50 матч өткізіп, рекорд жасады. 2007 жылы 19 тамызда Үндістанда Неру кубогына қатысып, Камбоджа құрамасының қақпасына құрама сапындағы алғашқы голын енгізді. Құрама сапында барлығы үш гол соқты. 

