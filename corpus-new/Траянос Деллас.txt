* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Траянос Деллас (гр. Τραϊανός Δέλλας; 31 қаңтар 1976, Салоники, Грекия) — грекиялық футболшы, қорғаушы. Қазір бапкерлікпен айналысады. 2004 жылғы Еуропа чемпионы. Карьерасында Грекия, Италия, Кипр клубтарында ойнады.  Ұлттық құрамаға 2001 жылы шақырылды. 2004 жылы Еуропа чемпионатына қатысты. Жартылай финалда Чехияның қақпасына 105-минутта гол соғып, командасына жеңіс әперді. Оның соққан голы "күміс доп" ережесіне сәйкес келіп, 105-ші минутта-ақ ойын тоқтатылды.  Финалда Португалиямен ойында Деллас 90 минутты толық ойнады. Бұл ойында Грекия 1:0 есебімен жеңіске жетіп, Еуропа чемпионы атанды.  Ұлттық құрамада 2009 жылға дейін ойнады. 2008 жылғы Еуропа чемпионатына да қатысты. Футболмен 2012 жылы АЕК сапында ойнап жүріп қоштасты. 2013-15 жылдары осы клубтың жаттықтырушысы болды. 2017 жылдан бері Афинаның "Атромитос" клубын жаттықтырып келеді.  

