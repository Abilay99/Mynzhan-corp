Баймаханов Қожахмет Мәдібайұлы (1953 жылы туған, Жалағаш ауданында) – кәсіпкер, мемлекеттік қызметкер. Томск инжинерлік құрылыс институтын бітірген (1978). Еңбек жолын 1978 жылы Жалағаш кентіндегі 1605 жылжымалы механикалық колоннада бастады, 1982 – 89 жылы 27-ЖМК-ның директоры, 1989 – 94 жылы қазіргі Бұқарбай батыр атындағы кеңшардың директоры. 1994 жылы Қазақстан Республикасының Жоғарғы Кеңесінің депутаты, 1997 – 99 жылы Жалағаш ауданының әкімі, 1999 жылдан Қызылорда қаласының әкімі болды. 2005 жылдан «Асар Холдинг ЛТД» ЖШС құрылыс фирмасының бас директоры. «Мемлекеттік басқару тегершігін жетілдіру» бағдарламасы бойынша сертификат алған (2000). «Құрмет» орденімен, медальдармен марапатталған. Әскери атағы - аға лейтенант. Діни көзқарасы - ислам. Саяси  қайраткер ретіндегі идеалы - Ф.Д. Рузвельт. Хоббиі - үлкен теннис. Сүйіп оқитын әдебиеті -  Қазақстан және оның халқы туралы тарихи шығармалар. Үйленген. Жұбайы -  Құстабаева Әзиза (1953 жылы туған).  Қыздары - Баймаханова Тымар  Қожахметқызы (1976 жылы туған), Баймаханова Раушан  Қожахметқызы (1977 жылы туған) , Баймаханова Шолпан Кожахметқызы (1978 жылы туған);  ұлы - Баймаханов Дархан  Қожахметұлы (1980 жылы туған). «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 жыл, ISBN 5-89800-123-9, II том   

