Ұлт меншігінен алу (франц. denationalisation) Денационализация — мемлекет меншігінен алу немесе мемлекеттің өзі құрған мемлекеттік меншікті (өнеркәсіп орындарын, банкілерді, жер телімдерін, көлікті, акцияларды, т.б.) жеке, ұжымдық меншікке немесе қоғамдық ұйымдардың меншігіне айналдыруы. Тарихи дәуірге және оны кімнің жүргізетініне, қай таптың мүдделеріне бола жүргізілетініне қарай түрлі әлеуметтік-экономикалық және саяси мазмұны болады. Нарықтық экономикаға көшу кезінде денационализация мемлекеттік меншік монополиясын жою, оның жекеше нысандарын дамыту, тауар өндірушілердің дербестігін нығайту, өндірістің тиімділігін арттыру мақсатында пайдаланылады.   

