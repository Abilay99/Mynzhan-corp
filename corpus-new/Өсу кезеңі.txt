Өсу кезеңі (период роста) — жыныс жасушалары гаметогенезінің екінші кезеңі. Гаметалар ядроларында хромосомалардың диплоидты жиынтығы сақталады, бірақ тұқымқуалаушылык материалында күрделі өзгерістер жүреді. Өсу кезіңде гаметалар біріншілік сперматоциттер, біріншілік овоциттер деп аталады. Өсу кезіңде гаметалар төрт: лептотен, зиготен, пахитен, диплотен сатыларынан өтеді. Лептотенде аталық және аналық гомологиялық хромосомалар бір-бірімен жанаспайды. Зиготенде олар бір-бірімен жанасып, гендерімен алмасып, диадтар түзеді. Пахитенде хромосомалар шыратылып жуандайды және қысқарады. Диплотенде диадтағы хромосомалар қақ жарылып тетрадалар түзеледі. Хроматидтер бір-бірінен ажырай бастайды.    

