Мысық тәріздес акула немесе  мысық тектес акуланың 110 түрі бар. Мұндай акулалардың кейбіреуі таяз шығанақтар мен бұғаздарда тіршілік етсе, кейбіреуі 2000 метрден асатын тереңдікте кездеседі. Көздері мысықтың көзіне ұқсайды. Акула тұқымдастарының ішіндегі  ең көп кездесетін түрі. Денесінде қоңыр түсті жолақтары бар. Кейде бұл қоңыр жолақтардың орнына қоңыр нүктелер болуы да мүмкін . Мысық тектес акуланың денесі- шағын, ұзындығы- 76 см. Денесі жұмыр болғанымен, құйрық жағы жіңішке. Судың терең жерінде іршілік ететін бұл акуланың тұмсығы жалпақ болады. Жұмыртқасын су астындағы үңгірлерге салады. Олар су бетіне шыққан кезде басы мен құйрығын жиырады. Шаян тәрізді бунақденелілермен және ұсақ балықармен қоректенеді. Бұл акулаларды солтүстіктегі мұхиттардан, Тасманияның оңтүстігіндегі төмен температуралы аймақтардан және Австралиясуларынан кездестіруге болады.   

