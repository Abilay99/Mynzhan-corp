* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Вадим Павлович Егошкин (4 мамыр 1970, Камчатка облысы, РСФСР, КСРО) — КСРО және қазақстандық футболшы, қақпашы. Қазақстан Ұлттық футбол құрамасында үш кездесуде алаңға шыққан. Ресей Федерациясының Камчатка облысында дүниеге келген. Карьерасын КСРО чемпионатының екінші лигасында ойнайтын Алматының СКИФ клубында бастады. СКИФ сапында екі жыл ойнап, "Қайратқа" ауысты да, жоғары лигада өнер көрсетуге мүмкіндік алды. Бірақ Сергей Бураков, Сергей Чекмезовтардың көлеңкесінде қалып кетіп, алаңға көп шыға алмай, 1990 жылы қайтадан екінші лигадағы "Жетісуға" ауысты. Тек 1991 жылы ғана "Қайраттың" негізгі қақпашысы атана алды. Одақ тараған соң Қазақстан және Ресей клубтарында ойнады. Ұлттық құрама сапында 1992-96 жылдары үш кездеуде ғана алаңға шықты. 

