Зоолатрия (зоо және грек. Iatreia – қызмет ету, табыну) анимализм (лат. Animal – хайуан) – хайуанаттарды пір тұтуға байланысты туған діни нанымдар мен ғұрыптардың жиынтығы. Зоолатрия алғашқы қауым адамдарының табиғат алдындағы дәрменсіздігінен туған. Зоолатрия негіздері едәуір жағдайда тотемизммен байланысты. Ертеде Солтүстік Америка мен Солтүстік Азияда аюды, Оңтүстік Америкада ягуарды, Оңтүстік және Оңтүстік-Шығыс Азияда жолбарысты, Африкада сілеусінді, орта ғасырлық Еуропада қасқырды пір тұтқан. Зоолатрия әсіресе Ежелгі Египетте кеңінен тараған; әр тайпа өз қорғаушыларын- хайуанаттарды дәріптеген. Кейбір елдерде зоолатрия 20 ғасырда сақталып қалған. М.Қ.Қаратаев,  Қазақ совет энцеклопедиясы. 4 том. 672 бет. 

