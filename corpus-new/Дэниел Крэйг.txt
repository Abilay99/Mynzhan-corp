Дэниел Рафтон Крэйг (ағылш. Daniel Wroughton Craig; 2 наурыз 1968(19680302), Честер, Англия) - ағылшын актері. «Казино „Рояль“» (2006), «Квант милосердия» (2008) және «007: Координаты „Скайфолл“» (2012) фильмдерінде Джеймс Бондтың рөлін ойнап, дүние жүзіне танымал болады. «Девушка с татуировкой дракона» триллерінде Микаэль Блумквисттің рөлімен де әйгілігі арта түседі. Дэниел Крэйг 1968 жылы 2 наурызда Честер қаласында дүние есігін ашқан. Оның ата-анасы ажырасқан соң, Дэниел және апайы Леа анасымен қалады. Олар бірінші Ливерпуль қаласында, кейіннен Хойлэйкте өмір сүреді. Крэйгтің анасы Макс Блонд атты танымал суретшіге тұрмысқа шығады. Крэйг алты жасынан музыкамен айналыса бастайды. Мектепте оқып жүріп, «Hoylake Rugby Club» рэгби командасының мүшесі болады. 16 жасында Лондонға көшіп, «Жастарға арналған халық театрына» түседі. Актерлық карьерасын Дэниел тек 1992 жылдан бастайды. Ол танымалдылығы төмен фильмдерге түсіп, 2001 жылы «Лара Крофт: расхитительница гробниц» фильмінде Джеймс Бондтың рөлін ойнап, бірден  даңқы көтеріледі. Кейіннен, Дэниел басқа да дүние жүзіне әйгілі фильмдерге түседі.  1992 жылы Дэниел Фиона Лаудонға үйленіп, бір жыл өткен соң, Элла атты қызы дүниеге келеді. Бірақ, 1994 жылы олар ажырасады. Оған қарамастан, екеуі дос болып калды және қыздарын бірге өсіруден тайынбады. 1996-2004 жылдар аралығында Дэниел Хайке Макатч атты неміс актрисамен кездесті. 2011 жылдың 22 маусымында Дэниел ешкімге айтпай, Рэйчел Вайс деген актрисамен Нью-Йорк қаласында некеге тұрды. Олар «Дом грёз» атты триллерде бір отбасы болып ойнағаннан кейін, 2010 жылдың желтоқсан айынан кездесе бастайды. Олардың тойында тек 4 қонақ болды. 

