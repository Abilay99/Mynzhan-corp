Сиди-Бель-Аббес – Алжирдің солтүстік-батысында орналасқан қала. Халық саны 200 000 адам (2005 жылғы халық санағы бойынша). Қаланың негізін 1843 жылы француз отаршылдары қалаған болатын. Ол бастапқыда әскери форт ретінде салынды. 1849 жылы алғашқы тұрғын үй аудандары пайда бола бастады. Қала 19 ғасырдың екінші жартысынан бастап 20 ғасырдың жартысына дейін шағын қала ретінде болды. Ал, 1930 жылдан қалада құрылыс жұмыстары жүріп, ескі бекініс орындары қазылып, тегістеліп, орнына кең бульварлар мен алаңдар салынды. 1962 жылдан бастап тәуелсіз Алжир мемлекетінің құрамында.   

