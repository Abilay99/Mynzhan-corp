Физик — ғалым, ғылыми-зерттеу жұмыстарын негізінен физикаға арнайды. Физиктер фундаменталды ғылымдардағы қарапайым бөлшектерден бастап аспан әлемінің тәртібіне дейінгі кең ауқымды проблемаларымен де, сондай-ақ қолданбалы физикамен де жұмыс жасайды. Физикамен айналысатын ғалымды белгілеуге арналған терминнің пайда болуын XIX ғасырдың ортасына жатқызуға болады. Бұл кезеңде физика өзінің зерттеу нысандары мен қолданылатын әдістері бар өз алдына бөлек ғылым ретінде шыға бастады. Физиктер үшін ең жоғарғы марапат физика бойынша берілетін Нобель сыйлығы болып табылады. Аталмыш сыйлық 1901 жылдан бері беріледі. Физикадан алғашқы Нобель сыйлығын 1901 жылы сәулелерді ашқаны үшін Вильгельм Конрад Рентген алды. Кейінірек бұл сәулелер осы тұлғаның есімімен аталды.  

