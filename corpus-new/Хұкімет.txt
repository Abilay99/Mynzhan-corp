Хұкімет, Юрисдикция — тиісті мемлекеттік органдардың дауларды шешу және құқық бұзушылық істерді шешу‚ яғни тұлғаның немесе өзге құқық субъектісінің іс-әрекетін олардың заңдылығы тұрғысынан бағалау‚ құқық бұзушыларға заң санкцияларын қолдану жөніндегі өкілеттіктерінің заңмен (немесе өзге нормативтік актімен) белгіленген жиынтығы. Хұкімет шешілетін істердің түрі мен сипатына (қылмыстар мен теріс қылықтар‚ мүліктік даулар)‚ қай аумаққа жататынына‚ іске қатысушы адамдарға қарай айқындалады. Сондай-ақ жоғарыда сипатталған ережелер қолданылатын қатынастардың саласы да Хұкімет деп түсініледі. Айталық‚ Қазақстан Республикасының Хұкіметінде болудың мәнісі барлық мәселелер Қазақстан Республикасының заңымен және оның аумағында шешілуге тиіс деген сөз.   

