Ревальвация (лат. re — жоғарылату, valeo — мәнді болу) — ұлттық валютаның басқа елдердің валютасына қатысты бағамын көтеру. Ревальвация тауарлар мен көрсетілетін қызметтерді шеттен әкелушілердің және капиталды шетке шығарушылардың мүдделеріне сай келеді, алайда ол тауарлар мен көрсетілетін қызметтерді шетке шығарушыларға тиімсіз, өйткені бұл олардың ұлттық валюта түріндегі түсімін азайтады. Ревальвация шетелдік қысқа мерзімді капиталдардың тартылуына мүмкіндік туғызады. Капиталдар Ревальвация қарсаңында елге ағылады және Ревальвация жүзеге асырылғаннан кейін несие капиталының ұлттық рыногына кері қайтарылады.   

