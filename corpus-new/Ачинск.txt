Ачинск - Ресейдегі Краснояр өлкесіндегі қала. 1782 жылы қала статусын алған. Чулым өзенінің (Обь саласы) оң жағында, Кузнецк Алатауындағы Арға жотасының етегін ала орналасқан.  Сібір темір жолы бойындағы станция. Кемежай. Халқы -  107 583 тұрғын (2013 жылғы мәлімет бойынша). Ет комбинаты, аң терісінен бұйым тігу комбинаты, элеваторлар, сүт, жөндеу-механикалық, құрылыс материалдары, алюминий тотығын алу (глинозем) зауттары, тігін, аяқ киім, жаһаз, слюда өндеу фабрикалары жұмыс істейді.  Индустриялы-педагогикалық, механиктік-технологиялық, құрылыс, ауыл шаруашылық, сауда колледждер, педагогикалық, медициналық училищелері, драмтеатр, өлке тану және тарихи мұражайлар бар. 

