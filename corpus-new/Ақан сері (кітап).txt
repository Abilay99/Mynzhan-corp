 Ақан сері — 2011 жылы Алматы қаласы «Жазушы» баспасында басылып шыққан кітап. Кітап авторы/құрастырушысы — Сәкен Жүнісов, суретшісі — Б. Серікбай. Беттер саны — 480. Қазақстан Республикасының Ұлттық мемлекеттік кітап палатасынан тіркелу кезінде берілген ISBN нөмірі — 978-601-200-306-2. Жазушының бұл романының 1-ші томы «Сырымбет саласында»; «Қаратал қойнауында»; «Ереймен баурайында» атты үш бөлімнен тұрады. Мұнда Ақанның аңшылық құрып жүрген кезінен бастап, Құлагердің мерт болуына дейінгі ұзақ кезеңді қамтыған қоғамның қилы өмір-тағдыры көркемдік шеберлікпен өрілген. Жазушының бұл романының екінші кітабында халқымыздың ардагер ұлы Ақан сері заманының қат-қабат қайшылығы шебер суреттелген.  

