Эккаунтинг (ағылш. аccount – шот) – кәсіпкерлік қызметтің алуан түрлі қаржы ақпаратын жинаумен, өңдеумен, жіктеумен, талдаумен және құжаттық ресімдеумен байланысты атқарым аясы. Сонымен бірге Эккаунтинг аудитпен, яғни Эккаунтингнің дұрыс жүргізілуін бақылаумен де байланысты. Негізгі мақсаты – шаруашылық операцияларды бухгалтерлік ресімдеу, тиісті құжаттарды (табыс туралы есепті, теңгерімдік есеп-қисапты, бюджеттік сметаларды) толтыру. Бұл құжаттар өткен кезеңдер үшін де, қаржы дамуын болжау мақсатымен де толтырылады. Өткен кезеңдердің құ-жаттары кәсіпорынның қар-жы жағдайының есеп-қисабы және оны тексеру үшін қажет.   

