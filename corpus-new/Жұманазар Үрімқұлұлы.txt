Жұманазар Үрімқұлұлы (1880, Қызылорда облысы, Сырдария ауданы, Сулықұдық ауылы – 1958, сонда) – ақын. “Қисса күрең қасқа”, “Қарға мен Жұманазар”, “Сона мен инелік”, “Жұманазардың домбырамен айтысы”, т.б. шығармалары бар. Ол сонымен қатар Дәмегүл, Шәкей сал, Қаңлы, Кете Жүсіптермен айтысқан.Ақын шығармаларын 1920 жылы Ә.Диваев ұйымдастырған Сырдария экспедициясы жинаған. Жұманазар мұраcының басым көпшілігі Әдебиет және өнер институтының қолжазбалар қорында сақтаулы тұр.   

