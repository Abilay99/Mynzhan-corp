Қуаныш Айтаханұлы Айтаханов 1947 жылы 14 қарашада Шымкент облысы Отырар ауданының Отырар ауылдық кеңесінде туған.  Қазақ Әкесі - Момбеков Айтахан, марқұм. Анасы - Момбекова Айжамал, марқұм. Еңбек  Қызыл Ту орденді Мәскеу ветеринарлық академиясын (1970) ветеринар-дәрігер мамандығы бойынша; Алматы жоғары партия мектебін (1981) саясаттанушы мамандығы бойынша бітірген. Экономика ғылымдарының кандидаты (1996). Кандидаттық диссертациясының тақырыбы: «Қазақстанның оңтүстігінде ауыл шаруашылығы кәсіпорындарын жекешелендірудің ерекшеліктері». «Сайрам жылнамасы» (2000), «Сайрамда бар сансыз  баб» (2001), «Отырар жәдігерлері» (2004), «Шежірелі Отырар» (2005), «Тәушен» (2005) кітаптарының авторы. Сондай-ақ 90-нан астам мақалалары, жарияланымдары жарық көрген. Қазақ және орыс тілдерін біледі. КОКП мүшесі (1991 жылға дейін), «Нұр Отан» ХДП мүшесі (2000 жылдан). 1970 жылдан - Шымкент облысы Алғабас ауданының КОКП XXII съезі атындағы кеңшарында бас ветеринар-дәрігер. 1973 жылдан - Шымкент облыстық партия комитетінің нұсқаушысы, Шымкент облыстық комсомол комитетінің екінші хатшысы. 1975 жылдан - Ленин аудандық партия комитетінің екінші хатшысы. 1977 жылдан -Шардара, Ленин аудандық Халық депутаттары кеңестерінің атқару комитеттерінің төрағасы. 1987 жылдан - Шымкент облыстық аграрлық өнеркәсіп басқарма төрағасының орынбасары. 1988 жылдан - Арыс  қалалық партия комитетінің бірінші хатшысы, Шымкент облысы Арыс  қалалық кеңесінің төрағасы. 1992 жылдан - ОҚО Арыс ауданының әкімі. 1993 жылдың мамыр айынан -ОҚО әкімінің орынбасары. 1994 жылдан - ОҚО Созақ ауданының әкімі. 1999 жылдан - ОҚО Сайрам ауданының әкімі. 2003 жылдан - ОҚО Отырар ауданының әкімі. 2005 жылдан бері -  ҚР Парламенті Сенатының депутаты, Аграрлық мәселелер және  қоршаған ортаны  қорғау комитетінің хатшысы. ҚР Жоғарғы Кеңесінің 12 шақырылымының депутаты (1990-1993),  ҚР Жоғарғы Кеңесінің сайлауы бойынша  Арыс сайлау округінен  ұсынылған, Шымкент облыстық Халық депутаттары кеңесінің депутаты (1973-1990). ТМД  қатысушы мемлекеттері Парламентаралық ассамблеясының мүшесі .  Ұлыбритания Бірлескен Корольдігі Парламентімен және Солтүстік Ирландия, Жапония Кеңесшілері Палатасымен әріптестік тобының мүшесі. «Құрмет белгісі» (1982), «Құрмет» (2004) ордендерімен: «Тың және тыңайған жерлерді игергені үшін» (1984), «Астана» (2000), «Қазақстан Республикасының тәуелсіздігіне 10 жыл» (2001), «Қазақстан Конституциясына 10 жыл» (2005), «Қазақстан Парламентіне 10 жыл» (2006) медальдарымен марапатталған. Әскери атағы - майор. Діни көзқарасы - дәстүрлі ислам. Саяси  қайраткер ретіндегі идеалы - Н.Ә. Назарбаев. Қазақстанның болашағы туралы болжамы - «Әлемнің дамыған 50 елінің санындағы өркендеген мемлекет». Хоббиі - кітап оқу, жаяу жүріп серуендеу. Сүйіп оқитын әдебиеті - тарихи романдар. Үйленген. Жұбайы - Омарова Айман Мағзиқызы (1947 жылы туған). Ұлдары - Ерлан (1974 жылы туған), Нұрлан (1980 жылы туған), Өміржан (1996 жылы туған); қызы - Айгүл (1974 жылы туған). 

