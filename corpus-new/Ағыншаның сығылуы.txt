Ағыншаның сығылуы (Сжатие струи) — гидротехникалық құрылыстардағы судың саңылаудан және саптама арқылы ағып шығуы кезінде байқалатын құбылыс. Ағынша қимасындағы сығылу резервуар қабырғасынан 0,5-сі аралық қашықтықта болады. Ағыншадағы сығылу қимасы ауданының саңылаудың барлық ауданына қатынасын ағыншаның сығылу коэффициенті деп атайды: е = wc\w, мұндағы wc — ағыншаның сығылу қимасының ауданы, w — саңылаудың ауданы. Ағыншаның сығылу коэффициентінің шамасы ағынның пішін өзгерісінің түріне тәуелді болады. Осыған байланысты ағыншаның толық және толмаған, жетілген сығылуы (бұл жағдайда ашық бет немесе саңылауға жақын орналасқан қабырға ағыншаның сығылу құбылысына әсерін тигізбейді) өлшемі саңылауға ең жақын резервуар қабырғасынан немесе ашық бетінен үш есе кем қашықтықта өтуі тиіс. Бұл талап орындалмаған жағдайда сығылу процесі жетілмеген болады. Егер сығылу құбылысы ағыншаның барлық периметрлерімен жүрсе, онда мұны толық, ал бқған қарама-қарсы жағдайда өтсе, толық емес сығылу деп атайды. е коэффициенті толық емес сығылуда толық сығылу коэффициентінен көбірек болады.  

