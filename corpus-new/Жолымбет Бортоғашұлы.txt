Жолымбет Бортоғашұлы - (шамамен 16 ғасырдың басы, қазіргі Батыс Қазақстан облысы, Ақжайық ауданы – 17 ғасырдың ортасы) – батыр. Кіші жүз құрамындағы байұлының бір тармағы тана руынан шыққан. Кейбір әдебиеттерде Жолымбет батыр есімі ағасы Жиембет жыраумен қатар айтылады. Ел арасында “алшын Жолымбет” атанған. Есім ханның Ташкент, Бұхара, Самарқан қалаларына жасаған жорықтарына қатысқан бас батырлардың бірі. Қ.Есенберлиннің “Жанталас” романында “Кіші жүздің таңдаулы қолын басқарған” Жолымбет батырдың да есімі аталып өтеді.   

