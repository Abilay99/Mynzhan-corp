Тулузадағы теракт 2012 жылы Францияның оңтүстігіндегі Тулуза және Монтобан қалаларында қару-жарақ қолдануымен болған теракт. Терактың негізгі нысаналары «Оцар ха-Тора» еврейлер мектебі және француздық әскери қызметкерлері. Теракт нәтижесінде сегіз адам қайтыс болып, төртеуі ауыр жарақаттармен ауруханаға жеткізілді. Полиция мәліметі бойынша, қылмыскер, 23 жастағы француздық мұсылман Мұхаммед Мера, ислами Аль-Каида ұйымының мүшелерімен хабарласуды талап еткен. 30 сағаттық француздық полицейлермен ұйымдастырылған қоршаудан кейін, Мера басқа атылып, мерт болды. Алғашқы шабуыл 11 наурызда болған. Онда, француздық парашютші, сержант Имад Ибн-Зятен (ол да француздық мұсылмын), Тулузадағы спортзалдарының сыртында атып өлтірілді. Екіншісі, 15 наурызда. Форма киген екі солдат, капрал Абель Ченнуф және қатардағы жауынгер Мұхамед Легоуэд, Монтобан қаласындағы сауда үйлерінің бірінде біреуі өлтіріліп, ал екіншісі ауыр жарақаттанған. Келесі шабуыл 19 наурыз күні «Оцар ха-Тора» еврейлік күндізгі мектепте болған, шабуыл нәтижесіндегде төрт адам (оның үшеуі балалар) қайтыс болған. Қылмыскер мотороллерге мініп, қылмыс орынынан қашып кетті. Шабуыл құрбандарының көбісі еврейлер мен арабтар болғаннан кейін, алғашында полиция бұл іске неонацисттер қатысты деп ойлаған. Бірақ кейін ғана, қылмыскер Мера екені анықталды. Полиция жорамалы бойынша шабуылдардың барлығы бір адаммен ғана байланысты. Өйткені, қылмыстың барлығы .45 колибрлі тапаншасымен жасалынған. Барлық үш шабуылды да ұрланған мотороллердегі дулығамен қорғалған мерген жасаған.  Өлтірілген үш солдатың екеуі мұсылман болған. Куәгерлердің хабарлауы бойынша, үш жағдайда қылмысқер мотороллер немесе мопедке отырып қылмыс орынынан тығылған. Әскери қызметкерлерді өлтіргеннен кейін, француздық ішкі жасырын полиция (DCRI), 23 жастағы күдіктіге аңдуды орнатты. Еврейлер мектебіне шабуыл жасағаннан кейін, күдік расталды. 21 наурыздың түніне қарай, қылмысқер тұрған Тулузадағы Côte Pavée ауданындағы үй, арнайы күштермен қоршалған. Операция барысында атыс басталып, үш полицейлер жарақаттанған. 22 наурыздың таңына қарай элиталы бөлімшелер пәтерге басып кірді. Бұл тағы да атысқа апарды, осы атыс кезінде қылмыскер қақ маңдайдан атылып өлтірілген. Террористің өлімі туралы хабар Францияның ішкі істер министірімен расталды. Төрт адам қайтыс болды. 30 жастағы раввин Джонатан Сэндлер, оның екі баласы (үш баласынан) Ариех (6 жаста), Габриэль (3 жаста) және директордың қызы, жеті жастағы Мириам Монсонего, ол қақ маңдайдан атылып өлтірілген. Аарон Биджэоуи, 17 жастағы еврей баласы, қатты жарақаттанған.  Төрт адамның мәйіті 20 наурыз күні Тулузадан Парижге қарай жіберіліп, кейін Парижден Израильге дейін ұшақпен жеткізілді. Олардың барлығы Иерусалимдегі Har HaMenuchot зиратында жерленген.  

