Ер Көкше көшесі (Астана) -Бұрынғы атауы №22 көше. Оңтүстік-Шығыс тұрғын алабы (оң жақ). Ер Көкше көшесі Арқайым көшесінен басталып, Бурабай көшесінде аяқталады. Жаңаарқа көшесімен қиылысады. Ұзындығы - 580 м. «Ер Көкше» — тарихи жыр. Бұл дастанның бірнеше нұсқасы бар. Оның ертеректе жазылып алынғандары В.Радлов пен М.Көпеев нұсқалары. Бұл екі нұсқа да Ертіс бойынан жазылып алынған. Жырдың нұсқалары Орталық ғылыми кітапхана қорында сақтаулы. Одан басқа Каспий өңірінде Мұрын жырау, Сырдария, Арал бойында Айтбай Хангелдин, Бейсен Сарманов айтқан нұсқалары бар.  

