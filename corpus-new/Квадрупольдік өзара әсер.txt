Квадрупольдік өзара әсер – квадрупольдік моменті бар зарядталған бөлшектер жүйесінің өзара әсері. Егер жүйенің электр заряды не диполь моменті нөлге тең болмаса, онда квадрупольдік өзара әсерді ескермеуге болады. Өйткені оның шамасы электрстатикалық және дипольдік өзара әсерлерден едәуір аз болып келеді. Алыс қашықтықта орналасқан екі атомның әрқайсысының квадрупольдік моменттері нөлге тең болмаған жағдайда олардың арасындағы әсерлесуде квадрупольдік өзара әсердің елеулі рөлі бар. Атомдардың квадрупольдік моменттері кванттық механика әдістерімен есептеледі. Электр зарядтары сфералық симметриямен орналаспаған көптеген атом ядроларының квадрупольдік моменттері болады.  

