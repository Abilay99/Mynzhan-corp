 Басқа мағыналар үшін Амангелді деген бетті қараңыз. Амангелді — Батыс Қазақстан облысы Тасқала ауданындағы ауыл, Амангелді ауылдық округі орталығы.  Аудан орталығы - Тасқала ауылынан  оңтүстік-батысқа қарай 28 км-дей жерде, бетеге, боз, сұлыбас өскен шалғынды қоңыр, қызылқоңыр топырақты, белесті-төбелі, орманды дала белдемінде орналасқан. Іргесі 1969 жылы Амангелді атындағы астық өсіру кеңшары ретінде қаланды. Оның негізінде 1997 жылдан әр түрлі меншіктегі 3 серіктестік, өндіріс кооператив және 18 шаруа қожалығы құрылды.  Амангелдіде және округке қарасты Беленькое, Ермольчево және 1-Шежін ауылдарында 3 бастауыш, 1 орта мектеп, 4 фельдшерлік-акушерлік пункт қызмет көрсетеді. 

