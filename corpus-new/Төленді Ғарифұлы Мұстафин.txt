Мұстафин Төленді Ғарифұлы (1942-1994), математика, логика саласының маманы, физика-математика ғылымдарының докторы (1991). Новосібір мемлекеттік университетін бітірген(1965). 1965-67 жылдары С.Сейфуллин атындағы Целиноград педагогика институтында қызметте, 1972-1992 жылдары ҚарМУ жоғары математика кафедра меңгерушісі, математика факультетінің деканы, оқу ісі жөніндегі проректор, 1992-94 жылдары қолданбалы математика институтының директоры. 80 ғылыми еңбегі жарыққа шыққан. ҚарМУ-дың оқу корпусында (Гоголь к., 38) мемориалдық тақта орнатылған.  

