Новоишим — Солтүстік Қазақстан облысы Ғабит Мүсірепов ауданының (1969 жылдан) және Новоишим ауылдық округінің орталығы, темір жол стансасы.    Облыс орталығы – Петропавл қаласынан оңтүстік-батысқа қарай 270 км жерде, Есіл өзенінің жағасында орналасқан.  1999 жылы ауылдың тұрғын саны 10 152 адам (5019 ер адам және 5133 әйел адам) болса, 2009 жылғы санақтың қорытындысы бойынша 11 284 адамды (5407 ер адам и 5877 әйел адамдар) құрады. Ауыл 2000 жылға дейін "Куйбышевский" деп аталған. Іргесі 1914 жылы қаланды. Алғашында "Козырное" деп аталған. Кейін жақын жатқан Ашанино, Пески, Целинное және Трудовое ауылдарымен бірігіп, қазіргі атымен аталды. Кенттегі бұрынғы кәсіпорындар негізінде 10 акционерлік қоғамдар, жауапкершілігі шектеулі серіктестіктер құрылды. Аурухана, емхана, санэпидстанса, 3 мектеп, кәсіптік-техникалық мектеп, мәдениет үйі, т.б. бар. Новоишим арқылы Петропавл – Көкшетау автомобиль магистралі өтеді. 

