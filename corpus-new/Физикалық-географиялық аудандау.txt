Физикалық-географиялық аудандау — жер бетін аумақтық саралау жүйесі. Ф.г.а. табиғат аумақтарының бір-біріне тәуелділігіне негізделеді. Табиғи ортаның құрауыштары бойынша (геоморфологиялық, климаттық, топырақтық және т.б.) және кешендік (ландшафтық) аудандауға бөлінеді. Кешендік аудандаудың белдемдік бірліктері: географиялық белдеу, географиялық белдем, физикалық-географиялық жолақ. Бейбелдемдік аудандауға сектор, ел, аймақ, провинция, аудан қамтылады.   

