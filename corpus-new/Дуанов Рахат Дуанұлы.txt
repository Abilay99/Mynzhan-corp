    Дуанов Рахат ДуанұлыҰлы Отан соғысының ардагері1922 жылы Ақбұлақ ауылында дүниеге келген.руы Сырымбет. Соғысқа дейін 7-ші классты бітіріп , колхозда жұмыс жасайды. Рахат аға соғысқа 1941 жылы 15 ші желтоқсанда аттанады. Майданда 310-атқыштар полкінің қатарында Украина майданфна қатысты. Ужгород, Лукачев қалаларын азат етуде, Орлов-Курск доғасында Десна, Припять, Днепр өзендерін алуда болған ұрысқа қатысып ерлік көрсеткен. Осы ерліктері үшін “Майдандағы ерлік үшін” медалімен наградталды. 1944 жылы шілде айында оң жақ иығынан ауыр жараланады. Жазылып шыққан соң өз полкіне қайта келіп қосылады. Осы жылдың Қыркүйек айында “Қызыл жұлдыз” орденімен наградталды. 1945 жылы 2-ші дəрежелі “Ұлы Отан Соғысы” (орден Отчественной войны 2 степени) орденімен наградталған. Ауылға келген соң колхоз жұмыстарында, соғыстан кейінгі барлық ауыртпалықтарды халықпен бірге көтеріп еңбек етті. Жаңауылда сол кезде қыздар көп болған екен, содан 40 қыздың ішінен таңдап Зұлқұмар деген қызға үйленді. Өмірге балалары Кенжехат, Төрехат, Бағлан, Əлібек, Бақытбек, Мəлік, Нұрлан, Кенжебектер келді. Кейін совхозда еңбек етті. Зейнеткерлікке шығып 1996 жылы қайтыс болады. Ал Зұлқұмар апамыз 2007 жылы дүниеден қайтты. Қазіп ұрпақтары ауылда жəне Өскемен қаласында тұрады. 

