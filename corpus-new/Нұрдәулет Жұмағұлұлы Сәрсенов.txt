Нұрдәулет Жұмағұлұлы Сәрсенов 1954 жылы 10 мамырда ӨзКСР Ташкент облысы Бостандық ауданында туған.  Қазақ. Әкесі - Сәрсенов Жұмағұл. Анасы - Тұрғынбаева  Қатира.Қазақ химия-технологиялық институтын (1976) химик-технолог инженер мамандығы бойынша; КОКП ОК жанындағыҚоғамдық ғылымдар академиясын (1988) саясаттанушымамандығы бойынша бітірген. Қазақ, орыс және ағылшын (сөздікпен) тілдерін біледі. «Нұр Отан» ХДП мүшесі (2004 жылдан). 1976 жылдан - Шымкент асбестоцемент  құрылғылары комбинатында машинистің көмекшісі, комсомол комитетініңхатшысы. 1982 жылдан -  Қазақстан ЛКЖО Шымкент облыстық комитетінің бірінші хатшысы. 1988 жылдан -Шымкент асбестоцемент  құрылғылары комбинатында шебер, аға инженер, партбюро хатшысы. 1992 жылдың ақпанайынан - Оңтүстік-Қазақстан облысы басшысының орынбасары. 1998 жылдан - «Тұран»  Қаржылай - өнеркәсіп тобы» АҚ Директорлар кеңесінің төрағасы. 1999 жылдан -  ҚР Парламенті Мәжілісі 2-ші шақырылымының депутаты.2004 жылдан бері -  ҚР Парламенті Мәжілісі 3-, 4-ші шақырылымының депутаты, Аграрлық мәселелер комитетінің мүшесі. «Халықтар достығы» (1985), «Құрмет» (2005), «Достастық» (2010) ордендерімен марапатталған. Әскери атағы - запастағы майор. Саяси  қайраткер ретіндегі идеалы - Н.Ә. Назарбаев. Хоббиі - футбол. Үйленген. Жұбайы - Тасанбаева Нұржамал Егемқұлқызы (1957 жылы туған).  Қызы - Сәрсенова Гауһар Нұрдәулетқызы(1982 жылы туған). 

