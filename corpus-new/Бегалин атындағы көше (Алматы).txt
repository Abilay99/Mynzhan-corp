Бегалин атындағы көше (Алматы) Көшеге қазақтың көрнекті жазушысы, ақын, аудармашы Сапарғали Ысқақұлы Бегалиннің есімі (Алматы қаласы атқару комитетінің 23.08. 1983 Ма17/511 шешімі) берілген. Бегалин Сапарғали Ысқақұлы (1895-1983) Семей облысының Дегелең ауылында дүниеге келген. «Бақыт», «Сәтжан», «Шоқан асулары» т.б. шығармалардың авторы. Пушкин, Лермонтов, Лесков шығармаларын қазақ тіліне тәржімалаған. Көше Медеу ауданында орналасқан. Қаланың Бөген батыр, Садовой, Бекқожин көшелерін қиып өтеді. Бұрынғы атауы - Дачная көшесі. Көшенің ұзындығы - 2800 метр. 

