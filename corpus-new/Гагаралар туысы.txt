Гагара туысы (Gavia)-5 түрді қызылжемсаулы, қаражемсаулы, ақмойын, ақтұмсық және қаратұмсық гарагаларды  қамтитын құстар туысы.Анықтау кезінде тамағы және мойынындағы түсті дақтар, сондай-ақ нәзік және үшкір тұмсықтың түсі үлкен рөл атқарады .Олардың ең кіші денелісі(қызылжемсаулы) 1 килодан, ең ірі денелісі(ақмойын) 6 килодан  астам салмақ тартады және қанат алымы біржарым метрден асып түседі.Негізінде балықпен қоректенеді, дегенмен қажет болған кезде шаянтәріздестерді, ұлуларды, құрттарды да жейді.Балапандарына бунақденелілердің дернәсілдерін тасиды.Гагаралардың барлығында жоғары дәрежелі желпуіш қауырсындары бір мезгілде түлейді, олар соның салдарынан уақытша ұшуға бейімділігін жояды. Сірә жұптарын өмір бойы сақтайтын болуы  керек. Аталықтары мен аналықтары түсі бірдей , аталықтары біршама үлкендеу болады. Біркелкі сұр түсті 2 баалапаны бар.Оқшауланып ұялайды, қыстаған кезде және жылыстағанда бәсеңдеу жинақталады немесе жеке жұп түзеді. Саны аз болғандықтан, бұл құстардың  шаруашылық маңызы болмайды. Алматы қаласы, 2010ж., Мектеп энциклопедиясы "Қазақстан жануарлары" сериясы, 2 том , 131 бет. 

