Искәндеров Изим (1906, Ұйғыр ауданы, - 1970, Алматы қ.) — ақын, Қазақстан Жазушылар одағының мүшесі. 1927 ж. Ташкенттегі Орта Азия университетін бітірген. Искәндеров ұзақ жылдар бойы оқуағарту саласында жұмыс істеді. 1927 ж. "Кәмбәгөллар авази" ("Кедейлер дауысы") газетінде "Қызын ту" атты тұңғыш өлеңі шықты. Ақын Шығыс Түркістан (Шыңжаң) ұйғырларының тұрмыс-тіршілігін суреттеуге арналған шығармаларға да қалам тартып, "Ұйғыр қызы", "Хантәңірі" поэмаларын жазды. "Назугум" поэмасында азаттық пен махаббат жолында қытай басқыншыларының қолынан қаза тапқан қаһарман, өнші қыз Назугум туралы жырлады. Ғ.Тоқайдың, темір жолыароковтың, т.б. ақындардың өлең-жырларын ұйғыр тіліне аударды.     

