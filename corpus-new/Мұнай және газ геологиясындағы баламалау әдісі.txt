Мұнай және газ геологиясындағы баламалау әдісі (орыс. Метод аналогии в геологии нефти и газа) — кез келген нашар зерттелген алаптың (аумақтың) мұнай мен газға деген мүмкіндіктерін сандық және сапалық тұрғыдан бағалау және болжау мақсатында қолданылатын әдіс. Бұл әдіске сәйкес, енді-енді ғана зерттеле бастаған түзілім алабының түрлі-түрлі сипаттарын бұрын жақсы зерттелген мұнайлы (газды) алаптағы ұқсас сипаттармен баламалай салыстыру нәтижесінде алдыңғы алаптың мұнай мен газға деген мүмкіндіктерін болжау шаралары жүзеге асырылады. Алайда балама теңдік емес екендігі белгілі, баламаға негізделіп жасалған тұжырымдардың шындыққа сәйкестік дәрежесі әлі де толық зерттеліп бітпеген мәселе.  

