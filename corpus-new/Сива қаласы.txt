Сива қаласы (Египет) – Египеттегі Матрух губернаторлығындағы оазис. Сива оазисінің жалпы халық саны 23 000 адам, ал оазис орталығындағы қалада 7000 адам тұрады. Оазисті ежелгі заманнан-ақ адамдар игергенімен, Сива туралы алғашқы жазбалар ХХVΙ перғауындар әулетінің кезіне жатады. Сиваның ежелгі Египеттегі атауы Нет-ам «Пальмалар жері» болған. Сонымен қатар, оазисте Амон құдайдың көне ғибадатханасы орналасқандықтан, көне атауларының біріне Аммона (Аммон оазисі) да жатады. Ескендір Зұлқарнайын Парсы елін жаулап алудың алдында, Сиваға соққан болатын. Зерттеушілердің болжауынша ол құстардың ізіне еріп келген. Көріпкел оның құдіретті күшін жариялап, Египеттің заңды перғауыны деп атаған. Кейінірек римдіктер оазисті жер аударатын аймақ ретінде пайдаланды. 708 жылы Сивалықтар Ислам әскеріне қарсылық білдіріп, Исламды тек 12 ғасырда қабылдады. 2007 жылы Сивадан 3 миллион жыл бұрын өмір сүрген адам іздері табылды. Әлем бойынша адамдар қалдырған ең көне іздерге жатады. Сива жайында атауларды «Махаббатқа бастар жол» фильмінен көруге болады. Фильм режиссері – Реми Ланж.  

