Новоишимка — Ақмола облысы Целиноград ауданындағы ауыл, Новоишим ауылдық округі орталығы.  Аудан орталығы – Ақмол ауылының солтүстік-батысында 55 км жерде, Есіл өзенінің сол жағасында орналасқан. Жақын темір жол стансасы – Қосшоқы (15 км).  Тұрғыны 2179 адам (2009).  Іргесі 1930 жылы қаланған. 1939 жылдан 1949 жылға дейін Ақмола ауданының орталығы, 1961 – 1996 жылдары Новоишимский астық кеңшарының және ауыл шаруашылығы техникумының орталығы болып келді. Новоишимкада  шұжық жасайтын цех, наубайхана, тұрмыстық қызмет көрсету комбинаты, т.б. жұмыс істейді. 

