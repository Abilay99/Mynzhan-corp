Тәр Нәдірмағанбетов (1914, Маңғыстау ауданы 7-ауыл – 1996, Қапшағай) – сауда жүйесінің қызметкері, ҚР Сауда және қоғамдық тамақтандыру ісіне еңбегі сіңген қызметкер (1965). 1930 – 41 жылдары Маңғыстауда, 1946 – 52 жылдары Алматы облысы сауда жүйесінде, 1952 – 60 жылдары Алматы темекі кеңшарында директордың орынбасары, директор, 1960 – 72 жылдары Алматы облысы Іле ауданында тұтынушылар одағы басқармасының төрағасы болды. КСРО медальдарымен марапатталған.   

