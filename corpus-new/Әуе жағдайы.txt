Әуе жағдайы (Воздушная обстановка) — екі жактың әуе шабуылы үшін әуе шабуылына қарсы қорғаныс құралдары мен авиацияның белгілі бір аудандағы қимылдарының маңызы, жағдайы және құрамы. Әуе жағдайының негізгі элементтері: өз күштері мен құралдарының жағдайы, аэродромдық желі, ӘШҚҚ әскерлері мен авиацияның басқару пункттері, әскери қимылдар театрының радионавигациялық құралдармен жабдықталуы, қарсыластың авиация қимылының сипаты мен құрамы және оның аудандары мен объектілерінің ӘШҚҚ құралдарымен жарақтану тығыздығы, радиотехникалық құралдарды табу мүмкіндігі және жойғыш авиацияны бағыттау, ұрыс қимылдарын т.б. жүргізу шарттары. Кейбір шетел армияларында "әуе-ғарыштық жағдай" деген түсінік те бар.  

