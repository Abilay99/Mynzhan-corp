Академиялық сағат  -  тұтас өткізілетін дәріс, лекция, сабақ үшін белгіленген уақыт мөлшері.Мектептегі және жоғары оқу орындарындағы Академиялық сағат мөлшері - көбінесе 45 минут. Оқытушы сабақты Академиялық сағат мөлшеріне сәйкес дайындап өткізеді. Жоғары оқу орындарында бір сабақ екі Академиялық сағат ішінде өтеді: бір пән қос сабақпен өткізіледі де, Академиялық сағат мөлшері сақталып, үзіліс жасалады. 

