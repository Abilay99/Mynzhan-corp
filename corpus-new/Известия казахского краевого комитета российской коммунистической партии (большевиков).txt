“Известия казахского краевого комитета российской коммунистической партии (большевиков)” – РК(б)П Қазақ өлкелік комитетінің журналы. 1920 жылы қыркүйекте ашылған “Известия Киргизского (Казахского) областного бюро РК(б)П и Оренбургского Тургайского губернского комитета РК(б)П” журналының жалғасы ретінде 1925 жылы мамыр-қыркүйекте әуелі Орынборда (1-саны), соңынан Қызылордада шығып тұрды. Барлығы 5 саны жарық көрді. Таралымы 1500 дана болды. Партия органдарының қаулы-қарарлары, губерния, уездік және бастауыш партия ұйымдарының жұмыстары жөнінде материалдар басылды.   

