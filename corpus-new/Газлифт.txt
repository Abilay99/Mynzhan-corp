Газлифт. Сұйықпен араласқан сығылған газ энергиясын пайдаланып сұйықтарды жоғары көтеру тәсілі. Сығылған табиғи газ көмегімен мұнай ұңғымаларын компрессорлық игеру шаралары нақ осы тәсілге негізделген. Егер сұйықты (көп жағдайда суды) жоғары көтеру үшін сығылған ауа пайдаланылатын болса, онда мұндай қондырғы "эрлифт "немесе "мамут-сорғы" деп аталады. Газлифтлердің пайдалы жұмыс коэффиценті 15-36 % аралығында, олардың көмегімен 1 сағатта судың 500 м3 массасын 200 м биіктікке, ал мұнайдың осындай массасын 1000 м биіктікке көтеруге болады.  

