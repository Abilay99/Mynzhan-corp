Плацеболық-эффект (лат.plasebo – сауығамын) – қандай да бір дәрі деп тағайындалатын зиянсыз препарат – плацебоны ішкізгенде субъектінің физиологиялық не психологиялық күйінде болатын өзгеріс. П.-э. дәрі қабылдау фактісінің өзінің психотерапевтік әсер-әрекетін көрсетеді және жаңа препараттың әсеріне иландырудың қатыстылығы дәрежесін анықтау қажет болғанда қолданылады. Бұл орайда сынаушылар тобына жаңа құралмен емдейміз деп хабарланады да, бұдан соң топтың жартысына плацебо беріледі. Екі кіші топ бойынша нәтижелерді салыстыру дәрінің шын мәніндегі нәтижелілігі туралы пайымдауға мүмкіндік береді. П.-э., сондай-ақ психотерапияда психологиялық міндеттерде пайдаланылады.  

