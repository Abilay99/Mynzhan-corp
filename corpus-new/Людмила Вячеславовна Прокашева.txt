Людмила Вячеславовна Прокашева - 1969 жылы 23 қаңтарда Павлодар қаласында туған. Орыс. Әкесі - Прокашев Вячеслав Спиридонович, зейнеткер, слесарь-баптаушы болып жұмыс істеген. Анасы - Прокашева Надежда Даниловна, зейнеткер, санитар болып жұмыс істеген. Павлодар педагогикалық институтының дене тәрбиесі факультетін бітірген (1990), дене тәрбиесі пәнінің мұғалімі. «Нұр Отан» ХДП мүшесі (2004 жылдан). 1983 жылдан - спорт нұсқаушысы. КСРО абсолютты чемпионы; Конькимен жылдам жүгіруден әлем чемпионатының күміс жүлдегері (1987); 500 м қашықтыққа конькимен жылдам жүгіруден қысқы Олимпиада ойындарының қола жүлдегері (Нагано, 1998); 1500 м қашықтыққа конькимен жылдам жүгіруден III қысқы Азия ойындарының чемпионы (1998). «Құрмет» орденімен (2000); «Ерен еңбегі үшін» медалімен (1994) марапатталған. Әскери атағы - ҚР ІІМ подполковнигі. Саяси қайраткер ретіндегі идеалы - А.С. Павлов. Қазақстанның болашағы туралы болжамы - «Жарқын, бейбіт болашаққа үміттенемін». Хоббиі - коньки спорты. Сүйіп оқитын әдебиеті - романдар. Тұрмыс құрмаған.   

