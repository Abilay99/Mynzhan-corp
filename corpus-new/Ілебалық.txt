Ілебалық – орта ғасырдағы қала. Алматы облысы Іле ауданы Іле өзенінің орта ағысы, қазіргі Қапшағай СЭС-нің жанында болған.  Белгілі зерттеушілер А.Н. Бернштам мен В.В. Бартольд – М.Қашқари мен В.Рубруктың жазба деректерін негізге ала отырып, І-ты Шеңгелді бекінісінің орнындағы “Екі өгіз” қаласы десе, академик Ә.Марғұлан Мұхаммед Хайдардың дерегіне сүйеніп, І-ты өз алдына жеке қала болған деп тұжырымдайды. І. қаласының орны әлі толық анықталмаған.  

