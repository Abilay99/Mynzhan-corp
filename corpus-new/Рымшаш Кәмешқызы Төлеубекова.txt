Төлеубекова Рымшаш Кәмешқызы (8 Мамыр 1952 жылы туған, Павлодар облысы Баянауыл ауданы Жосалы ауылы) – педогогика ғылымының докторы (2002), профессор (2004). Қазақстан Республикасы Жаратылыстану ғылымы академиясының мүшесі (2001). Қазақстан Республикасы Білім беру ісінің үздігі (1991). Қазақстан Республикасы Білім беру ісінің құрметті қызметкері (2007). 1974 жылы Қазақ мемлекеттік қыздар педогогикалық институтын (қазіргі Қазақ мемлекеттік қыздар педогогикалық университеті) бітірген. 1974–1988 жылдары Техникумда оқытушы. 1988 жылдан ҚазПИ-де (қазіргі ҚазҰПУ) оқытушы, лаборатория, кафедра меңгерушісі қызметін атқарды. 2001 жылы «Жоғары сынып оқушыларын жаңа әлеуметтік-мәдени жағдайда адамгершілікке тәрбиелеудің ғылыми-педагогикалық негіздері» тақырыбында докторлық диссертация қорғады. 70-тен астам ғылыми жарияланымның авторы.  

