Елемес – Павлодар облысы Екібастұз қалалық әкімдігіне қарасты аумақта орналасқан тау.  Екібастұз қаласының оңтүстігінде, Әңгірен көлінің оңталық-батысында 25 км жерде. Абсолюттік биіктігі 303 м. Тау солтүстік-шығыстан оңтүстік-батысқа қарай созылған.  Түпкі жыныстары жер бетіне шығып қалған өзен аңғарларымен, сай-жыралармен бөлінген. Беткейі жайпақ келген. Баурайынан өзендер мен жылғалар бастау алады.  Төменгі кембрий жүйесінің тау жыныстарынан құралған.  Өзен аңғарларының сортаң қызғылт қоңыр топырақты және шалғынды жерлерінде бұта, сұлыбас, боз, селеу және әр түрлі шөптесіндер өседі.  

