Елизавета Ивановна Чайкина (28 тамыз 1918, Калинин облысы, Пено ауданы, Руна деревнясы - 23 қараша 1941, Пено станциясы) — Ұлы Отан соғысында  (1941-1945) партизан қозғалысына қатысушы, Кеңес Одағының Батыры  (06.03.1942). 1939 жылдан Компартия мүшесі. 1939ж. Великие Луки облысы, ВЛКСМ Пено ауданы комитетінің хатшылығына сайланды. Ұлы Отан соғысының алғашқы жылдарында ВЛКСМ Пено астыртын аудан комитетінің секретары. Сатқынның көрсетуімен 1941 жылы қарашада неміс фашистері қолға түсіріп, азаптап атып өлтірді. Бірқатар ауыл шаруашылық кәсіпорындарына, мектептерге, пионер  дружиналарына Чайкинаның есімі берілген. Калинин қаласында Чайкина музейі бар. 

