Урарту тілі, халд тілі, биайнили тілі - б.а.б. 9-6 ғасырдағы ескерткіштер арқылы таңылған урарту халқының және Урарту мемлекетінің тілі.Урарту тілі Ван көлінің маңында (қазіргі Армения, Иран, Түркияның аздаған бөлігі) тараған. Хурри-урарту тілдері семьясына жатады. Жазу жүйесі - аккад сына жазуына ұқсас. Әріптері 16-17 дауыссыз, 4 дауысты дыбысты ғана таңбалайды.Есім сөздері 2 сандық көрсеткішке, 8 септікке, ал етістік жаққа, шаққа, санға, райға, етіске бөлінеді. Сөз жасау, сөз түрлендіру жағынан жалғамалы тіл. Сөйлем құрылысы эргатив конструкцияға негізделген. 

