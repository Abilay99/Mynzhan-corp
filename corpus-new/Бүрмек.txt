Бүрмек , кельпиния (лат. Koelpinia) – астралылар тұқымдасына жататын бір жылдық шөптесін өсімдіктер туысы. Қазақстанда шөлді, шөлейтті аймақтарда өсетін 3 түрі (жіңішке Б., таспа Б., Тұран Б-і) бар. Олардың биікт. 5 – 40 см. Сабақтары түбінен бұтақталған. Жапырақтары ұзынша, тамыр түбіндегілері сағақты, сабақ бойындағылары отырыңқы. Гүлдері қос жынысты, ашық сары түсті, себет гүлшоғырына топталған. Сәуір – мамыр айларында гүлдеп, маусым – шілдеде жемістенеді. Жемісінің ұшында қармақ тәрізді тікендері болады. Тұқымдары бос жатады, саны 6 – 8. Б-терді ерте көктемде мал жақсы жейді. Жемістенген кезде жемістеріндегі тікендер ұсақ малдың жүніне жабысып, қой ш-на зиян келтіреді.   

