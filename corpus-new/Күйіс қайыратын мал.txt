Күйіс қайыратын мал - қарны күрделі, бірнеше бөлімнен тұратын мал. Ол қарынның алдыңғы мес- не тазқарын, тақия қарын мен жалбыршақ деп аталатын алдыңғы бөлімдерінде ас қорыту бездері болмайтындықтан қарын сөлі бөлінбейді де, күйіс қайыру барысында құйылатын мол сілекей арқылы оңдағы микроорганизмдер дамуына жайлы жағдай қалыптастырылып, жиналған жемшөп әрі қарай сөл бөлінетін нағыз қарын - ұлтабарға өткенше, пайдалы микробиологиялық өңдеуден өткізіледі. Күйіс қайыратын малға мүйізді ұсақ және ірі қара мал, түйе, бұғы жатады. 

