Заманбек Батталханов (22.12.1922 жылы туған, бұрынғы Жаркент уезі) — партия, кеңес қызметкері, Жетісу өңіріндегі ауыл шаруашылығы аудандарының қалыптасуы мен дамуына елеулі үлес қосқан ұйымдастырушылардың бірі. 1942-46 жылдары Ұлы Отан соғысына қатысқан. 1952 жылы ҚазПИ-ді бітірген. 1954-84 жылдары Ұйғыр, Іле, Жаркент аудандары атқару комитетінің төрағасы болды. Ол Жетісу өңірінде суармалы егіншілік пен интенсивті мал шаруашылығын дамытудың тиімді жаңа бағыттарын ұсынып, іс жүзіне асырды. 1994 жылдан Алматы облыстық ақсақалдар алқасының төрағасы. "Жарыс мұраты — жеңіс" (1978), "Басшы — тәрбиеші" (1979), "Өмірім — өнегем" (1980), "Өнегелі емір" (1986), "Жаңғырықты жылдарда" (1993), "Ақсақалдар алқасы" (1996), "Оразбақ батыр" (2002) атты кітаптары жарық көрген. Ленин (1975), Октябрь революциясы (1978), Еңбек Қызыл Ту, "Достық", "Құрметбелгісі", "Отан" ордендерімен және бірнеше медальмен марапатталған.     

