Әбдірәхім Шаңбаев  (ٵبدﯨﺮاﺣﯩﻢ شاﯕﺒﺎﻳﻪﯙ‎) — көрнекті ақын, журналист (1930-1985). 1930 ж. Тарбағатай аймағының Шәуешек ауданындағы Абдыра деген жерде малшы отбасында дүниеге келген. 1937 ж. әкесі оны жаңаша бастауыш мектепке беріп, 1946 ж. дейін орталық мектепте оқыды. 1948 ж. бастап қоғамдық қызметтерге араласады.  1953 ж. Қытай коммунистік партиясына мүше болады. Қоғам табалдырығын аттағаннан кейін Әбең оқу-ағарту шебінде және басқа да қоғамдық қызметтерде болады. 1955 ж. «Шинжяң газетіне» орналасады. Онан кейін соң «Іле газеті» қазақ редакциясында тілші, редактор, редакция бөлімінің орынбасар бастығы болып өмірінің соңына дейін қызмет істеп келді. 1979 ж. Қытай жазушылар одағы Шинжяң бөлімшесінің мүшелігіне қабылданды. Соңғы тыныша дейін ақпарат саласы мен әдебиет бау-бақшасына адал терін аямай төккен ақын ұзақ аурудан айыға алмай 1985 ж. 23 мамыр күні Құлжа қаласында қайтыс болды.  

