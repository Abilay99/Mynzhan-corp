Бударин — Батыс Қазақстан облысы Ақжайық ауданындағы ауыл, Бударин ауылдық округі орталығы.  Аудан орталығы - Чапаев ауылынан солтүстік-батысқа қарай 35 км жерде, Жайық өзенінің оң жағалауында орналасқан.  Шөлейт белдемнің құрғақ қоңыржай агроклиматтық белдемінде жатыр. Жайық өзенінің  аңғарындағы шалғынды қара және бозғылт сұр топырақты жерінде әр түрлі астық тұқымдасты шөптер өседі. Ауылда Чуйков атындағы өндірістік кооператив пен шағын шаруа қожалықтары жұмыс істейді. Бударинде орта мектеп, аурухана бар. Тұрғындары Ақжайық ауаданымен және басқа елді мекендермен автомобиль және су жолымен қатынасады. 

