Щербаков Федор Иванович (26.5.1947 ж. туған, Қарағанды облысы Жаңаарқа ауданы Бидайық ауылы) – әскери қайраткер, генерал-лейтенант (1993). Ташкент жоғары жалпы әскери командалық училищесін (1970), Мәскеудегі әскери академияны (1980), РФ Қарулы Күштері Бас штабының әскери академиясын (1992) бітірген. 1970 – 87 ж. Германиядағы Кеңес әскері тобында, Қиыр Шығыс, Мәскеу әскери округтерінде басшы қызметтер атқарды. 1987 – 90 ж. құрама командирі, бірлестік қолбасшысының орынбасары болды. Қазақстан тәуелсіздік алғаннан кейін 40-армия қолбасшысының 1-орынбасары (1992), 1-армия корпустың командирі (1992 – 94), Құрлық әскерлерінің қолбасшысы – Қорғаныс министрінің 1-орынбасары (1994 – 98), Жалпы қолданыстағы күштердің қолбасшысы (1998 – 2000) қызметтерін атқарды. Қызыл жұлдыз, “Құрмет” ордендерімен марапатталған. Қазақ энциклопедиясы, 9 т.  

