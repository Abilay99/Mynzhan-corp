Оперативті меню (Оперативное меню; shortcut menu) — меңзермен (тышқан меңзермен) объектіні көрсетіп тұрып, тышқанның оң батырмасын басқанда, суырылып шығатын жанама меню. Құрамында көрсетілген объектіге байланысты орындалуға тиіс командалар болады. Мысалы, мәтіннің бір бөлігін белгілеп тышқанның оң батырмасын басқанда, сол мәтінді басқаша пішімдеуге, оны басқа жаққа жіберуге және көшірмесін алуға болатын оперативті меню пайда болады.   

