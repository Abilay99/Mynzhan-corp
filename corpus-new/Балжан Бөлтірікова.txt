Бөлтірікова  Балжан (1921, Жамбыл облысы Қордай ауданы  Қасық аумағы — 14.5.1998, Алматы) — мемлекет қайраткері. Алматы мұғалімдер институтын (1941), Қазақ педагогикалық институтын (1943) бітірген. 1941 — 49 ж. Алматы облысы  Бөрілітөбе ауданы  Лепсі орта мектебінде оқу ісінің меңгерушісі, Алматы қаласындағы 12 орта мектептің мұғалімі, директоры. 1949 — 55 жылдары Қазақстан Бастауыш және орта мектеп қызметкерлері кәсіподағы республикалық комитетінің төрайымы, 1955 — 66 жылдары  Қаз КСР Министірлігі  Кеңесі төрағасының орынбасары, сыртқы істер министрі болды. 1971 — 80 жылдары  Қазақстан оқу министрі, кәсіптік-техникум  білім беру жөніндегі мемлекеттік  комитет төрағасының орынбасары қызметтерін атқарды.        «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 жыл, ISBN 5-89800-123-9, II том   

