Муллашев Кәміл Уәлиханұлы (27.10. 1944 жылы туған, ҚХР, Үрімші қаласы) — суретші, Қазақстан Суретшілер одағының мүшесі (1980), Бүкілодақтық Ленин комсомолы сыйлығының лауреаты (1981), Қазақстанның еңбек сіңірген  қайраткері (1996). 1964 ж. Алматы көркемсурет училищесін, 1972 ж. В.Суриков атындағы Мәскеу мемлекеттік көркемсурет институтын бітірген. Муллашевтің туындыдары Мәскеу қаласындағы Третьяков галереясында, Ә.Қастеев атындағы мемлекеттік бейнелеу өнері музейінде және шетелдердегі жеке өнер туындыларын жинаушылардың қорларында сақтаулы.     

