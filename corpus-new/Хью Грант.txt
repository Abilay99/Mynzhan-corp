Хью Грант (ағылш. Hugh Grant), толық аты: Хью Джон Мунго Грант (ағыл. Hugh John Mungo Grant; 9 қыркүйек 1960 жыл, Лондон) – британдық актер.  Көбінесе романтикалық комедияларда, мелодрама жанрындағы киноларға түседі. Алғашқы фильміне жиырма екі жасында түскен.  1987 жылы шыққан «Морис» атты мелодрамасы оның кино әлеміндегі сәтті қадамдарының бірі болады. 1994 жылы түскен «Четыре свадьбы и одни похороны» атты романтикалық комедиясы Грантты кеңінен танымал етеді. Әртүрлі номинациядағы көптеген сыйлықтардың иегері. Фильмографиясы: «Белое зло» (1987), «Заря», «Леди и разбойник», «Логово белого червя» (1988), «Сирены» (1994), «Реальная любовь» (2003), «Супруги Морган в бегах» (2009), т.б. 

