Норвег тілі (norsk [nɔʂːk]) — солтүстік герман тілдерінің батыс-скандинавия тобы, Норвегияның ресми тілі. Бұл тілде шамамен 5 млн адам сөйлейді.  12 ғасырдың аяғында көне норвег тілі өз бетінше тіл болып қалыптасты. 15 ғасырдың ортасында норвег тілі көптеген норвегтердің тіліне айналған болатын. Қазіргі норвег тілінің 2 бәсекелес және «ресми» түрі бар — букмол (норв. bokmål — кітаби тіл) және нюнорск (норв. nynorsk — жаңа норвегиялық).  Букмол (риксмол) кең таралған, жазба дат тілінен шыққан, Норвегия территориясында Дания–Норвегия (ағылш. Denmark–Norway) мемлекеті тұсынан бастап қолданылады. Букмол тілінде үнжария және журналдар жарияланады; ол жазба тіл сапасында пайдаланылады.  Жаңа норвег формасы — нюнорск — батыс ауыл диалектілеріне негізделген, 19 ғасыр ортасында көне скандинавия тілдік дәстүрін сақтау үшін Ивар Осен (1813—96) ойлап тапқан. Екі тіл де ресми дәрежеде және білім жүйесінде.  Екеуін жалпы бірте-бірте бір тіл — самнорск (ағылш. samnorsk) ету саясаты жоспарда болған, бірақ 2002 жылы ресми тоқтатылған болатын. Норвег әліпбиі 29 әріптен құралады: 

