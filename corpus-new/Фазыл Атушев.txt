Фазыл Атушев (23.2.1925, Жәнібек ауданы, Жәнібек ауылы — 29.8.1988, Алматы) — кинорежиссер, аудармашы, Қазақстанның еңбек сіңірген мәдениет қызметкері, КСРО-ның кинематография үздігі. Ұлы Отан соғысына қатысқан. 1949-53 ж. Алматы заң институтында оқыған. ҚазКСР мәдениет министрлігінде киносценарийлар жөніндегі редактор (1951-54), бас редактор (195861), «Қазақфильм» киностудиясында аға редакторы (1954-58), киностудия директорының орынбасары (1961-63), дубляж бөлімінің бастығы (1975-88), Қазақстан Кинематографистер одағы басқармасының 2-хатшысы қызметтерін атқарды. Атушев 70-тей көркем фильм дубляжының режиссері, 150-ден астам фильмді қазақшаға аударушы. Сондай-ақ қазақ тіліне саха, вьетнам жазушыларының көркем шығармаларын, венгер жазушысы Т. Черештің повестерін, т.б. аударған. Қызыл жұлдыз, 3 дәрежелі Даңқ орденімен, медальдармен марапатталған.  <references>  

