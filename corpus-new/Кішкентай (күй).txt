Кішкентай күйі — Күйші Құрманғазының алғашқы шығармаларының бірі. Бұл күй Исатай Тайманұлының көтерілісіне арналған. Бұл күйді О.Қабиғожин орындап берген. Оркестрге түскенде күйдің екпіні аздап бәсеңдеді. Музыка мамандарының кейін жүргізілген редакцияларында (мысалы: Л.Шаргородский) күйдің екпіні 5-6 есе жайланған. Күйде еске түсіру драмалық кезеңдер бар.Қайғыдан да құр емес. Екі дауыстылықтың шегінде гармониялық элементтерінің аса тапқырлықпен жазылған тұстары көп. Күйдің орындалуы шеберлікті талап етеді. 

