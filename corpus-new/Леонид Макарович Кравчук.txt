 Леонид Макарович Кравчук (укр. Леонiд Макарович Кравчук; 10 қаңтар 1934, Ұлы Житин, Волынское воеводство, Польша) — украиндық саяси және мемлекет қайраткері.1991—1994 жылдары — Украинаның тұңғыш Президенті. Украина Жоғарғы радасының I — IV шақырылымының халық депутаты. 1958-1991 жылдарда СОКП мүшесі, 1990-1991 жылдарда УКП ОК мүшесі.1998-2009 жылдары УСДП (б)мүшесі. 1934 жылдың 10 қаңтарында Польша Республикасындағы Ровенск облысының Ұлы Житин аймағында шаруа жанұясында дүниеге келді.Әкесі Макар Кравчук 1930 жылдары поляк атты әскерінде қызмет етті, кейін Кравчуктің әкесі мен анасы поляк қоршауында жұмыс істеді. Ұлы Отан соғысы кезеңінде Леонид Кравчуктің әкесі соғыс даласында мерт болып, 1944 жылы Белоруссияның бауырластар зиратында жерленді. Өгей әкесі мен 1980 жылы Ұлы Житинде инсульт сырқатынан қайтыс болып, сонда жерленген анасының қолында тәрбиеленді. Киев мемлекеттік университетінде (1958), СОКП ОК жанында қоғамдық ғылым академиясында (1970) білім алды. Экономика ғылымының кандидаты, диссертациясын «Социализмдегі пайда маңызы және оның ұжымшар өндірісіндегі рөлі» тақырыбында қорғады. 1958-1960 жылдары – Черновицк қаржы техникумында ұстаз. 1960-1967 жылдары – Саяси білім беру Үйінің кеңесші-әдіскері, лектор, хатшы көмекшісі, УКП Черновицк облыстық комитеті үгіт-насихат бөлімінің басшысы. 1991 жылдың 1 желтоқсанында Леонид Кравчук Украинаның президенттігі тағына 61,6 % дауыс жинап, айқын басымдылықпен сайланды. 1992 жылдың 22 тамызында Киевте болған Украина Жоғарғы Радасының салтанатты сессиясында Николай Плавьюк заңд түрде Украина Халық Республикасындағы (УХР) өз өкілеттілігі мен қызметін 1991 жылы сайланған бірінші тәуелсіз Украина президенті Леонид Кравчукке заңды түрде табыстады. Плавлюк өз сөзінде қазіргі украина мемлекеті Украина Халық Республикасының заңды құқық мұрагері екенін атап өтті. 1991 жылдың 8 желтоқсанында Ельцин мен Шушкевич КСРО-ның билігінің тоқтатылуы туралы Беловежск келісіміне қол қойды. 1994 жылғы мерзімінен бұрын болған президенттік сайлаудың (1993 жылдың жаз айында жаппай ереуілдең ықпалымен еріксіз келісім берген) екінші кезеңінде Леонид Кучмаға есе жіберіп алып, 45,1 % дауыспен жеңіліске ұшырады.1994 жылы қыркүйек айында Жоғарғы раданың депутаты болып сайланды, "Әлеуметтік-нарықтық таңдау" фракциясының мүшесі, кейін "Конституциялық орталық" атты депуттаттар тобына кірді.1998 жылы Украинаның (біріккен) Әлеуметтік-демократиялық партиясының партиялық тізімінің партиялық көшбасшысы ретінде Украина Жоғарғы радасының депутаты болып қайта сайланды 500-ден астам мақаланың авторы. 

