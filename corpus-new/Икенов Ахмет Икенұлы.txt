Икенов Ахмет Икенұлы  (10.10.1931, қазіргі Астана қаласы – 2002, Алматы қаласы) – Философиялық ғылыми кандидат, әлеуметтану ғылыми докторы (1992), профессор ҚазМУ-ды (қазіргі ҚазҰУ) бітірген соң Ақмола облысы комсомол комитетінде нұсқаушы, лекторлар тобының меңгерушісі (1955–59), Қазақстан ЛКЖО ОК-нде нұсқаушы (1959–60), ҚазМУ-да ассистент (1960–63), Алматы халық шаруашылығы институтында (1963–74, қазіргі Қазақ экономикалық университетті) аға оқытушы, доцент, Қазақстан КП ОК-нің үгіт-насихат бөлімінде лектор (1974–83), Қазақ КСР-і Жоғары және арнаулы орта оқу министрінің орынбасары (1983–86), Қазақ физкультура институтының проректоры (1987–88), Алматы жоғары партия мектебі, Алматы педогокикалық университетті және КИМЭП-те доцент, кафедра меңгерушісі (1988–92), Қазақ мемлекеттік қыздар педогокикалық институтында кафедра меңгерушісі (1992–94), Қазақ мемлекеттік заң университетті мен Қазақ экономикалық университеттінде кафедра меңгерушісі, профессор (1994–2002) қызметтерін атқарған. «Гуманистический аспект управления научно-техническим процессом» деген тақырыпта докторлық диссертация қорғаған. Икенов Ахмет Икенұлы 120-дан астам ғылыми еңбектің авторы.    

