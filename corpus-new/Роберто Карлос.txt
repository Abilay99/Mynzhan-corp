 * Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Роберто Карлос да Силва Роша (порт. Roberto Carlos da Silva Rocha; 10 сәуір 1973, Гарса, Сан-Паулу) — Бразилияның бұрынғы футболшысы, қорғаушы, сонымен қатар орта қорғаушы мен тіреуші жартылай қорғаушының позициясында ойнай алады. Түркияның «Сивасспор» футбол клубының негізгі бапкері. 2002 жылдың футболдан әлем чемпионы, “1998 жылғы футболдан әлем чемпионатының” күміс жүлдегері. [ФИФА 100]]ге кіреді. УЕФА Чемпиондар Лигасында 100-ден астам матчта ойнаған 19 футболшылардың бірі. Ол өзінің жылдамдық мағлұматтарымен (Роберто Карлос 100 метрді 11 секундтан аз уақытта жүгіріп өткен) және бірталай әдемі гол салған, соның ішінде айып соққылардан гол салған аса қатты қашықтан соққыларымен әйгілі. 1997 жылы “ ФИФА-ның жыл футболшысы”  атағына дауыс беру нәтижесінде отандасы Роналдодан кейін екінші орынға ие болды. Көп жылдар бойы ол соққы күші мен доптың ұшу жылдамдығы (198 км/сағ) туралы әлемдік рекордтың иесі болып келді. Бұл рекорды “2010 жылғы футболдан әлем чемпионатында” неміс футболшысы Лукас Подольски 201 км/сағ жылдамдықпен озып кетті. Роберто Карлос айып соққыларды табанның сыртқы жағымен орындайды, сол себепті доптың ұшу траекториясы әрқашан әртүрлі болып келеді. «Мен бұл соққыларды күнде жаттықтырамын және сәттілік тек тұрақты жаттығулардың нәтижесінде ғана келеді деп санаймын», — Роберто Карлос (Жағдайына қарай 2011 жылдың 26 қыркүйегіне түзетілген) Сайттар Видео 

