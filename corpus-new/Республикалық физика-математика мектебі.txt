О. Жәутіков атындағы Республикалық мамандандырылған дарынды баларға арналған физика-математика орта мектеп-интернатының іргесі 1972 жылы Алматыда қаланды. Республикалық және халықаралық олимпиадалар мен ғылыми жобалар сайысынан жүлделі орындарға ие болып, жоғары көрсеткіштерге жеткен Қазақстан мектептерінің бірі болып табылады. Аталған оқу орнында 8-11 сынып оқушылары білім алады. Директоры: Баеков Ербол Сейітұлы. Құрылған уақытынан бері 45 жыл ішінде  О.Жәутіков атындағы РМФМОМИ-ды 7000-нан астам түлектер бітірген. Олардың ішінде экономика, ғылым, бизнес салаларында өз орындарын тапқан, сонымен қатар ҚР Президентінің аппаратында, ҚР үкіметінде жауапты жұмыстарды атқаратындары бар.  Мектеп оқушыларының ішінде Қазақстан аумағынан тыс жерде де танымал болған “Яндекс” компаниясының негізін қалаған бұрынғы сыныптастар – Аркадий Волож бен Илья Сегаловичты атап өтуге болады. Мемлекеттік мүлік комитетінің №877 от 01.07.2015ж. бұйрығы бойынша «О. Жәутіков атындағы республикалық мамандандырылған дарынды балаларға арналған физика-математика орта мектеп-интернаты» Коммерциялық емес акционерлік қоғамы «Республикалық физика-математика мектебі» болып аты өзгертілді. КеАҚ «РФММ-нің» оқушылары жыл сайын өткізіліп отыратын Республикалық олимпиадалардан үздік нәтижелер көрсетіп отырады. Мысалы, 2015 жылғы мәліметтерге сүйенсек,  мектеп оқушылары жылпы саны 51 медаль иеленген, оның ішінде жаратылыстану бағыты бойынша — 39 медаль, гуманитарлық бағыт бойынша — 12 медаль. Сондағы 11 медаль алтын, 21 медаль күміс және қола алқадан 19. Сонымен қатар, дәл осы жылы РМФМОМИ өзін «Үздік олимпиадалық команда - 2015» ретінде танытты. Елімізде жыл сайын өткізіліп отыратын Ұлттық Бірыңғай Тестілеу нәтижелерінен де алдыңғы қатардан орын алады. 2015 жылдың 3 шілде күні РФММ-нің 208 түлегі ҰБТ тапсырды және мектеп бойынша орташа көрсеткіш 109,5 баллға тең болды. «Алтын белгіге» үметкер 94 оқушының 67-сі ақтап шықты, үздік аттестат иегерлер саны 15-ке жетті. «Алтын белгісін» ақтауға бар жоғы 1 баллы жетпеген оқушылар озат оқушы ретінде сақтылып, үздік аттестаттарын алды. Қорытындыласақ, 2015 жылғы ҰБТ бойынша 100 оқушы жылды озат бітірді.  Мектепке облыстық физика және математика олимпиадасының жеңімпаздары мен арнайы іріктеу сынағынан өткен оқушылар қабылданады. Оқу мерзімі математика, физика, информатика және ағылшын тілі пәндерін тереңдетіп оқытудың мемлекеттік стандартқа сай бағдарламасы бойынша 4 жыл (8–11 сыныптар) және 2 жыл (10–11 сыныптар). Сабақтар қазақ және орыс тілдерінде жүреді.Баеков Ербол Сейітұлы – мектеп директоры. 2004 жылдан мектепте математика және физикадан Халықаралық Жәутіков олимпиадасы өткізіліп отырады. Шетелдік танымал мектептермен тығыз байланыс орнаған. Шетелдік танымал жоғарғы оқу орындарымен тығыз байланыс орнаған. 

