Бааеддин Өгел (1924, Түркия, Анадолы аймағы, Елазығ ауылы - 9.3.1989, Қожатепе) — түрік ғалымы, тарих ғылымдарының докторы (1948), профессор (1965). Анкара университетінің тіл және тарих, география факультетін бітірген (1945). Кейін Гази, Анкара, Елазығ университеттерінде оқытушы (1953-82) болды. Бааеддин – түркі және Орта Азия халықтарының тарихы, мәдениеті, тіліне қатысты 20-дан астам монография, 150-ге жуық ғылыми мақалалардың авторы. Бааеддиннің “Ерзурум ескерткіштеріндегі Алтай - түркі танымының іздері” (1947), “Хундар, көктүріктер, ұйғырлар” (1968), “Түркі мәдениеті тарихына кіріспе” (1985), “Ұлы хун империясының тарихы” (1998),  тағы басқа еңбектері ғылыми ортада жоғары бағаланды.   

