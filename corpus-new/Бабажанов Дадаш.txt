 Басқа мағыналар үшін Бабажанов деген бетті қараңыз. Бабажанов Дадаш (1.3. 1922, Алматы облысы Жамбыл ауданы Ұзынағаш ауданы - 6.2.1985) - [[екінші дүниежүзілік соғыс|екінші дүниежүзілік соғысқа]] қатысушы, қатардағы жауынгер, бөлімше командирі. Өзбек. Кеңес әскері қатарына 1941 ж. Жамбыл ауданы әскери комиссариатынан шақырылды. Бабажанов 417- атқыштар дивизиясы 1369-атқыштар полкінің автоматшылар ротасы құрамында ұрыстарға қатысты. Қырым тубегіндегі Сапун тауы биіктігін басып алу кезінде ту ұстаушы әскерлер қатардан шығып жатты. Бірақ жауып тұрған оқтың астында қызыл жалау қолдан-қолға көшіп отырды. 1944 жылдың 7 мамырында дұшпан қорғанысының алдыңғы шебін артиллериядан атқылаған кезде Бабажанов өзінің белімшесімен жау шебіне жақын келіп, траншеяға батыл басып кірді де, кеңес әскерлерінің алға жылжуына кедергі жасап тұрған жау пулеметін жойды. Өз бөлімшесін Сапун тауының төбесіне бастап шығып, қызыл жалау тікті. Бабажанов бөлімшесі жаудың екі шабуылына тойтарыс берді. Осы ерлігі үшін Бабажановқа КСРО Жоғары Кеңесі Төралқасының Жарлығымен Кеңес Одағының Батыры  атағы берілді (24.3.1945). Ленин, 3-дәрежелі Даңқ ордендерімен, медальдармен марапатталған. Соғыс аяқталған соң Қазақстан КП ОК-нің партия мектебін бітірді (1947). Ұзынағаш ауданында тұрып, жұмыс істеді. 

