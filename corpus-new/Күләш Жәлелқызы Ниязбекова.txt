Күләш Жәлелқызы Ниязбекова(30.11.1937 ж.т., Шығыс Қазақстан облысы Аягөз ауданы Таскескен а.) – медицина ғылымының докторы (1988), профессор (1992). Алматы мемлекеттік медицина институтын (1961, қазіргі Қазақ ұлттық медицина университеті) бітірген. Алматы облысында балалар дәрігері (1961–1962), КСРО Денсаулық сақтау министрлігінің ғылыми-зертеу институтында клиникалық ординатор (1963–1965, Мәскеу қ.), аспирант (1965–1967), Қазақ туберкулез ғылыми-зерттеу институтында кіші, аға ғылыми қызметкер, бөлім меңгерушісі, директордың ғылым жұмыстар жөніндегі орынбасары (1967–1996) болды. 1996 жылдан бөлім жетекшісі қызметін атқарады.  100-ден астам ғылым жарияланымның, 1 монографияның авторы.    

