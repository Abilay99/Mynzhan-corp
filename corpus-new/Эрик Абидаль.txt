* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Эрик Силвен Абидаль (фр. Éric Sylvain Abidal, 11 қыркүйек 1979 жыл, Лион, Франция) — француз футболшысы, қорғаушы. Франция Ұлттық футбол құрамасында ойнаған. 2006 жылы әлем чемпионатының күміс жүлдегері атанды. Карьерасында бірнеше француз клубтарында және Испанияның "Барселона", Грекияның "Олимпиакос" клубтарында доп тепті. Ең табысты болған жылдары "Барселонада" ойнаған маусымдар. Бұл команданың сапында мүмкін болған жүлденің бәріне қол жеткізді: екі дүркін Чемпиондар Лигасын, төрт рет Испания чемпионатын ұтып алды. 2011 жылы қатты ауырып, бірнеше ай алаңға шыға алмады. Сол жылы "Барселона" Чемпиондар лигасын ұтты да, "Уэмблидегі" финалдан соң кубокты көтеру мәртебесін Абидальға берді. Қазір "Барселонада" техникалық хатшы қызметін атқарады. 

