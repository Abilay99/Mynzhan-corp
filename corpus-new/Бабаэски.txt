Бабаэски – Түркиядағы Кыркларели иліндегі қала және аудан . Қала Шығыс Фракия үстіртінің орталығында, Кырыкларели илінен 25 км қашықтықта орналасқан. Қала аумағында Осман империясының әскері мен болгар әскерлерінің шайқасы кезінде болгарлар жеңіліске ұшырайды. Бірінші Дүниежүзілік соғыста Осман түріктері жеңіліс тапқаннан кейін қала грек әскерінің қолына өтіп, 1920 жылғы Севрск бейбіт келісіміне сәйкес қала және бүкіл Шығыс Фракия аумағы Грекияға беріледі. 1923 жылы Лозан келісіміне сәйкес қала Түркия Республикасының құзырына өтеді. Қаланың грек тұрғындары Грекияға қоныс аударуға мәжбүр болды. Қалада 1467 жылы салынған ескі мешіт, 1555 жылы Синан сәулеткерінің салған Джедид Әли Паша мешіті, 1633 жылы салынған Бабаэски көпірі, ескі хамам, 1914 жылы салынған Ататүрік атындағы орта мектеп бар.  

