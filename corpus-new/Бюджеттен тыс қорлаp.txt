Бюджеттен тыс қорлаp — мемлекеттік билік пен жергілікті өзін-өзі қаржыландыру органдарынын қаржы ресурстарының оқшауландырылған бөлігі; қолданыстағы зандарға сәйкес нысаналы мақсатқа пайдаланылатын арнаулы көздердің есебінен құралады. Кейбір қоғамдық қажеттіліктерді қаржыландыру үшін тартылады және ұйымдық дербестік негізінде кешенді түрде жұмсалатын қаржы ресурстарын қайта бөлу мен пайдалану нысаны болып табылады. Бұл ең алдымен әлеуметтік сақтандыру қоры, зейнетақы қоры, жұмыспен қамту қоры, басқа да мақсатты қорлар (инновациялық, табиғат қорғау қорлары). Оларды республикалық және жергілікті билік орындары басқарады, бірақ бюджеттерден бөлектелген және белгілі бір дербестікке ие. Олардың басты мақсаты — арнаулы мақсатты аударымдар мен басқа да көздер есебінен мақсатты шараларды қаржыландыру.   

