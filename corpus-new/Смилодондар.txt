Смилодондар (лат. Smīlodōn; көне грекше: σμίλη «пышақ» және көне грекше: οδούς «тіс») — Мысықтәрізділердің Machairodontinae (қылыш-тісті мысықтар) тұқымдас тармағының жер бетінен жойылып кеткен түрі. Жер бетінде 2,5 млн 10 мың жыл бұрын Солтүстік және Оңтустік Америкада өмір сүрген. Мегантереоннан пайда болған. Оның танымал аты — «қылыш-тісті мысық», бірақ ол дұрыс атау емес. Смилодонның дене тұқрқы арыстан мен амур жолбарысының өлшемдеріне жақын және оның салмағы - 160-280 келі (Smilodon fatalis), 220-400 келі  (Smilodon populator), олардың құйрығы қысқа болған. Смилодонның бір түрі (Smilodon populator) ең үлкен болған. Смилодон басқа қылыш-тісті мысықтардан өзінің күшті денесімен ерекшеленді. Жоғарғы тісті қолдану үшін, смилодон өзінің ауызын 120° ашқан, осыған олардың астыңғы жақтың буын байланысы мен бас сүйегі түсірілген болған. Смилодон   мамонтпен, мастодонтпен, бизонмен және аттармен қоректенді. Тіршілік ету аймағы - ашық аймақтар, саванналар. Осы түрді дат табиғаттанушысы, палеонтолог Петр Вильгельмом Лунд 1841 жылы сипаттаған.Бұл азамат Smilodon populator жануарының қалдықтарын алғашқы рет Минас-Жерайста (Бразилия) тапқан болатын. 

