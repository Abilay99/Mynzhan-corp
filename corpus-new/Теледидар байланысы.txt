Теледидар байланысы (Телевизионная связь) — теледидар аппаратурасының көмегімен жүзеге асырылатын байланыс түрі. Теледидар байланысы әскерде жергілікті жерді бақылау, өз әскерлері мен қарсыластардың әскерлерінің орналасуы мен қозғалысын, ұрыстық және арнайы техниканы, ядролық, ракеталық, бомбалық соққыларды бақылау, сондай-ақ ұрыс құжаттарын (карта, сызба, фотосурет, мәтіндік құжаттарды) жеткізу үшін қолданылады. Теледидар байланысы жағдай жөніндегі мәліметтерді алу жылдамдығы мен сенімділігін және әскерлердің ұрыс қимылдарын бақылауды қамтамасыз етеді.  

