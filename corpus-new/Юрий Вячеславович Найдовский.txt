** Ресми матчтарда ұлттық құрамда болған ойындары мен голдар саны. Юрий Вячеславович Найдовский (10 сәуір 1963, Шевченко) — КСРО және Қазақстан футболшысы, шабуылшы. 1992 жылы Қазақстан Ұлттық футбол құрамасында екі ойын өткізді. Алматы футболының түлегі. 1980 жылы карьерасын КСРО чемпионатының екінші лигасындағы сегізінші аймақта ойнайтын Алматының СКИФ клубында бастады. 1983 жылы "Қайрат" құрамына қабылданды.  1989 жылы "Қайрат" командасының маусымдағы үздік мергені атанды. КСРО чемпионатының бірінші лигасында 12 гол соқты. 1990 жылы бір маусым Запорожьенің "Металлургінде" ойнап, келесі жылы "Қайратқа" қайта оралды. 1992 жылы "Қайрат" сапында Қазақстан чемпионы және Қазақстан кубогы иегері атанды. 1992 жылы 1 маусымда Қазақстан құрамасы өз тарихындағы тұңғыш ойынын Алматыда Түркіменияға қарсы өткізді. Найдовский 61-минутта алаңға тыңнан қосылды. Келесі  кездесуін сол жылы 16 шілдеде Өзбекстанға қарсы ойында өткізді. Бұдан соң Найдовский құрамаға шақырылған жоқ.  Карьерасының соңғы жылдарында "Торпедо" (Вольжский) клубында өткізді. 1996 жылы "Қайрат" сапына қайта келіп, сол жылы футбол ойнауды доғарды.   

