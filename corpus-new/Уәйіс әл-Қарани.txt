Уәйіс әл-Қарани (араб.: أويس القاراني‎, 594 жыл, Йемен – 658 жыл, қазіргі Сирия) — Йемендік мұсылман, шәхид және табиғин. Мұхаммед пайғамбар заманында өмір сүрді, бірақ оны көру нәсіп болмады. Ибн Баттута кітабында Қарани Сиффин шайқасында Әли жанында соғысып жүріп қайтты деп жазды. Уәйістің мазары Сирияның Раққа қаласында орналасқан. 23.06.2014 күні оның мазары ИШИМ тырапынан қиратылды. Әкесінің аты Әмир болғандықтан, оның толық аты Уәйіс бин Әмир аль-Қарани. Балалық шағында әкесінен айрылған. Хазреті Әлимен танысқаннан кейін Куфаға қоныс аударған. 

