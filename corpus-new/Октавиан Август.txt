Октавиан Август, лат. Octavianus Augustus(б.э. дейінгі 63-ші жыл  - б.э.14-ші жыл)  - рим императоры,  римдік саяси қайраткер, принципат (сенатор), Ұлы понтифик (pontifex - абыздық алқа мүшесі), консул. Август (лат. augere - «игілік беруші» деген мағына) - мәртебелі, текті есім, б.э.дейінгі 27-ші жылы сенат берген есімі. Гай Октавий - туған кезде берілген есімі. Б.э. 44-ші  жылдан бастап өкіл әкесінің атына сәйкес Гай Юлий Цезарь Октавиан деген атпен белгілі болған. Октавиан деген атын өзі ешқашан қолданбасада, б.э. дейінгі 44-27-ші жылдар аралығындағы кезеңге ағылшын тарихшылары оны Октавиан («бұрынғы Октавий» деген сөзді білдіреді) деп атауды жөн санаған. Август есімін (грек.тілінде «Севастос») Римнің кейінгі барлық императорлары да алған, бірақ тарихшылар бұл есімді басқалары үшін қолданбаған. Октавиан б.э.дейінгі 63-ші жылдың 23 қыркүйегінде Римде,  ата-тегі  Лаций облысы, Велитра қаласынан шыққан ауқатты  әрі сыйлы, томаға-тұйық отбасында туған. Әкесі Гай Октавий (б.э. дейінгі 58-ші жылы қайтыс болған) әулет  ішінде сенатор болған алғашқысы, б.э. дейінгі  61-ші жылы претор (praetor - консулдан кейін  жоғарғы сот ісіне басшылық еткен екінші жоғарғы мәртебелі адам) болып, Македонияны ойдағыдай басқарды. Шешесі Атия, атақты Юлий Цезарьдің апайы Юлияның қызы болған, осы туыстық байланыс Октавийдің мансапқа жетуіне ықпалын тигізді. Цезарь өз туыстарының ішінен жас Октавийге ерекше көңіл бөліп, оған үлкен үміт артты; өзінің африкалық триумфтарында Октавийге әскери ерекшеліктері үшін әскери белгі тапсырды, 45-ші жылы өзімен бірге испандық кампанияға алып, патриций (patricius - римдік ақсүйек әулетіне жататын адам) етті және оның понтифик (pontifex - абыздық алқа мүшесі)  болып сайлануына ықпал жасады. Өзінде ұл болмағандықтан Цезарь өзінің өсиетінде Октавийді өкіл ұлы екендігін және мүлкінің үштен төрт бөлігінің мұрагері болғанын жариялайды. Август басып алған Испаниядан басқа солтүстік шекарсын бекітуге күш салды.  Б.э. дейінгі 40-шы жылы Август Скрибониямен некелеседі, б.э. дейінгі 39-шы жылы Юлия есімді қызы туады. Б.э. дейінгі 38-ші жылы қызының туған күнінде Скрибониямен ажырасып, Ливия Друзиллге үйленеді. Екеуі бақытты да ұзақ өмір сүреді, бірақ балалары болмайды. Жақын туысынан өзінің қарындасы Октавияның ұлы тек Марк Клавдия Марцелл ғана болды. Үйінде әйелі Ливияның бірінші некеден болған екі баласы тұрды. Август Марцеллді Юлияға үйлендіріп, оған лайықты қызмет береді. Бірақ Марцелл қайтыс болып, Юлия Агриппаға тұрмысқа шығады, Гай Цезарь және Луций Цезарь атты екі ұлды болады. Август Гай Цезарьді өзінің өкіл ұлы етіп жариялайды, ол 15 жасында консул болып бес жылға сайланып, жас буынның басшысы қызметін алады. Бірақ Луций б.э. дейінгі 2-ші жылы, ал Гай 4-ші жылы қайтыс болып, Августың үміті үзіліп түңіледі. Август әйелі Ливияның үлкен ұлы Тиберияны ізбасары етіп жариялап, басқару жұмыстарын бірлесіп істейді. Август өкіл әкесі Юлий Цезарь сияқты кемеңгер болған жоқ, өзін онымен салыстырып, сол үшін қиналды, әйткенмен оның саясатта және басқаруда тамаша қабілеті болды. Қоғамдық пікірлерге таңқаларлықтай сақ болды және оларды қалай алдап-арбаудың да жолын білді. Ол  барлық класстар табын, тіпті жоғарғы әулеттің қалдықтарында өзіне көндірді. Республикалық қоғамның  білімді топтарына жаңа мемлекет құруды қолдауды құптатқызды. Құрылған мемлекеттік жүйенің үш ғасыр бойы еш өзгерісіз тұруы, Августың еңбегінің маңыздылығын айқындайды.Август жаңа кезеңі өзінен басталған Рим империясын 44 жыл басқарып, б.э. дейінгі 14-ші жылы 19 тамызда Кампания облысындағы Нола қаласында қайтыс болған.  

