Самгина Диана Игоревна(1942 – 2002) – 8.4.1942, Ресей, Мәскеу қ. — 15.1.2002, Алматы) — ғалым, биол. ғыл. канд. (1987). ҚазҰУ-ды бітірген (1965). 1966 — 2002 ж. Ботаника ин-тында ғыл. қызметтер атқарды. Негізгі ғыл.-зерт. еңбектері микология мәселелеріне арналған. Самгина Диана Игоревна  Қазақстанда өсетін агарикалы саңырауқұлақтардың түрлік құрамын, анатомиясын, морфологиясын, таралу аймағын, таксономиясы мен жүйелік құрамын зерттеді; ин-ттың гербарий қорындағы агарикалы саңырауқұлақтардың каталогын және мәліметтер қорын жасау жұмыстарын жүргізді. 2000 ж. Қазақстан бойынша BіoNet-Іnternatіonal-Darwіn іnіtіatіve жобасында ұлттық координатор болып сайланды. Самгина Диана Игоревна  “Қазақстан споралы өсімдіктерінің флорасы” (1956 — 87) атты 13 томдық (20 кітап) еңбектің негізгі авторларының бірі ретінде Қазақстан Мемл. сыйл. алған (1987).   

