Мұхит табиғатының ең басты компоненті - оның суы. Мұхиттың белгілі бір бөліктерін алып жатқан зор көлемді суды 'су массалары' деп атайды. Олар температурасы, тұздылығы, тығыздығы, мөлдірлігі, оттегінің мөлшері мен ондағы кездесетін тіршілік дүниесі жөнінен айырмашылық жасайды. Су массалары тереңдікке және географиялық ендікке, атмосфераның әсер етуінің өзгеруіне байланысты түзіледі. Су массалары ендікке байланысты экваторлық, тропиктік, қоңыржай және полярлық болып ажыратылады. Бір ендіктің өзінде су массаларының қасиеттері түрліше болуы мүмкін. Сондықтан олар жағалық және нағыз мұхиттық болып бөлінеді. Су массаларының тереңдігіне қарай беткі, тереңдік және түпкі қабаттарға жіктейді. Су массалары үнемі қозғалу әсерінен араласып, бастапқы қасиеттерін өзгертеді.  "Талапкер" топтамасы. География: 6-10 сыныптар. - "Арман" баспасы, 2004 жыл - 432 бет. ISBN 9965-636-23-0 

