Өзбекстан Ұлттық футбол құрамасы — Халықаралық футбол жарыстарында Өзбекстанның атынан сынға түсетін ұлттық құрама. 1994 жылдан бері ФИФА және АФК мүшесі. Басқарушы орган - Өзбекстан Футбол Қауымдастығы. 1994 жылғы Азия ойындарының чемпионы. Өзбекстанда футбол 1912 жылдан бері бар. Қоқан, Ферғана, Әндіжан, Бұхара, Самарқан, Ташкент қалаларында қалаларында шаһараралық жарыстар да өткізілген. Өзбекстанның алғашқы чемпионаты 1926 жылы ұйымдастырылды. 1928 жылы Өзбекстан құрамасы құрылып, одақтық спартакиадаға қатысты. Спартакиадада тарихтағы алғашқы матчын өткізіп, Швейцария жұмысшыларынан құралған құраманы 8:4 есебімен ұтты. Одақ тарқағасын ғана ресми ойындарын өткізе бастады. Алғаш қатысқан ірі жарысы - 1994 жылы Хитросимада өткен Жазғы Азия ойындары. Өзбекстан құрамасы өте жақсы өнер көрсетіп, финалда Қытай құрамасын 4:2  есебімен ұтып, чемпион атанды. 1995 жылы Азия жеңімпазы ретінде Афро-Азия ойындарына қатысып, Нигериядан ұтылып қалды (үйде 3:2, сыртта 0:1). Құрама ешқашан Әлем чемпионатына қатысқан емес. ӘЧ-2006 іріктеуінде Азиядағы плей-оффқа жолдама алып, Бахрейнмен күш сынасты. 3 қыркүйекте Ташкентте өткен ойында өзбектердің пенальтиден соғынған голы есептелмей, 1:0 есебі жоққа шығарылды. Өзбектер жағы ФИФА-ға "Бахрейнге 0:3 есебімен техникалық жеңіліс жазылсын" деген талап қойылған шағым жазып, ол шағымы қанағаттандырылмай, матч қайта ойнатылды. Қайта ойнатылған ойында Бахрейн басым болды. Ташкентте - 1:1, Манамада - 0:0. 2010, 2014, 2018 жылғы әлемдік додалардың іріктеулерінде үшінші раундтан аса алмады. Азия чемпионатына 6 рет қатысқан. Жоғарғы көрсеткіші - 4 орын (2011). 27 наурыз, 2018 жыл 23 наурыз, 2018 жыл 

