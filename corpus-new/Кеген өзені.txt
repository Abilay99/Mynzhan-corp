 Басқа мағыналар үшін Кеген деген бетті қараңыз. Кеген – Іле алабындағы өзен.  Алматы облысының Райымбек ауданы жерімен ағып өтеді. Ұзындығы 110 км, су жиналатын алабы 7,7 мың км.  Кетпен (Ұзынқара) және Қаратау жотасының оңтүстік беткейлерінен бастау алады. Жоғарғы бөлігінде тар шатқалдармен ағып, төменгі бөлігінде тауаралық аңғарға шығып ағысы баяулайды. Ірі салалары: Қарқара, Кетпен, Кеңбұлақ, Шалкөдесу, т.б. Өзен қар және жер асты суларымен толығады. Жылдық орташа су ағымы Үлкен Талдыбұлақ сағасынан төменде 30,0 м/с. Суын өзен бойындағы елді мекендер қажеттеріне пайдаланады. 

