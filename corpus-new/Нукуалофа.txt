Нукуалофа (тонг. Nuku’alofa) —  Тонга корольдігінің елордасы. Халық саны — 24 310 адам (2010). Тонгатапу аралында орналасқан. Нукуалофада теңіз порты және әуежай орналасқан. Нукуалофа Тонга топаралының ең ірі маржан аралы — Тонгатапуда орналасқан. Осы жердегі климат тропикалық океаниялық болып табылады. Жыл бойы ауа температурасы Цельсий бойынша +20-да +26 градусқа дейін өзгеріп тұрады. Ең ыстық және ылғалды маусым желтоқсаннан сәуірге дейін жалғасады. Жылдық жауын-шашын мөлшері шамамен 1500 мм. Табиғи өсімдік жамылғылары негізінде тропикалық ормандардан, бұталардан және пальмалардан тұрады. Қаланың халық саны — 24 310 адам (2010). Қалада негізінде тонгалықтар (96 %) тұрады. Екі ресми тіл — тонга және ағылшын. Діншіл адамдардың басым бөлігі — мормондар. Еуропалықтардың ішінен Тонгапату аралына алғашқы болып 1643 жылы Голландия теңіз саяхатшысы Абель Тасман келді. 1773 және 1777 жылдары Нукуалофа аумағына ағылшын капитаны Джеймс Кук келді. Шамамен XIX ғасырдың ортасында Тонга аралдар тобы король билігінің астында бірлесті. 

