     Херд аралы және Макдональд аралдары (ағылш. Heard Island and McDonald Islands, қысқаша HIMI) — Үнді мұхитының оңтүстік бөлігінде орналасқан ұсақ архипелаг. 2 ірі және көптеген майда аралдан құралған. Аустралияның тәуелді аймағы болып саналады. Херд аралы және Макдональд аралдары архипелагы әлемдегі ең қиыр түкпірдегі құрғақ жер болып келеді:  Херд аралы (53°06′ о. е. 73°31′ ш. б.﻿ / ﻿53.100° о. е. 73.517° ш. б.﻿ / -53.100; 73.517   ) Кергелен платосының су астындағы  жанартауының төбесі болып келеді. Аралдың ұзындығы 43 км және ені - 21 км. Аралдың (және архипелагтың) ең биік нүктесі - Моусон шыңының биіктігі  2745 м. Бұл Аустарияның да ең биік нүктесі болып саналады. Херд аралының  80 %-ын қар мен мұз басып тұрады. Арал аумағы - 368 км². Макдональд аралы (53°03′ о. е. 72°37′ ш. б.﻿ / ﻿53.050° о. е. 72.617° ш. б.﻿ / -53.050; 72.617   ) Херд аралынан батыс жағына қарай 44 км қашықтықта орналасқан. Бұл да жанартаудан пайда болған арал. Ең биік жері - 230 м, аумағы - 2,5 км². Басқа архипелагтың құрамына кіретін аралдардың ірілері: Бұл майда аралдар Херд аралының солтүстігінде 10 км қашықтықта орналасқан. Майда аралдардың жалпы аумағы - 1,1 км². Архипелагтың аумағы - 372 км². Аймақтың климаты - субантарктикалық: жылы қысы (+0,1°C) және суық жазымен  (+4,2 °C) сипатталады. Жылы бойы тұратын желдің жылдамдығы  26-33,5 км/сағ. Желдің ұйытқуы  180 км/сағ дейін болады. Жылдық жауын-шашын мөлшері  Херд аралында  1300-1900 мм. Төрт күннің үшінде аралдарды жауын-шашын болып тұрады. 

