 Жабықбай Бұлғыншыұлы  (1874 — 1958) — Қытайдағы қазақ диаспорасы арасынан шыққан қоғам қайраткері.  Әкесі Қытайдағы қызай елінің биі болған.  1930 жылы Жабықбай Бұлғыншыұлы аймақта бірінші болып “Жырғалаң” мектеп интернатын ашып, бала оқыттырады. Жабықбай Бұлғыншыұлының елге жасаған игі істері жөнінде ақын Көдек Маралбайұлы мен Әсет Найманбайұлының өлеңдерінде дәріптеледі. Жабықбай Бұлғыншыұлы Үш аймақ көтерілісі нәтижесінде Шығыс Түркістан өкіметі құрылған 1944 — 50 жылдары үкімет мүшесі, “Одақ” саяси партиясы бақылау комитетінің бастығы, кейін Өлкелік үкімет кеңесшісі және ШҰАР саяси мәслихат кеңесінің тұрақты мүшесі болады.  

