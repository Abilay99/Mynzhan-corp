Түбіт, түбіт жүн - қой, ешкі, түйе, үй қояны, мамық жүнді аңдар түгінің жіңішке талшығы. Тоқыма өнеркәсібі үшін түбіт жүн талшықтарының ішіндегі ең құнды шикізат. Биязы жүңді қойдың жүні түгелдей түбіттен тұрады. Түбіт, түбітті жүн негізінен ешкі мен қойдан алынады. Биязы жүнді қой түбітінің жіңішкелігі - 15-25 мкм. Жылына бір рет қырқып алынады. Ешкі жүнінің 35% жіңішкелігі - 14-19 мкм түбіттен тұрады. Ешкіні жылына бір рет қырқып түбітін бөлгеннен кейін, оны тек тарап (ешкі басынан - 250-300 г) алады. 

