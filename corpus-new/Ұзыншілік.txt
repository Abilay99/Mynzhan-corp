Ұзыншілік – Ертіс алабындағы өзен.  Ақмола облысы Ерейментау ауданының солтүстік-шығыс бөлігімен ағады. Ұзындығы 29 км.  Қойтас тауының етегінен бастау алып, Шоқыкөл көліне құяды. Жалпы ұзындығы 9 км болатын 3 саласы бар. Су жиналатын алабының жоғарғы жағы шоқылық, ортаңғы және төменгі жақтары – аллювийлі және денудациялы жазықтық.  Қар суымен толығады. Арнасы жазда ұсақ қарасуларға бөлініп қалады. Суы жақын жердегі елді мекендерді ауыз сумен қамтамасыз ету үшін пайдаланылады. Күңгірт қоңыр топырағында шымтезекті-астық тұқымдасты шөптесіндер өседі.  

