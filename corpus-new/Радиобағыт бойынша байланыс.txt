Радиобағыт бойынша байланыс — әскерде радиобайланысты ұйымдастыру тәсілі, тек екі командир немесе штабтар арасындағы әрқайсысына бөлінген радиостанция және белгіленген жалпы радиомәліметтер (толқын, шартты белгі т.б.) көмегімен байланысты қамтамасыз ету. Радиобағыт бойынша байланыс байланысты радиожелі жүйесінде ұйымдастырғанға қарағанда жұмысты жақсы жасырушы және хабарларды берумен қамтамасыз етуде жоғары мүмкіндігі бар, радиобайланысты ұйымдастырудың сенімді және қолайлы тәсілі болып табылады. Кемшілігі: радиостанциялардың және жұмыс толқындарының көп мөлшерде бөлінуі, циркулярлы берілісті жүзеге асыру мүмкіндігінің жоқтығы.  

