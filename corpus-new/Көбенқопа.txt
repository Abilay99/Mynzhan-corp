      Көбенқопа — Тобыл өзені аңғарындғы тұйық көл. Тентексор көлдерінің оңтүстік-батысында орналасқан.   Қостанай облысы Қамысты ауданы Қарабатыр ауылының оңтүстік-шығысында 20 км жерде орналасқан.  Теңіз деңгейінен 250 м биіктікте. Аумағы 3,2 км, ұзындығы 3,3 км, енді жері 1,9 км, жағалау бойының ұзындығы 10,8 км, орташа тереңдігі 0,3 м. Жазық келген жағалауында қамыс, құрақ өскен. Жауын-шашын және жер асты суларымен толысады. Жазда көл айдыны тартылып, жағалауы батпаққа айналады. Қараша айында суы қатып, сәуірде ериді. Суы кермек, сілтілі келген. 

