Өсек, Өсеке cұлтан (туған-өлген жылы белгісіз) – сұлтан, тарихи деректерде аты жиі кездесетін қазақ билеушілерінің бірі. Қазақ хандығының негізін салушылардың бірі Жәнібек ханның сегізінші ұлы. 16 ғасырдың бас кезінде беделді сұлтан ретінде ресми деректерде аты жиі кездеседі. Өмірі туралы деректер жоққа жақын. Қадырғали Жалайыридың айтуынша Өсек Сұлтанның ұлы Болат сұлтан, “олардың руына да хандық билік бұйырмаған”. Болат сұлтан өзінің ұлдарымен бірге ноғайлармен болған соғыста қаза тапқан. Кейінгі деректерде Өсек сұлтанның бір ұлы – Бөлекей сұлтан (Левшин, 1832) жөнінде мәліметтер бар.  

