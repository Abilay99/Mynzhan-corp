Өзен – Маңғыстау үстіртіндегі шағын ойыс. Қарақия ауданында жатыр. Пішіні дөңгелек келген ойыстың ұзындығы 27 км, ені 20 км-ге жуық. Табаны теңіз деңгейінен 31 м жоғары жатыр. Орта тұсында өзімен аттас шағын сор бар. Оның ұзындығы 10 км, ені 1,5 – 2 км-дей. Шығысының сәл көтеріңкі жерінде бірнеше елді мекендер (Жаңаөзен қаласы, Теңге кенті, Өзен темір жол стансасы) орналасқан. Ойыс Өзен мұнай кенімен белгілі.   

