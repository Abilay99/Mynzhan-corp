Доскей — Қарағанды облысы Бұқар жырау ауданындағы ауыл, Зеленобалков ауылдық округі орталығы.  Аудан орталығы – Ботақара кентінен оңтүстік-батысқа қарай 37 км-дей жерде.  Жергілікті тұрғындар саны 1999 жылы 4853 адам (2351 еркек және 2502 әйел) болса, 2009 жылы 4027 адамды (1923 еркек және 2104 әйел) құрады. Іргесін 1911 жылы Қызылқұдық қонысында украин қоныс аударушылары қалаған. Бастапқы атауы — "Зеленая Балка". 2001 жылы Доскей аулы болып езгертіледі. Округ аумағыңда 1929 жылы «Трудовик» ауыл шаруашылығы артелі ұйымдасқан. 1945 жылы В.И.Чапаев және Доскей атындағы ұжымшарларды біріктіру нәтижесінде Победа ұжымшары болып қайта құрылған. 1960 жылы «Победа» кеңшары аталды. Шаруашылықтың мамандандырылған негізгі бағыттары — егін шаруашылығы мен сүтті ірі қара өсіру болды. 2004 жылы «Жеңіс-2004» ЖШС болып қайтадан іске қосылды. Жерінің жалпы ауданы 24,5 мың га. Округте кұс есіру және жұмыртқа ендірумен айнапысатын «Майқұдық кұс фабрикасы» ЖШС, шошқа өсірумен айналысатын «Медеу» жауапкершілігі шектеулі өндірісгік коммерциялық фирма және 15 шаруа қожалығы бар. Кітапхана, орта мектеп, саз мектебі, пошта, телефон стансасы, басқа да мәдени-тұрмыстық мекемелер бар. Белгілі айтыскер ақын Доскей Әлімбаевтың ескерткіш құлпытасы орнатылған.  Орталық кеше Доскей Әлімбаев есімімен аталады. Доскей ауылы Социал Еңбек Ері Дәкия Асылбекованың туған жері, көшелердің біріне осы кісінің есімі берілген. Басқа елді мекендермен автомобиль жолдары арқылы байланысады. Ең жақын Сұрыптау темір жол стансасы 18 км жерде. 

