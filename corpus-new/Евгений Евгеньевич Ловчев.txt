** Ресми матчтарда ұлттық құрамда болған ойындары мен голдар саны. Евгений Евгеньевич Ловчев (6 тамыз 1975 жыл, Мәскеу) — ресейлік және қазақстандық футболшы. Қазақстан Ұлттық құрамасында ойнаған. Кәсіпқой футболшы Евгений Серафимович Ловчевтің ұлы. Жартылай қорғаныс шебінде ойнаған. Карьерасында ресейлік және қазақстандық клубтарда өнер көрсетті. 2001 жылы тұңғыш рет Қазақстан клубында ("Жеңіс", Астана) ойнады да, Қазақстан азаматтығын алды.   Қазақстандық клубтардың Еуропа турнирлеріндегі алғашқы голының авторы. 2002 жылы чемпиондар лигасының алғашқы іріктеуінде "Шерифпен" сырт алаңдағы матчта есеп ашты. Бірақ "Жеңіс" ол матчта 1:2 есебімен ұтылып қалды.   Қазақстан құрамасы сапына ресейлік бапкер Леонид Пахомовтың тұсында ғана тек жолдастық кездесулерде ғана алаңға шықты. Құрамадағы жалғыз голын 2003 жылы Фарер аралдары қақпасына соқты.   2004-05 жылдары "Қайрат"сапында, 2006 жылы "Тобыл" сапында ойнады. Одан бөлек 2007/08 жылдары Қарағандының "Шахтерінде" доп тепті.  2008-09 жылдары Ресейдің "Пиралит" әуесқой футбол клубында ойнап, футболшылық карьерасын аяқтады.  

