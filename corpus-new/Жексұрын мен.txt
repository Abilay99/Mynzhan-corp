«Жексұрын мен» (ағылш. Despicable Me) — Illumination Entertainment компаниясы шығарған компьютерлік мультфильм. Әлемдік премьера 2010 жылдың 27 маусымында, Қазақстанда премьера 2010 жылдың 8 шілдесінде өтті. Сырт көзге жексұрын көрінсе де, іштей мейірімді Грю әлемдегі ең зұлым адам екенін дәлелдеу үшін Айды ұрламақ болады. Оған өзі құрған миньондар армиясы көмектеседі. Оның бұл ойына бәсекелестері мен өзі асырап алған үш кішкентай қызды күтіп-бағуға қатысты мәселелер кедергі болады. Фильмде көбінесе Фаррелл Уильямс пен Эйтор Перейраның композициялары қолданылған. 2010 жылдың 6 шілде күнінде Ханс Циммер продюсерлеген, Эйтор Перейра жазған Фаррелл Уильямстың фильмдегі композициялары біріккен Despicable Me: Original Motion Picture Soundtrack альбомы шықты. Альбом промо-CD және толыққанды альбом түрінде жарияланған. 2012 жылдың 4 наурызында «Лоракс» мультфильмімен бірге «Жексұрын мен 2» сиквелінің алғашқы ресми тизері көрсетілді. Фильм сюжеті мен кейіпкерлері құпия сақталып, тизерде өлең айтып жатқан төрт миньон көрсетілген. Қазақстанда премьера 2013 жылдың 15 тамызында өтті. Фильмның Blu-ray Disc және DVD Discке шығуына студия арнайы кейіпкерлер қатысқан үш қысқаметражды мультфильм шығарды. Қысқаметражды мультфильмдер қосымша-бонус ретінде жасалды. Бұл мультфильмдердің атауы мен сюжеті мынадай: 

