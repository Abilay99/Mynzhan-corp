Роберт Джозеф Герреро (ағылш. Robert Joseph Guerrero; 27 наурыз 1983, Джилрой, Калифорния, АҚШ) — америкалық кәсіпқой боксшы, жартылай орта салмақта өнер көрсетеді. Жартылай жеңіл (IBF, 2006—2008), екінші жартылай жеңіл (IBF, 2009) салмақтағы әлем чемпионы, жеңіл салмақтағы (WBA және WBO тұжырымы, 2011) уақытша чемпион. Жартылай орта салмақта (WBC тұжырымы, 2012) чемпион. 2001 жылы жартылай жеңіл салмақта кәсіпқой рингтегі дебютін жасады. 2004 жылы NABF нұсқасы бойынша солтүстік Американың чемпионы атағын жеңіп алды. Осы жолда отандасы Сезарь Фигейроны төртінші раундта нокаутпен тізе бүктірді. 2005 жылы ең алғашқы жеңіліске душар болды. Ол мексикандық Гамалиэл Диастан жеңілген еді. 2006 жылы 23 шілде де қарымта кездесу өтті. Геррейро Диасты алтыншы раундта нокаутқа түсіріп, мансабындағы жалғыз жеңілісті жапқан болатын. 2006 жылы қыркүйекте 8-ші раундта Эрик Айкенды нокаутқа түсіріп IBF нұсқасы бойынша әлем чемпионы атағын жеңіп алды.  

