 Басқа мағыналар үшін Ахметов деген бетті қараңыз.   Ахметов Сабыржан Ахметұлы - 1947 жылы 15 мамырда Қостанай облысының Қайыңды ауылында туған. Қазақ. Ленин орденді Қазақ кеңшар-техникумының ауыл шаруашылығын электрлендіру факультетін (1982) техник-электрик мамандығы бойынша; Ақмола ауылшаруашылық институтының ауыл шаруашылығын механикаландыру факультетін (1995) инженер-механик мамандығы бойыншабітірген. Қазақ және орыс тілдерін біледі. «Нұр Отан» ХДП мүшесі (1998 жылдан). 1966 жылдың тамызынан - Торғай облысы Амангелді ауданының Сарытоғай жылқы зауытында электрмонтер;Кеңес Әскерінің қатарында қызметте. 1969 жылдан - Торғай облысы Амангелді ауданының Сарытоғай жылқы зауытында электрмонтер, инженер-электрик. 1975 жылдан-Торғай облыстық «Торғай электр желілері» кәсіпорныныңэлектрмонтері, шебері, кәсіпорын бастығы. 1989 жылдан-Торғай облысы Амангелді автокөлік кәсіпорнының бастығы.1993 жылдан - Торғай облысы Арқалық қалалық әкімшілігібастығының орынбасары. 1995-1997 жылдары - Қостанай облысының Амантоғай, Амангелді аудандарының әкімі.1998 жылдан - Арқалық қаласының әкімі. 2000 жылдан -Қостанай облысы Ұзынкөл ауданының әкімі. 2004 жылдан бері - Қостанай облысы Амангелді ауданының әкімі. «Құрмет» орденімен (2006), «Астана» (1998), «ҚазақстанРеспубликасының тәуелсіздігіне 10 жыл» (2001), «Қазақстан Конституциясына 10 жыл» (2005), «Тыңға 50 жыл»(2005) медальдарымен марапатталған. ҚР білім берусаласының құрметті қызметкері (2005). Діни көзқарасы - мұсылман. Саяси қайраткер ретіндегі идеалы - Н.Ә. Назарбаев. Қазақстанның болашағы туралы болжамы - «Қазақстан -ашық және гүлденген ел, онда жыл сайын қазақстандықтардың әл-ауқаты жақсара түседі; саяси тұрақты және өзазаматтарының қауіпсіздігін қамтамасыз ететін мемлекет. Қазақстан - қуатты және әлемде беделге ие мемлекет». Хоббиі - спорт, аңшылық. Сүйіп оқитын әдебиеті - классикалық қазақ әдебиеті, детективтер. Үйленген. Жұбайы - Менкина Захан Қайыркенқызы(1948 ж.т.), зейнеткер. Қыздары - Ахметова ҚарлығашСабыржанқызы (1971 ж.т.); Ахметова Жанар Сабыржанқызы (1976 ж.т.); ұлдары - Ахметов Арман Сабыржанұлы (1973 ж.т.); Ахметов Ербол Сабыржанұлы (1980 ж.т.).   

