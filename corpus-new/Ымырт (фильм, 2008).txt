Ымырт (ағылш. Twilight) — Стефани Майер романы бойынша түсірілген кинофильм, режиссері Кэтрин Хардвик.  Әлемдік премьерасы 2008 жылы 21 қарашада болған. Роман жазу барысында Стефани Эдвардтың рөлінде Гэнри Кэвелды көргісі келген, алайда кино түсірер кезде оның жасы 24-ке келіп, ол 17 жасар баланың рөліне сомдауға сәйкес келмейді. Мелиса Розенберг пен Катрин Хардвик фильмнің сценарийін алты аптада жазып бітіреді.  Кристиан Стюарттың рөлін бірден бекітеді, ал Роберт Паттисонды тек бір айдан кейін ғана бекітеді. Каллен отбасы мүшелерін рөлін сомдайтын әртістерді 2008 жылдың ақпанында ғана толықтай жинап бітеді. Түсірілім сол жылдың ақпанынан 2-ші мамырға дейін созылып, негізгі бөлімі Портленд (Орегон штаты) маңында өткен. Сонымен қатар Сент-Хеленс қаласында да түсірілімдер жүргізілген. Фильмдегі басты кейіпкерлер оқитын мектеп ретінде Вашингтон штатындағы Kalama High School мектебі таңдалады.    

