Сәлижан Шәріпов (1964 жыл, Ош облысы Өзген қаласы, Қырғызстан) — Ресей ғарышкері, Ресей мен Қырғызстанның батыры. Сәлижан Шәріповты өз отанында «қырғыз Гагарині» деп атайды. Ол 1964 жылы Ош облысының Өзген қаласында өзбек отбасында дүниеге келді. Ғарышта екі рет болған. Өзбектің «Буюк хизматлари учун» және «Әмір Темір» ордендерімен марапатталған. Ғарышкер Сәлижан Шәріпов – "Ош қаласының құрметті азаматы". Бұл атаққа ол ғарышқа алғаш ұшқан 1998 жылы ие болған. Сәлижан Шәріпов - Ресей азаматы, Жұлдызды қалашықта тұрады, сол жерде әскери қызметін өтеп жатыр. Сәлижан Шәріпов қызметі аяқталған соң саясатқа араласуы мүмкін екендігін айтқан: Болашақта менің өзіме ғана емес, елге де пайда әкелетін іспен айналысармын деп ойлаймын. Қазір Ресей сыртқы істер министрлігі Дипломатиялық академиясында оқып жатыр. Алған білімім болашақта Қырғызстанның игілігі үшін қызмет етуіме жарайтын болар деген. 

