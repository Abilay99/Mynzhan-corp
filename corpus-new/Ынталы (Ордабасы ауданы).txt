 Басқа мағыналар үшін Ынталы деген бетті қараңыз. Ынталы — Түркістан облысы Ордабасы ауданы, Қажымұқан ауылдық округі құрамындағы ауыл.  Аудан орталығы – Темірлан ауылынан оңтүстік-батысқа қарай 2 км жерде, Арыс өзенінің орта ағысы бойында орналасқан.  Тұрғыны: Іргесі «Желтимес», «Қар жантақ», «Ақ киіз», «Жалғыз ағаш» елді мекендері негізінде 1920-30 жылдары қаланды. Алғашқы артельдер «Қызыл әскер», «Қызыл жұлдыз», «Елтай», «Ерназар» аталып, 1928 жылы «Ерназар», «Бейнетқор» ұжымшары ұйымдастырылған. 1963 жылдан Қажымұқан атындағы мақта кеңшарының құрамында болды. Оның негізінде шаруа қожалықтары құрылды. Ауыл 1999 жылға дейін Коммунизм ауылы аталып келді.  Орта мектеп, клуб, кітапхана, фельдшер-акушерлік пункт жұмыс істейді. Ауылда Төрекелді Кәлпенің мешіті және  Бәдірата тарихи ескерткіші бар. 

