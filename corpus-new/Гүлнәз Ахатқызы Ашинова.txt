Гүлнәз Ахатқызы Ашинова – ызғарлы Желтоқсан көтерілісіне қатысқан патриот қазақ қызы. 1960 жылы 9 ақпанда Семей облысы, Аякөз қаласында туған. 1975 жылы отбасымен бірге Алматыға көшіп келеді. 1977 жылы №12 С.М. Киров атындағы қазақ орта мектебін бітіріп, екі жыл аспаздық мектепте тәлім алған. 1982 жылы жұмыс істеп жүріп, ҚазМУ-дың Заң факультетіне оқуға түседі.  Желтоқсан көтерілісіне қатысып, құқық қорғаушылардың озбырлығына куә болған.  Қазір Д.А. Қонаев атындағы Тау-кен істері институтында кеңсе меңгерушісі болып қызмет атқарады.   

