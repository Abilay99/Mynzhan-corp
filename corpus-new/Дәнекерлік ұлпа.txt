Дәнекерлік ұлпа (texlus cojunctivus) - жануарлар ағзасының барлық мүшелері құрамына кіретін, денеде ең көп тараған ұлпа. Дәнекерлік ұлпа мезенхимдан дамып, ағзаның ішкі ортасын құрайды. Құрылысы жағынан дәнекерлік ұлпа жасушалардан және жасуша аралық заттан тұрады. Оның кейбір түрлерінде жасушалар басым болады, ал басқа өкілдерінде керісінше жасуша аралық заттар көбірек болады. Дәнекерлік ұлпаның атқаратын қызметі жасушалар мен жасуша аралық заттың арақатынасына тікелей байланысты. Сұйық дәнекерлік ұлпаның қан мен лимфада коректік, және қорғаныш кызметтері басымырақ ал жасуша аралық заттары тығыз қатты ұлпаларда, (шеміршек, сүйек ұлпалары) тіректік және механикалық қызметтер жақсы жетілген.   

