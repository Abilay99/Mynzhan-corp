Химиялық бақылау посты — радиациялық және химиялық, биологиялық (бактериологиялық) жағдайды бақылау органы. Химиялық бақылау постының құрамына арнайы даярланған бөлімнің (ұрыстық машиналар экипажының) жеке құрамы тағайындалады. Химиялық бақылау посты екі, үш бақылаушыдан тұрады, оның біреуі басшы болып бекітіледі. Химиялық бақылау постында радиациялық және химиялық барлаудың бакылау аспаптары, ірі масштабтағы карта немесе жергілікті жер нобайы, бақылау журналы, байланыс және радиоактивті, химиялық, биологиялык (бактериялогиялық) зақымдар туралы хабарлавдыру белгілерін беру құралдары болу керек. Химиялық бақылау посты белгіленген уақытта кәрсетілген ауданда үздіксіз бақылаулар жүргізеді және әрбір артиллериялық, авиациялық шабуылдау кезінде радиациялық және химиялык барлау аспаптарын қосады және олардың кәрсеткіштерін бақылап отырады, радиациялық, химиялық, биологиялық (бактериологиялық) зақымдарды табу кезінде белгіленген төртіпте хабарландыруды жүзеге асырады.  

