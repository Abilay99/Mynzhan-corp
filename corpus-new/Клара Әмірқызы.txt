ӘМІРОВА Клара Әмірқызы (1925 — 2002, Атбасар ауд. Ерікті а.) — өлкетанушы, білім беру ісінің үздігі. Үздік мәдениет қызметкері. Атбасар өлкетану мұражайын құрушы. Көкшетау пед. уч-щесін бітірген (1944). 1944 — 78 ж. Атбасар қ-ндағы мектепте, №2 қалалық кітапхананың меңгерушісі болған. Көптеген материалдар жинап, тарихи-өлкетану мұражайын ашқан (1978). Ә-ның жетекшілігімен  І.Есенберлин атынд. мұражай ашылды (1999). «Ауылым-Атамекенім», «Қиылған ғұмырлар», «Ата қоныс — ақиқаты» еңбектерінің авторы. Атбасар қ-ның Құрметті азаматы (1995). Атбасар қ-нда көшеге  Ә. есімі берілді (2005). "Қазақ Энциклопедиясы"   

