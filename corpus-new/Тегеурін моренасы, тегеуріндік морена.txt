Тегеурін моренасы, тегеуріндік морена - гляциодислокация (мұздық тегеуріндерінің) нәтижесінде пайда болған және әр түрлі генезистегі (көбінесе мұздықтық және флювиогляциалдық) борпылдақ шөгінділерден түзілген, доға немесе белес тәрізді қырқалар; түпкі тау жыныстарының бөлшектерін де қамтиды. Көптеген Тегеурін моренасы едәуір биіктігімен және құрайтын материалдарында (сығылу құрылымы, қабыршақты жылжу) қарқынды бұзылуымен ерекшеленеді. Әдетте, мұздықтың біткен жерінде қалыптасады. Тегеурін моренасы көбінесе лүпілдек мұздықтарға тән келеді.   

