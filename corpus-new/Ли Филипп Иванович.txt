Ли Филипп Иванович (1913, Ресей, Қиыр Шығыс өлкесі, Амурдағы Николаев қаласы – 1970, Шымкент қаласы) – Социалистік Еңбек Ері (8.6.1967). 1931–35 жылдары кәсіподақ, шаруашылық, кеңес органдарында жұмыс істеді. 1949–59 жылдары Талдықорған, Шымкент облыстарында ұжымшар төрағасы, 1959–66 жылдары Ленгер ауданындағы «Келес», «Первомайский» кеңшарларының директоры, 1967–70 жылдары Шымкент қаласында комбинат директоры болып істеді. Ленин, «Құрмет белгісі» ордендерімен, медальдармен марапатталған  

