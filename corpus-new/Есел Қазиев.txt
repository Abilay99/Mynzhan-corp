Есел Қазиев (1927, Бөкей ордасы ауданы, 88-зауыт — 1985) - күйші, республикалық, облыстық байқаулардың жеңімпазы.  Домбыра тартуды бала шағында Сарыкенже Сәрсембиевтен үйренген. Репертуарында 100-ден астам күй болған. Соның ішінде үмытыла бастаған, сирек кездесетін бірнеше күйді білген. Олардың бірқатары «Асыл мұра» деген кітапшада нотасымен басынып шықты.  Орыншаның күйі, «Байжұма», «Ортпа», «Науай», «Көбік шашқан», «Мүсірәлі», «Қу жетім», «Құрманғазы», «Бүлбұл», «Итог», «Сарыкөл», «Самар», «Айдау тілемшек», «Салық өлген», т.б. ескі күйлерді жеткізген.  Өзі орындаған күйлердің бәрінің шығу тарихын айтып таратқан.  Қазақ радиосының Алтын қорына 28 күй жаздырған.  

