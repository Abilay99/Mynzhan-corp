Ауанов Мырзахмет Қожахметұлы (1944  жылы туған, Жаңақорған кенті) – қаржыгер. Алматы халық шаруашылық институтын (Қазақ экономика университетін) бітірген (1966). 1966 – 94  жылы  Қаржы министрлігінде экономист, бөлім меңгерушісі, басқарма бастығы, қаржы министрінің орынбасары, 1994 жылдан Қазынашылық департаментінің бастығы, 1995 жылдан Қаржы бақылау комитетінің төрағасы, 1999 жылдан Еңбек және халықты әлеуметті қорғау министрінің орынбасары.Ауған соғысына қатысушылардың Қызылорда облыстық қоғамдық бірлестігі, 2000  жылы  құрылған. Төрағасы – Ауған соғысының ардагері Қ.Баймаханов. Алғашқы құрылған кезден бастап бірлестік ардагерлерге қолдау көрсету мен көмек беру мақсатында жұмыстар жүргізіп келеді. 2005  жылы  ұйым  облысы  Ішкі саясат департаментімен бірлесе отырып бейбіт уақытта әскери қақтығыстарда қаза тапқан жауынгерлер мен азаматтық борышын өтеген жауынгерлерге арналған «Тағзым» атты еске алу кітабын шығарды. 1, 11, 173, 212, 253 орта мектептерде қаза тапқан жауынгерлерге мемориалды ескерткіш тақталар орнатылды. Жастарға патриоттық тәрбие беру мақсатында Ауған соғысы ардагерлері оқу орындарында, жұмысшы ұжымдарында кездесулер, мәдени, спорттық шаралар өткізіп тұрады. “Қазақ Энциклопедиясы”, I-том    

