Өзін-өзі басқару субъектісінің идентификациялық коды (нем. Amtlicher Gemeindeschlüssel) — кейбір мемлекеттерде өзін-өзі басқару субъектісін сейкестендіру үшін қолданылатын сандық код (Германия, Австрия, Швейцария). Сондай-ақ аймақтарды сәйкестендіру үшін басқа да жүйелер бар (пошта индексі, NUTS). Германияда идентификациялық кодтар негізінде статистикалау мақсатында қолданылады. Оларды үйлестіру жұмысымен федералды жерлердің статистика мекемелері айналысады. Германияда идентификациялық код 8 саннан тұрады. Алдыңғы 2 сан — жерін, ал үшіншісі — әкімшілік округін білдіреді. Әкімшілік округтері жоқ жерлердің 3-ші саны 0 болады (бұл институтты жақында жапқан Рейнланд-Пфальц, Саксония-Анхальт және Төменгі Саксония жерлерінен басқа). 4-ші және 5-ші сандар сәйкесінше округі мен қаласын, ал 6-шы, 7-ші, 8-ші сандар — жергілікті өзін-өзі басқару субъектісін білдіреді. 08 1 11 000 — Штутгарт 05 1 58 004 — Эркрат Федералды жерлер солтүстіктен оңтүстікке қарай орналасуына байланысты нөмірленген (1—9), хронологиялық ретте Германия федералды республикасына қосылады (10) және қалғандары әліпби бойынша (11—16).  

