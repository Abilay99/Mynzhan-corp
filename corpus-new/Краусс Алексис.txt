Краусс Алексис– (19 ғ-дың соңы – 20 ғ-дың басы) – ағылшын тарихшысы. Краусстың «Россия в Азии» деп аталатын көлемді еңбегі Шығыстағы, соның ішінде Қазақстан мен Орта Азиядағы Ресейдің отарлау саясатын зерттеуге арналған. Ресейдің Қазақстандағы отарлау саясатына сын-пікірлерін білдірген Краусс бұл еңбегінде Қазақстанның климатына, тұрғындарының санына, қалаларына географиялық сипаттама жасай келе, қазақтардың үш жүзге бөлінуі, әдет-ғұрпына, шаруашылығына қатысты этнографиялық мағлұматтар берген. Краусстың бұл еңбегі бірнеше рет қайта басылған.   

