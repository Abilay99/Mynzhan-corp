Әділхан Бидахметұлы Нүсіпов 1966 жылы 14 ақпанда Алматы  қаласында туған.  Қазақ. Әкесі - Нүсіпов Бидахмет Адамбай ұлы, зейнеткер, темір жолды жөндеуші болып жұмыс істеген. Анасы - Тұтқабаева Нұркамал Ақанбайқызы, зейнеткер, локомотив депосында бухгалтер болып жұмыс істеген. С.М. Киров атындағы  Қазақ мемлекеттік университетінің журналистика факультетін (1990) журналист мамандығы бойынша; Т. Рысқұлов атындағы  Қазақ мемлекеттік экономикалық университетінің халықаралық экономикалық қатынастар факультетін (2001) экономист мамандығы бойынша бітірген. Көптеген мақалалар мен жарияланымдардың авторы. 1988 жылдан - «Ленинская смена» газетінің тілшісі. 1990 жылдан - «Стикс», «Рикки» атты алғашқы жарнамалық агенттікті  ұйымдастырушы. 1992 жылдан - бірнеше шағын кәсіпорында директор. 1999 жылдан - «Деловая неделя» газетінде бөлім меңгерушісі, бас редактордың қызметін атқаратын бас редактордың орынбасары. 2000 жылдан - «Экспресс К» газетінің шолушысы. 2004 жылдан - «Экспресс К» газеті бас редакторының бірінілі орынбасары, бас редакторы. 2005 жылдан бері - «Экспресс К» газетінің бас редакторы, бас директоры. «Қазақстан Конституциясына 10 жыл » медалімен (2005) ҚР Президентінің  Құрмет грамотасымен марапатталған(2001). Әскери атағы - запастағы старшина. Үйленген. Жұбайы - Нүсіпова Сайра Сауатқалиқызы үй шаруасымен айналысады. Ұлы - Бидахмет Нұртай (1997 жылы туған);  қызы - Бидахмет Нұржәмила (2000 жылы туған)  

