Көкдомбақ – Жетіқоңыр және Мойынқұм құмды алқаптары аралығындағы қырат. Қарағанды облысы Ұлытау ауданы Сарысу өзенінің аңғарында орналасқан. Ең биік жері 331 м. Батыстан шығысқа қарай ендік бағытта 20 км-ге созылып жатыр, енді жері 10 км. Беткейі жайпақ келген. Палеоген және бор кезеңдерінің шөгінділерінен түзілген. Сортаңды қоңыр топырақ жамылғысында жусан, жүзгін, еркек шөп, теріскен, ебелек өседі.  

