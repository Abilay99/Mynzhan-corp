Қу, Балқантау - Сарыарқаның солтүстік-шығыс бөлігіндегі ұсақ шоқылы тау.  Қарағанды облысы Қарқаралы ауданында орналасқан. Абсолюттік биіктігі 1359 м. Сыртын солтүстік-шығысқа беріп доғаша иіліп жатады. Ұзындығы 15 – 20 км, ені 10 – 12 км. Силур мен девонның эффузиялық шөгінділерінен, гранитті, диоритті жыныстардан түзілген. Беткейлері өзен аңғарларымен қатты тілімделген. Топырағы қоңыр, бозғылт қоңыр. Беткейлерінде селдір қарағайлы орман өскен. Тауаралық аңғары мен жыраларында тал, қарағай, түрлі бұталар өседі. Етектерінде бұлақ көздері бар.  

