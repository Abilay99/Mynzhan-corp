    Мрас-су, Акмрас - РСФСР-дің Кемерово облысындағы өзен. Томь өзенінің (Обь алабы) сол саласы. Ұзындығы 338 км, алабының ауданы 8840 км. Абакан тау жотасынан басталып, Таулы Шорияның терең аңғарларымен иректеліп, арналарында табалдырықтар жасай ағады. Аралас қоректенеді. Орташа су шығыны сағасынан 6 км жерде 173 м/сек. Қарашада қатып, сәуірде мұзы түседі. Ағаш ағызылады. Сағасында Мыски қ. салынған. М. алабында темір рудасын өндіретін кен орындары бар. ==Қазақ Совет энциклопедиясының бас редакциясы, 8-ші том.1976== 

