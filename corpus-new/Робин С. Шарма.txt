Ро́бин Ша́рма (eng. Robin Sharma) — канадалық жазушы, Солтүстік Америкада тұлғаның мотивациясын және көшбасшылық қасиеттерін дамыту жөніндегі ең танымал мамандардың бірі.1965 жылы Канаданың Жаңа Шотландия атты провинциясында дүниеге келген. Робин Шарма жас кезіннен адвокат болғысы келгендіктен, жоғарғы оқу орнында құқықтану мамандығын оқып шығады. Қорғаушы ретінде практикалық жұмыстармен жаттығу барысында,  бұл жұмыс қаржылық жағынан толық қанағаттантырғанымен, осы негізгі мамандығынан бас тартады.  Негізі себебі ретінде жазушы: бұл жұмыстын ішкі дүниесіне ешқандай жылу алып келмегендігіне сілтейді. Батыстың мақсатқа жету технологиясын, максималды еңбекке деген ұмтылысын және Шығыстың рухани байлығын байланыстыра отырып Робин басқа адамдардың өмір сүру дәстүрін жоғарылатуына көмектесе бастайды.Күнделікті өмірде спортпен айналысқанды жақсы көреді, әсіресе триатлон және таэквондомен айналысқанды ұнатады. Ал қыс айларында шаңғы тебуді жақсы көреді. Жазушы: - Шаңғы тебу - бұл өмірдің нағыз оқулығы секілді, бұл өмірдегі маңызды нәрселерді тек қыйын жолдардан өту арқылы ғана үйренеміз,-деп айтады. Қазіргі таңда Робин Шарма кітап жазудан басқа, көптеген семинарлар өткізіп өз лексияларын оқып үйретеді. Оның клиенттерінің қатарында танымал және өз жұмыс саласы бойынша жетістіктерге жеткен адамдар көп кездеседі.Онымен қоса жазушы қазір "Робин Шарманың балалар қоры"  аты қайрымдылық қорын ашуда. Бұл қордың негізгі мақсаты тұрмыс-жағдайы нашар отбасындағы балалардың осы өмірде жетістіктерге жетуіне көмектесу. Жазушының ең танымал туындысы "Өз Феррариін сатқан монах".  Бұл кітап нақыл сөздердің жинағы ретінде жазылып, көптеген тілдерге аударылған. Шығарманың негізгі мақсаты адамға тек қазіргі уақытпен өмір сүруге, алға мақсат қойып өмірлік жолын табуға және уақытты, әрбір сәтті бағалауға үйретеді.Бұл кітап 15 тілде аударылып, 18 ден астам елде басылып шығарылады. "Өз Феррариін сатқан монах" атты кітаптар сериясы АҚШ-тың ұлттық бестселлері болып саналады, сонымен қатар Канадада бұл кітаптардың 200,000 данасы сатылған.Тіпті SMG Pictures компаниясы  HarperCollins Canada , баспасына осы кітап туралы фильм түсіруге ұсыныс жасаған. 

