Дәрісхана - мұсылманша білім беру ісімен шұғылдануға арналған ғұрыптық ғимараттардагы, мешіттегі орын, ортағасырлық медреселердегі сабақ, дәріс оқылатын бөлме. Қазақ жерінде үлкен медреселер көп болмаған. Бар медреселердің көпшілігі шағын, бір қабатты үй болып салынған және бір-екі дәрісханасы немесе құжырасы болған. Дәрісханада оқу жүргізілсе, құжырада шәкірттер тынығып демалған.   

