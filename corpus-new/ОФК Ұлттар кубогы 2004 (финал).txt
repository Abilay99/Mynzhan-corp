2004 жылғы Океания чемпионатының финалдық матчында (ағыл. 2004 OFC Nations Cup Final) Аустралия және Соломон аралдары құрамалары бақ сынасты. Екі ойын қорытындысында Аустралия жеңісе жетті. Финалда қарсыластар екі рет ойнады. Әуелгі ойын 9 қазан күні Хониарадағы "Лоусон Тама" стадионында өтіп, аустралиялықтар финал тағдырын осы кездесуде-ақ шешіп тастады. Бұл ойында Аустралия 5:1 есебімен жеңіске жетті.  12 қазан күні Сиднейде өткен қарымта ойында Аустралия 6:0 есебімен ұтты. Бұл Аустралия құрамасының ОФК Ұлттар кубогындағы соңғы кездесу болатын. Олар осы чемпионаттан соң Азия Футбол Конфедерациясы құрамына өтті. Осы жеңістен соң Аустралия құрамасына 2005 жылы Германияда өткен Конфедерациялар кубогына жолдама алды. 

