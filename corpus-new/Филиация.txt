Филиация - (Конституциялық құқықта) — тууына орай азаматтыққа ие болу. Филиация кезінде сәби қай жерде туғанына тәуелсіз түрде («қандық құқығы» бойынша) не ата-анасының азаматтығына сәйкес келетін азаматтыққа, не ата-анасының азаматтығына тәуелсіз түрде («топырақ құқығы» бойынша) өзі туған аумаққа қарасты мемлекеттің азаматтығына ие болады. «Топырақ құқығы» принципі негізінен Латын Америкасы елдерінде қолданылады. Көбінесе қос принцип те, сол немесе басқа деңгейде бір-бірімен астасады.   

