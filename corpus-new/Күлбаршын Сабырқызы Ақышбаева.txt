Күлбаршын Сабырқызы Ақышбаева (1945 жылы туған, Кеген ауданы) — ғалым, медицина ғылымдарының  докторы (1994), профессор (1995). Алматы мемлекеттік медицина институтын (1970, қазіргі Қазақ ұлттық медицина университеті) және Мәскеудегі Орталық тері-венерология аурулары ғылыми-зерттеу институтының аспирантурасын (1976) бітірген. Тері-венерология ғылыми-зерттеу институтында ғылыми қызметкер (1970–1987), 1987 жылдан зертхана меңгерушісі болып қызмет атқарады. Негізгі ғылыми жұмыстары урогениталды кеселдерді анықтау және емдеу мәселелеріне арналған. Ақышбаеваның 80-нен астам ғылыми еңбегі жарияланған.  

