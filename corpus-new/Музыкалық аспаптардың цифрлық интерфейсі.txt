Музыкалық аспаптардың цифрлық интерфейсі (Цифровой интерфейс музыкальных инструментов; Musical Instruments Digital Interface (MIDI); digital interface) — электрондық музыкалық аспаптарды компьютермен және мультимедиалық программалық жасақтамалармен байланыстыру стандарты. Оның пернелік музыкалық синтезаторды компьютерге қосатын интерфейсі және синтезатор көмегімен әуендерді жазатын, сақтайтын, түзететін, ойнататын ыңғайлы программалау тілі бар. Мәліметтер құрылғылар арасында дыбыс параметрлері (тон жоғарылығы, дыбыс қаттылығы) өрнектелген MIDI- хабарламалар түрінде жеткізіледі. MIDI- файлдарды компьютердің кез келген дыбыс тақшалары (sound card) ойната алады; үйлесімді электрондық музыкалық құрылғылар арасында музыкалық ақпаратты тізбектік түрде беру хаттамасы.    

