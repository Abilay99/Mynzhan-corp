Бұрхан  – Іле алабындағы өзен.  Алматы облысының Панфилов ауданы жерімен ағады.  Бастауын Жетісу (Жоңғар) Алатауындағы Тышқан жотасының оңтүстік беткейінен алып, Жаркент қаласының тұсында Өсек өзеніне құяды.  Ұзындығы 50 км, су жиналатын алабы 255 км. Арнасы тау арасында тар, жағасы тік жарлы болып келеді. Жауын-шашын, жер асты суларымен толығады. Суы шаруашылық қажетіне пайдаланылады. 

