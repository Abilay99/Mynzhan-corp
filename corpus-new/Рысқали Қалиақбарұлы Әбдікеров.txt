 Әбдікеров Рысқали Қалиақбарұлы - 1959 жылы 12 маусымда Жезқазған облысы Ағадыр ауданының «Успенский» кеңшарында туған. Қазақ. Арғын тайпасы, Қаракесек руының Керней бұтағынан шыққан. Қарағанды мемлекеттік университетін (1981) тарихшы, тарих және қоғамтану пәндерініңоқытушысы мамандығы бойынша; Алматы саясаттану және басқару институтын (1991) саясаттанушы мамандығы бойынша бітірген. Қазақ және орыс тілдерін біледі. 1976 жылдан - Қарағанды мемлекеттік университетінің студенті. 1981 жылдың шілдесінен - Жезқазған облысы Ағадыр ауданының Босаға ОМ мұғалімі. 1981 жылдың желтоқсанынан - Қазақстан ЛКЖО Ағадыр аудандық комитеті ұйымдастыру бөлімінің нұсқаушысы. 1983 жылдың наурызынан - Жезқазған облысы Қазақстан ЛКЖО облыстық комитетінің нұсқаушысы. 1983 жылдың маусымынан - Кеңес Әскерінің қатарында қызметте. 1985 жылдың қаңтарынан - Жезқазған облыстық партия комитеті Марксизм-ленинизмуниверситетінің деканы. 1985 жылдың қарашасынан - Қазақстан ЛКЖО Жезді аудандық комитетінің бірінші хатшысы. 1989 жылдан - Алматы саясаттану және басқару институтының тыңдаушысы. 1991 жылдан - Жезқазған облысы Ағадыр аудандық атқару комитеті төрағасының орынбасары. 1992 жылдан - Жезқазған облысы Ағадыр аудандық әкімшілігі басшысының орынбасары, әкімнің орынбасары. 1997 жылдан - Қарағанды облысы Шет ауданы әкімінің бірінші орынбасары, әкімнің орынбасары. 2001 жылдан - Қарағанды облысы Ақтоғай ауданының әкімі. 2005 жылдан - Қарағанды қаласы әкімінің орынбасары. 2006 жылдан - Қарағанды облысы Ұлытау ауданының әкімі. 2007 жылдан - Қарағанды облысы Шет ауданының әкімі. 2008 жылдан - Қарағанды облысы әкімінің орынбасары. 2009 жылдың қыркүйегінен бері - Қарағанды облысы Осакаров ауданының әкімі. «Ерен еңбегі үшін» медалімен (2009), 2 медалімен марапатталған.  

