Электрондық-сәулелік құралдар (орыс. Электронно-лучевые приборы) — қарқындылығы басқарылатын және фокусталатын электрондық сәулемен жұмыс істеуге негізделген электровакуумдық құрал. Электрондық сәуленің қарқындылығын басқару құрал құрамындағы электрондық прожектор арқылы  жүзеге асырылады. Электрондық сәуленің құрал нысанасына әрекет етуі арқылы  электр немесе жарық сигналдарын түрлі өзгөрістерге ұшыратуға болады. Мысалы, теледидарлық электрондық-сәулелік беру құралдарында нысана бетінде объектінің жарықтылығына сәйкес потенциалдық бедер жасалынады. Кинескоптар да электрондық-сәулелік құралдар қатарына жатады.   

