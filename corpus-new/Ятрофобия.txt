    Ятрофобия—қорқыныштың дәрігерлерден қорқу түрі.Бұл қорқыныш түрі адамдар арасында өте танымал.Себебі дәрігерлерден қорқу күннен-күнге көбеюде. Дәрігерлердің гинеколог, стоматолог, хирург секілді түрлері бар. Ятрофобтар олардың барлығынан қорқады. Бірақ 2008 жылы өткен сұрауға сенсек, ятрофобтар үшін дәрігерлердің ең қорқынышты түрі — стоматолог екен. Одан кейінгі орындарда гинеколог және хирург тұрады. Ятрофобия қорқынышының себептері дәрігерлердің түрлеріне қарай өте көп. Бірақ бұл қорқыныштың да белгілі бір себептері бар. Бұл қорқыныш адам бала кезінде алған негативті емдеудің әсерінен немесе дәрігердің емдеу кезінде жіберген қателігінің әсерінен болуы мүмкін. Кейбір адамдар туылғаннан ақ түсті қауіп түсі деп қабылдайды.Бұл себептерден бөлек қорқыныш адамның туысқандары айтқан әңгімелерден шығуы мүмкін. Мысалы, туысқандар олардың ауыр отадан өткендігін немесе олардың бір мүшесін кесіп, қайта тіккендігі туралы айтуы мүмкін немесе туысқандар балаларды тыныштандыру үшін: "дәрігер келіп, екпе салады",- деп қорқытады. Бұның әсерінен қорқыныш пайда болып, бала өскенге дейін өрши береді. Сіз қорқынышты жеңу үшін дәрігерлер жайлы ойыңызды өзгертуіңіз қажет. Егер сіздің қолыңыздан бұл іс келмесе, сіз дәрігерлер жайлы жақсы фильмдер көріңіз.  Фильмдерде ақ халатты абзал жандар адамдарды құтқарады. Шын өмірде де олар сіздің өміріңізді құтқаратынын ұмытпаңыз. Бұл жолдан бөлек бұл аурудың нейролингвистикалық жолдары бар. Ол жолдар гипнотерапия, психотерапия сеанстары, топтық психотерапия секілді болуы мүмкін. Бұл жолдардың біреуі кем, біреуі артық емес. Маман сізге бұл қорқынышты жеңу, үшін осы жолдардың біреуін таңдайды.  

