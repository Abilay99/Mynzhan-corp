Төлегетай баба Сүйінішұлы (шамамен 15-ғ-да өмір сүрген) – тарихи тұлға. Найманның (Ақсопының) шөбересі. Найманнан – Белгібай, одан Сүйініш. Бұл күнде «Төрт Төлегетай» атанып жүрген Найманның төрт тайпасы: Қаракерей, Матай, Садыр, Төртуыл – Төлегетай бабаның немерелері. Төлегетай бабаның өз заманында қол бастаған батыр, елдің қамын жеп, бірлігін ойлаған қайраткер болған. Мазары Жаңақорған ст-нан 24 км жердегі Ә.Нұртазаев а-ның жанындағы Қылышты ата әулиенің қорымында.   

