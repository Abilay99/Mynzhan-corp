* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады.  Дидар Қайратұлы Жалмұқан (22 мамыр 1996 жыл, Шұбарқұдық, Ақтөбе облысы, Қазақстан) — қазақ футболшысы, «Астана» клубының шабуылшысы. «Астанаға» 2019 жылы «Атыраудан» ауысып келді. 2012 жылы «Ақтөбе» сапына қабылданды. 2014 жылы «Қайсар» — «Ақтөбе» матчында тұңғыш рет Қазақстан чемпионатында алаңға шықты. Бұл ойында есеп ашылмады. Бұл маусымда төрт кездесуде ғана алаңға шыққанымен, 2015 жылы 35 кездесуде «Ақтөбенің» намысын қорғады, оны арасында УЕФА Еуропа Лигасы ойындары да бар. Бірінші турда-ақ «Атырау» қақпасына тұңғыш голын енгізді (1:1)2017 жылы «Астана» сапында бірінші айналымда чемпионатта тұрақты ойнағанымен, еурокубоктерде алаңға шыққан жоқ. Маусым ортасында «Тобылға» жалға берілді. 2018 жылы «Ақтөбеге» ауысып, маусымның бірінші жартысында негізгі және ізбасарлар клубында ойнады. Маусымның екінші жартысын «Атырауда» өткізді. 2019 жылы «Астанаға» қайта оралды. 2015 жылы 2 қыркүйек күні Қазақстан жастар құрамасында тұңғыш ойынын Босния және Герцеговина құрамасына қарсы өткізді. Жыл соңына дейін жастар құрамасы сапында тағы да төрт кездесуде ойнады. 

