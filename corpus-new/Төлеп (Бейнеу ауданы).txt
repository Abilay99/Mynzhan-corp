 Басқа мағыналар үшін Төлеп деген бетті қараңыз. Төлеп (1994 ж. дейін - Каменный) — Маңғыстау облысы, Бейнеу ауданындағы ауыл, темір жол стансасы, ауылдық округ орталығы. Аудан орталығы – Бейнеу ауылынан оңтүстік-батысқа қарай 80 км жерде орналасқан.  Іргесі 1965 жылы Бейнеу – Ақтау темір жолын салуға байланысты қаланды.  Ауыл 1994 жылға дейін Каменное деп аталып келген. Төлеп ауылы бойынша  халық  саны  973  адам, 170  отбасы  болып отыр. Қазір Төлеп ауылында клуб, пошта, т. ж. дистанциясының бөлімшесі, ұлутас өндіретін 2 кеніш, шағын бизнес нысандары, телехабар тарататын қондырғы, телефон ст. бар. Ауыл арқылы Атырау – Маңғыстау темір жолы, Атырау – Бейнеу – Ақтау автомобиль жолы өтеді.  

