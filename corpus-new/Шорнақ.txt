Шорнақ — Түркістан облысы Түркістан қалалық әкімдігіне қарасты ауыл, Шорнақ ауылдық округі орталығы.  Түркістан қаласынан солтүстік-батысқа қарай 20 км-дей жерде, Арыс-Түркістан каналының бойында орналасқан. 1999 жылы жергілікті тұрғындар саны 2855 адам (1449 ер адам және 1406 әйел адам) болса, 2009 жылы 2986 адамды (1503 ер адам және 1483 әйел адам) құрады. Мақта ұжымшары болып, Түркістан мақта тазалау зауытының дайындау пункті, астық қабылдау мекемесінің пункті болды. Оның негізінде шаруа қожалықтары ұйымдастырылды.  Орта мектеп, клуб, кітапхана, фельдшер-акушерлік пункт жұмыс істейді. Округ жерінде 18 ғасырда ежелгі Шорнақ қаласы болған. 

