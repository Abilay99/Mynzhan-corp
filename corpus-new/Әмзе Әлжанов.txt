Әлжанов Әмзе (8.3.1916, Шиелі ауданы Жиделіарық ауылы – 23.12.2005, Қызылорда қаласы) – қоғам қайраткері, соғыс және еңбек ардагері. Қызылорда ауыл шаруа техникумын (1938), Қазақстан Ок жанындағы Жоғары партия мектебін (1953) бітірген. Еңбек жолын 1932  жылы Жаңақорған ауданындағы «Горняк» ұжымшарында жұмысшы болып бастады. 1939  жылы  Семей облысы Шұбартау ауданында жер бөлімі маманы болып қызмет істеді. 1941 – 42  жылы  Шиелі ауданы партия комитеті 1-хатшысының орынбасары, 1946 – 47  жылы  Қазалы ауданы партия комитеттінде насихат бөлімінің меңгерушісі, 1948 – 51  жылы  Қызылорда облысы партия комитетті ауыл шаруашылық бөлімі меңгерушісінің орынбасары, 1953 – 54  жылы  Шиелі ауданы парткомының 1-хатшысы, 1954 – 56  жылы  аудандық атқару комитеттінің төрағасы, 1956 – 58  жылы  Тереңөзек (Сырдария) ауаткомының төрағасы, 1958  жылы Жаңақорған ауданы парткомының 1-хатшысы қызметтерін атқарды. 1961  жылы Қазақстан Компартиясы ОК-нің мүшесі, 1961 – 63  жылы Қармақшы ауданы парткомының 1-хатшысы, 1963 – 69  жылы  аудандық атқару комитеттінің төрағасы, 1969 – 80  жылы  Қызылорда облысы  тұрмыстық қызмет көрсету басқармасының бастығы болып қызмет атқарды. 1980  жылы  республикалық дәрежедегі дербес зейнеткерлікке шыққан. Әлжанов Еңбек Қызыл Ту, «Құрмет белгісі» ордендері, медальдармен марапатталған. “Қазақ Энциклопедиясы”,   

