Әскердің маневрлілігі (Маневренность войск) — бөлімдердің, бөлімшелердің, құрамалар мен ұрыс техникасының тез арада ұйымдасқан түрде жылжуға қабілеттілігі, өзінің ұрыс тәртібін, құрылымын өзгертуі және ұрыс табысты шешілетін бағытқа қарай күшті ауыстыруы. Сондай-ақ, ядролық соққыны неғұрлым толық қолдану және қарсыластарды талқандауды аяқтау мақсатында тұтқиылдан күшті соккы беру. Әскердің маневрлілігі, әсіресе, шабуылда және бетпебет соғыста, сондай-ақ ядролық қаруды колданатын ұрыс қимылдарын жүргізу жағдайында ең маңызды ұрыс сапасы болып саналады.  

