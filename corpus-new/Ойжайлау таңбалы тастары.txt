Ойжайлау таңбалы тастары - қола дәуірі петроглифтері. Жамбыл облысы Қордай ауданы Отар стансынан батысқа қарай 40 км жердегі Кіндіктас тауының Ойжайлау шатқалында, теңіз деңгейінен 1200 биіктікте орналасқан. Жартасқа түсірілген петроглифтердің саны 100-ге жуық. Петроглифтердің ішінде салт атты адамдардың, бұғының, түйенің, өгіздің бейнелері көптепкездеседі. Салт аттылар қолдарына найза, ту үстатылып бейнеленген. 

