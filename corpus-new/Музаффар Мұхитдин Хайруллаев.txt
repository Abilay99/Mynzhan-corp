Музаффар Мұхитдин Хайруллаев - совет философы, философиялық ғылымдар докторы. 1959 жылдан КПСС мүшесі. 1951 ж. Ташкенттегі Орта Азия мемлекеттік университетін, 1954 ж. аспирантурасын бітірген. 1954 жылдан ғылыми педогогикалық қызметте. 1961 жылдан Өзбек ССР Ғалымдар Академиясының  философия және құқық институтының директоры. "Өзбекстандағы қоғамдық ғалымдар" журналы редколлегиясының мүшесі. Музаффар Шығыс халықтарының қоғамдық философиялық ойы, диалект материализм және логика салалрында еңбек етіп келеді. Ол - бірнеше монографияның, өзбек тілінде тұңғыш басылып шыққан диалект және тарихи материализм, ғылыми атеизм жөніндегі оқулықтардың авторы. 

