«Дүниеде сірә сендей маған жар жоқ...» - Абай өлеңдерінің 1990 жылы «Жалын» баспасынан жарық керген жинағы. Жинақ 2 бөлімнен тұрады, барлығы 74 өлең енгізілген. Ақынның махаббат лирикасы, сүйіспеншілік жырлары «Айттым сәлем, қалам қас» деген 1-бөлімге, жастарға үлгі-өнеге ұсынып, оларды адалдыққа, адамгершілікке, еңбек етуге, білім-ғылымға үндейтін өлеңдері «Жастықтың оты жалындап» атты 2-бөлімге топтастырылған. Кітапта Абайдың тел туындыларымен қатар орыс ақындары А. С. Пушкиннен, М. Ю. Лермонтовтан аударған шығармалары да бар. Кітап қылқалам шебері Қ. Кәметовтың ақын шығармаларының мазмұнын аша түсетін түсті суреттерімен бай безендірілген. Көлемі 5,2 б. т., 40 000 дана болып басылған.   

