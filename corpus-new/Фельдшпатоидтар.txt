Фельдшпатоидтар (нем. Feldspat – дала шпаты, грек. eіdos – түр) – химиялық құрамы жағынан кремний қышқылына қанықпаған тау жыныстарын түзуші минералдардың (сілтілі алюмосиликаттар) тобы. Фельдшпатоидтар сілтілі және негізді тау жыныстарында дала шпаттарының орнын алады. Фельдшпатоидтарға нефелин, лейцит, содалит, мелилит, скаполит, канкринит, т.б. минералдар жатады. "Қазақ Энциклопедиясы", 9 том  

