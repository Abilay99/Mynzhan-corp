Владимир Николаевич Кириенко (1929 ж. т., Бөрлі ауданы, Жарсуат а.) — еңбек ұжымының жетекшісі, Социалистік Еңбек Ері (1973).  1947 ж. Қарашығанақ МТС-нда комбайншының жәрдемшісі, 1962 жылдан Бөрлі ауданының «Победа» ұжымшарында механизатор, кейін бригадир. Оның бригадасы өңдеген танаптан ұдайы жоғарғы өнім алған. Агротехниканың озық әдістерін шебер қолданған. 1973 ж. Кириенконың еңбегі жоғарғы бағаланды.   

