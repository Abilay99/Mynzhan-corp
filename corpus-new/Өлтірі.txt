Өлтірі — қазақ халқының ұлттық салт-дәстүрі.  Қазақтар құдалық бекіп, құйрық-бауыр жесіп, құдай деп құда болған соң, күйеу жағынан құдаларына бір білікті адамды бас етіп «өлтірі», яғни кәделі мал жіберіледі. «Өлтірі» деген — «өлі мен тірі арасында адалмыз, құдай қосқан құдалығымыз ақиқат» деген ұлттық ұлағатты ұғымды білдіреді. Бұл үлкен кәделі әрі маңызы жол-жоралғы, құдалық бекіді деген сөз.  Атам қазақ «өлі риза болмай, тірі байымайды» бала алғалы жатырмыз, алдымен аруақ разы болсын дегені. Өлтірі келген соң, қыз жақ туыстарын, көршілерін шақырып келген малды сойып, аруақтарға арнап құран оқытып, шағын той жасап, құда болғандарын, қыз ұзатқалы жатқандарын дүйім елге паш етеді, жариялайды. «Өлтірі өткен соң өлген күйеу жатпайды» деп бұдан кейін күйеу қалыңдығына «ұрын» баруына жол ашылады және қайғысыз өмір сүреді.    

