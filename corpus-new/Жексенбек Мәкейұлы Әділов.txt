Жексенбек Мәкейұлы Әділов(25.11.1949 жылы туған, Алматы қаласы) – инженер-құрылысшы, экономика ғылымның докторы (1998). Қазақ политехнологикалық институтын (1972, қазіргі Қазақ ұлттық техникалық университеті) және Мәскеу құрылыс-инженер институтының аспирантурасын (1977) бітірген. Алматы сәулет-құрылыс институтында (қазіргі Қазақ Бас сәулет-құрылыс академиясы) ассистент, аға оқытушы,доцент, кафедра меңгерушісі, декан (1980–2000), Қазақстан Республикасының Білім және ғылым министрилігінде департамент директоры (2001–2004), 2004 жылдан Семей мемлекеттік университетінің ректоры қызметтерін атқарады. «Управление устойчивым экономическим развитием производства (на примере производственной базы строительства)» деген тақырыпта докторлық диссертация қорғады. Әділов 70-тен астам ғылыми-әдістемелік еңбектің, оның ішінде 7 монографияның авторы.    

