Ащытасты жер асты су кен орны - Қостанай облысы Амангелді ауданында, Ащытасты және Қарынсалды өзендерінің құйылысында орналасқан.  Сулы қабат жоғары төрттік жүйенің қалыңдығы 8-15 м болатын аллювийлі террасасына шоғырланған. Тәулігіне 75 м су сүзіледі. Ұңғыманың дебиті секундына 2-9 л, суы сәл минералды (0,4-1,0 г/дм).  Кен орнының тәуліктік қоры 20,7 мың м, оның ішінде Амантоғай телімінде 3,0 мың м. Кен суы Амантоғай елді мекенін сумен қамтамасыз етеді.  

