Тұзды — Қарағанды облысы Бұқар жырау ауданындағы ауыл, Тұзды ауылдық округі орталығы. Аудан орталығы – Ботақара кентінен батысқа қарай 31 км жерде, Тұзды бөгенінің оңтүстік-батыс жағалауында орналасқан. Жергілікті тұрғындар саны 1999 жылы 1034 адам (500 еркек және 534 әйел) болса, 2009 жылы 735 адамды (363 еркек және 342 әйел) құрады. 1956-1996 жылдары көкөніс, сүт өндіретін “Тұзды” кеңшарының орталығы болған. Кеңшар негізінде Тұздыда және округке қарасты Бірінші Мамыр, Ескі Тұзды ауылдарындарында шаруа қожалықтары жұмыс істейді. 

