Күйіс қайыратындар (Ruminantia) - жұптұяқтылар отряд тармағы. Ірі, сымбатты жануарлар.  Аяқтарының төрт, кейде екі саусақтары тұяққа айналған. Жоғарғы күрек тістері жетілмеген. Олардың орнында сүйелденген қатты білік орналасқан. Азу тістері үсті ойықтау, шөпті үгітуге бейімделген. Қарын төрт бөліктен тұрады: таз қарын, тақия қарын жылбыршақ қарын, ұлтабар. Күйіс қайтарады. Өсімдікпен қоректенеді. 15 тұқымдастың 255 туыс, 130 түрі белгілі, (бұғытәрізділер, бұғылар, керіктер, құдыр). Әлемде тек Австралия мен Мадагаскар аралында ғана кездеспейді.  

