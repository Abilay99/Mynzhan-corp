Үйлестіруші кесте — сулы жылдары бөгенді толтыру, ал құрғақшылық жылдары оны босату ретін нақтылайтын, суқойманың жүргісін басқару ережелерін іске асыру кестесі. Бөгеннің осыған дейінгі гидрологиялық жүргі жағдайындагы жұмысын талдау негізінде түзіледі. Үйлестіруші кестенің бастапқы нүктесі ретінде бөгеннің қол жеткізілген толысуы алынады. Ү.к. түзу ушін: су тұтыну кестесі, ағын судың бөгет тұстамасындағы жоғарғы бъефтегі су тұтынушылар көрсетілген гидрологиялық сипаттамалары және олардың қазіргі және болашақ есептелу уақыты үшін ықпал дөрежесі, суқойманың негізгі топографиялық сипаттамалары туралы мәліметтер болуы шарт. Реттеу тиімділігін арттыру мақсатында бұл кестелердің дәлдігі көктемгі су тасудың гидрологиялық болжам деректерімен толықтырылады. Ү.к. координатгар жүйесінде бейнеленеді; абсцисса осінде — бөгенді толтыру уақыты, ордината осінде — бөген деңгейі немесе көлемі көрсетіледі.   

