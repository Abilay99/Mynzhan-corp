* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Франк де Бур (нидер. Frank de Boer ; 15 мамыр 1970, Хорн, Нидерланд) — нидерланд футболшысы, қорғаныс шебінде ойнаған. Қазір бапкерлікпен айналысады. Тағы бір нидерландылық футболшы Рональд де Бурдың сыңары. "Аякс" футбол мектебінің түлегі. "Аякс" сапында 10 жылдай (1988-98) ойнап, мүмкін болған жүлделердің бәрін ұтты. Осы аралықта ЕУРО-1992, ӘЧ-1994, ЕУРО-1996 турнирлеріне қатысты. 1998 жылғы әлем чемпионатынан соң "Барселонаға" ауысып, каталондық клубтың намысын бес жылдай қорғалды. 2000 жылдар басталған соң  Франктың негізгі құрамда алаңға шығуы сиреді. Оның үстіне оған "допинг қолданды" деген айыптар тағылып, жанжалдар көбейіп кеткен соң командадан кетіп, "Галатасарайға" қосылды. Бір жылдан соң Шотландияның "Рейнджерс" клубына ауысып, мұнда ол өзінің сыңары Рональдпен бірге жарты жылдай доп тепті.  Карьерасының соңғы жылдарында Катар клубтарында ойнап, 2006 жылы футболмен қоштасты.  Ұлттық құрамада 2004 жылы құрамамен қоштасқаша команда капитаны болды.  2006 жылы футболдан кеткен соң "Аякстің" қақпашылар бапкері болды. Кейін Нидерланд құрамасының бапкері Берт ван Маарвейктің көмекшісі ретінде 2010 жылғы әлем біріншілігіне барды. Бұл жолы құрама финалда Испаниядан ұтылды да, Марвейк көмекшілерімен бірге қызметтен кетті. Мұнан соң Франк "Аякс" клубының бапкері боп тағайындалып, команда 2011-2014 жылдары қатарынан төрт рет Нидерланд чемпионы атанды. 2016 жылы жазда "Интердің" бапкері болғанымен 11 турдан соң сәтсіздіктер себебімен ол қызметтен босады. Нидерланд құрамасы 

