Рәзия Шәкен-қызы Ысқақова (1922 ж. т., Қызылорда облысы Жаңақорған ауданы Төменарық стансасы) – еңбек және соғыс ардагері, облыстың құрметті азаматы. КСРО денсаулық сақтау ісінің үздігі. Шымкент медициналық техникумын бітірген (1939). 1939 ж. ауыл медициналық пунктінде меңгеруші. 1940 ж. Мақтаарал ауданында Киров қаналын салуға қатысты. 1941 – 1946 ж. Ресей, Украина жерінде соғысқа қатысып, көрсеткен ерліктері үшін «Қызыл жұлдыз», «Ерлігі үшін», «Флоренс Найтенгейл» орден, медалдарымен марапатталған. 1947 жылдан Шымкент қалалық, облыстық ауруханаларында аға медбике болып істеді. Ысқақова облыстық кеңестің депутаты (1948 – 1959), «Қазақстан Республикасының тәуелсіздігіне 10 жыл» медалімен және ҚР Президентінің Ұлы Отан соғысына 50, 55 жыл құрметті грамоталарымен марапатталған. Облыстық әскери комиссариаттың, облыстық аурухананың құрмет кітабына тіркелген. "Оңтүстік Қазақстан облысының энциклопедиясы"   

