Ырғыз — Ақтөбе облысы Ырғыз ауданының орталығы. 1868-1928 жылдар аралығында қала мәртебесінде болған. Облыс орталығы - Ақтөбе қаласынан оңтүстік-шығысқа қарай 344 км-дей жерде. Жиырмасыншы ғасырдың басына дейін Ресейде халқы 3000 адамнан асатын елді мекендерді қала деп атаған. Ал, Ырғыз маңындағы қазақтар бекініс салынған күннен оны қала деп атап кеткен. Орынбор-Ақмешіт бағытындағы Бутаков бастаған әскери экспедициясының құрамында Украинаның ұлы кобзары Тарас Григорьевич Шевченко да болған. Олар осы сапарда Ырғыз маңында 1848 жылы бірнеше күн аялдаған. Сол жолы Т. Шевченко "Ырғыз қала" деген бояулы суретін салған. Бұл суреттің көшірмелері Киевтің, Форт Шевченконың, Ақтөбенің, Ырғыздың музейлерінде сақтаулы. XIX- ғасырдың 40-жылдары Ресей империясының  үкіметі Қазақстан жерін отарлау  саясатын  күшейте түсті. Қазақстан жерін отарлау саясатын  күшейте  түсті.  Сөйтіп Кіші жүз  жерін қоршап әскери бекіністер  жүйесін орната бастады. Орынбор өлкесінің  генерал-губернаторы  Н.А.Крыжановский:  деп орыс  мемлекетінің  отаршылдық саясатын ашық атап көрсеткен болатын.Кіші және Орта жүз территориясында әскери бекіністерінің салынуларының негізгі себебі  Кенесары бастаған  көтерілісті басу. Өйткені  қазақ даласындағы ұлт-азаттық  көтерілістерді басу үшін әскер жинау,  жазалаушы  әскерді қару-жарақпен қамту, көтерілісшілердің  ізіне  түсіп қудалау үшін  жергілікті жерде  тұрақты  әскери база құру туралы мәселе көтерді. Сөйтіп қазақ даласында әскери бекініс  салу күн тәртібіне қойылды.Осының нәтижесінде 1845 жылдың басында Ресей  императорының жарлығы шығып онда:  деп көрсетілді.Патша жарлығын  орындай отырып Орынбор генерал-губернаторы  В.А.Обручев  1845 жылы 31 мамырда  №462 бұйрығымен Орынбор шекара комиссиясының  төрағасы  генерал-майор  Ладыженскийге жоғарыда  аталған бекіністерді  салуды міндеттеді.  Бұл бекіністер  қадағалау  қызметін атқаруға тиіс болды. 

