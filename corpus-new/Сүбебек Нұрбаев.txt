(3.1.1898, Шығыс Қазақстан облысы, Жарма ауданы, Қандыағаша - 10.3.1974, Шығыс Қазақстан облысы, Аягөз ауданы) - ақын. Жастайынан өлең шығарып, айтысқа түскен. "Октябрь таңы", "Шындық", "Жас өмір", "Алтай тауына", "Өмір", "Шопандар туралы", "Домбыра туралы", "Ақын туралы", "Халқыма", т.б. өлеңдердің авторы. Ақынның көлемді шығармаларының бірі - "Батырлар жорығы". Ақынның "Сарыарқама", "Ой толқыны", "Жан сырым" т.б. күйлері бар. Шығармалары "Еңбек күйі" (1972), "Шүғыла" (1977) топтама жинақтарында, "Қорқыт күйі" (1987) атты жеке кітабында басылып шықты.  

