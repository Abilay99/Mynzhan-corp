Скунха (туған-өлген жылы белгісіз) — тиграхауда сақтарының билеушісі. Бехистун сына жазуындағы мәліметтерге қарағанда Скунха Дарий І-нің 519 ж. сақтарға жасаған жорығы кезінде тұтқынға түскен. Ол тұтқынға түспес бұрын парсы әскерлерінің Сырдариядан  өтуіне тосқауыл ұйымдастырып, оларға ойсырата соққы берген. Бехистун сына жазуындағы бедерлі суреттердің бірінде Скунха  шошақ бөрік киген сақ патшасы ретінде бейнеленген. 

