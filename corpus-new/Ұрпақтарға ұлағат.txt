 Ұрпақтарға ұлағат — 2011 жылы Алматы қаласы «Дәуір» баспасында басылып шыққан кітап. Кітап авторы/құрастырушысы — Сатыбалды Қазтаев. Беттер саны — 320. Қазақстан Республикасының Ұлттық мемлекеттік кітап палатасынан тіркелу кезінде берілген ISBN нөмірі — 978-601-217-182-2. Ақынның бұл жинағына жаңа өлең-жырлар енген. Ақынның осы туындысынан кеңес дәуірі аяқталып, нарықтық экономикалық қатынасының қалыптасу кезеңіндегі қарапайым халықтың басына түскен материалдық қиындықтар ғана емес, тіліміздің теперіш көріп, рухымыздың төмендеп, діл-дініміздің ақсай бастағанына қиналған жан айқайы суреттелген. Сондықтан ақын сол заманда алаңдаушылық білдіргенмен рухы биік қазақ елінің өсіп-өркендеп, Тәуелсіздіктің көк Туының мәңгі желбірейтініне сенімді еді. Келешек ұрпаққа ұлағатты өсиет, ғибратты жыр жолдарын оқырман жүрегіне жеткізе білген.  

