ЛАММ Яков Эширович (16.1. 1929 ж.т., Украина, Днепропетровск қаласы) – медицина ғылымының докторы (1973), профессор (1973).  ЛАММ Яков Эширович 1950 ж. Днепропетровск медицина институтын бітірген. Қарағанды облыстық ауруханасында дәрігер-хирург, бөлімше меңгерушісі (1950–55, 1958–60), Қарағанды мемлекеттік медицина институтында (қазіргі Қарағанды мемлекеттік медецина академиясы) ординатор (1956–58), ассистент (1960–71) қызметтерін атқарды. 1971 жылдан доцент, профессор 1971 ж. «Резекция легких при туберкулезе в свете функциональных и обменных нарушений» деген тақырыпта докторлық диссертация қорғады. Ламмның негізгі ғылыми еңбектері өкпе хирургиясына арналған. Туберкулез, өкпенің іріңдеп қабынуы, кәсіби, жүрек-қантамыр жүйесі ауруларын хирургиялық жолмен емдеу тәсілдерін ұсынды. Қазақ энциклопедиясы   

