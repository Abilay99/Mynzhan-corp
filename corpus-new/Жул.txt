Жул (араб. ӨҒ\ ежелгі түркіше чол – дала) – 9 – 14 ғасырлардағы саяхатшылар еңбектерінде кездесетін Жетісудағы географиялық аймақ атауы. Ертедегі мұсылман саяхатшыларының (Әбу Фарад Құдама ибн Жафар әл-Басри, Әбу Қасым Ұбайдоллаһ ибн Хордадбех, Рашид әд-Дин, т.б.) [[|Батыс Азия|Батыс Азиядан]] Шығыс Түркістан мен Қытайға өтетін жолды сипаттаған жазбаларында аталады. Жул қазіргі Бішкек қаласының Аламедин ауданында болған деп есептеледі, себебі, онда соңғы кезге дейін отырықшы қоныстардың орындары сақталып, несториан зираттарының нышандары табылған. Араб географы Әбу Абдаллаһ Мұхаммед әл-Идриси Ферғанадағы Ахсикеттен биік асуға (Қаракөл) дейін 6 күндік, одан Жулға дейін 3 күндік жер еді деген дерек келтіреді. Осы жер атын Рашид әд-Дин де атайды, алайда оның мәлімдеуінше, бұл жер солт-тегі наймандар мен оңтүстіктегі бури-тибеттіктердің аралығында, яғни Тарбағатайдың оңтүстігіне қарай орналасқан.   

