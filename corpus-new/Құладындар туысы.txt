Құладындар туысы(Circus) - жүйелеу көзқарастарына байланысты 9-12 түрді қамтитын, жыртқыш құстар отрядына жататын қаршыға тұқымдас құстардың бір туысы. дене құрылысы әдемі, ұзын құйрықты және қанатты , аяғы биік, шағын денелі(230 - 1000 г) күндізгі құстарды біріктіреді. Аналығы аталығынан ірлеу және реңінде айырмашылықтар бар. Ұзарған қанаттардан тұратын бет табақшасы ерекше латынша туыс аты(circus - дөңгелек) соған орй берілген. Кемірушілермен, басқа ұсақ сүтқоректілермен, құстар және олардың жұмыртқаларымен, кесірткелермен, бақалармен және ірі бунақденелілермен қоректенеді. Жер бетінен төмендеп ұшып, қанатын <<қайық>> тәрізді қомдап, олжасын сығалай қарап, соңынан шұғыл шүйіледі. Барлық континентте орын тепкен. Ашық кеңістікте мекендейді. Ұясын жерге салады. Барлық жерлерде жыл құсы десе де болады. Қазақстанда 4 түрі кездеседі. Құстар. А.Ф.Ковшарь, В.А. Ковшарь 

