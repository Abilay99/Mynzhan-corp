      Басқа мағыналар үшін Қойбағар деген бетті қараңыз. Қойбағар — Обаған алабындағы көл. Қостанай облысы Қарасу ауданының оңтүстік-шығыс бөлігінде орналасқан. Аумағы 96 км, ұзындығы 17,8 км, ені 9,1 км, жағасының ұзындығы 49 км, ең терең жері 1,6 м, суының мөлшері 20 млн. м-ге жуық. Жағасы жайпақ. Солтүстік жағалауында қалың қамыс өскен. Көл алабының 70%-ға жуығы егістік, қалған тың бөлігі бозды-бетегелі жусанды жазық. Көлге Шолақ және Қарасу өзендері құяды. Көктемгі қар, жауын-шашын суымен толығады. Суы ащылау. Шортан, алабұға, т.б. балықтар бар. 

