Кәдімгі қарғакөз – Melanthiaceae тұқымдасы, қарғакөз туысына жататын көп жылдық өсімдік. Қазақстанда негізінен аралас және қылқан жапырақты ормандар мен ылғалды жерлерде өседі. Кәдімгі қарғакөз  - өте улы өсімдік, құрамында сапонин, алкалоидтар бар.Дәрілік мақсатқа өсімдіктің жер үстіндегі бөлігін пайдаланады.Халық медицинасында көк шөбінің қайнатпасы мен спиртке ашытқан тұнбасын өкпе туберкулезін, зат алмасу бұзылуын, шеменді, невралгия ауруларын емдеу үшін қолданады.Жаңа піскен жидегінен алынған шырынды жазылмай жүрген жараларға, шиқанға жағады.Өсімдікті пайдаланғанда сақ болған жөн, себебі, оның жапырақтары денеге тисе, теріні қабындыруы мүмкін. 

