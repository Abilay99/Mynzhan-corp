Тұнбалық ағын — қойыртпақ ағын, мұхиттар мен теңіздердің түбіндегі жүзбе заттарға қаныққан қойыртпақ, тығыздығы жоғары гравитациялық ағыс. Жер сілкіну немесе өзге себептердің салдарынан борпылдақ түптік шөгінділердің үлкен массаларының тепе-теңдігі (тыныштық) жойылғанда және су асты көшкіндері жүргенде теңіз асты беткейлерінде пайда болады. Сырғи көшкен материал беткей бетімен төменге қарай үлкен жылдамдықпен (70—90 км/сағ.) жүздеген км-ге қозғалады. Қозғалыс барысында тұнбалық ағын теңіз түбін шаюы ("аралауы") мүмкін (су асты шатқалдары).   

