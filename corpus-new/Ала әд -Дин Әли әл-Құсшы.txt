Ала - әд - Дин Әли әл - Құсшы Ала әд - Дин Әли ибн Мұхаммед әл - Құсшы (1403 жылы шамамен, Самарқанд - 1474 жылы, Стамбұл қаласы) - астроном, математик, Ұлықбектің Самарқандағы астрономиялық мектебінің өкілі. Самарқанда, Керманда білім алған. Самарқанға оралған соң Ұлықбек обсерваториясының негізін қалауға атсалысты. Ол Ұлықбектің астрониялық кестесін(«Жаңа астрономиялық кестені») жасауға үлкен үлес қосты. Ұлықбек қайтыс болған соң Самарқаннан кетуге мәжбүр болды. 1473 жылыСтамбұлға келіп, медреседе дәріс берді. Осман сұлтаны ІІ Мұхаммед ханға (1451 - 1481 ж.ж.) арнаған әйгілі «Мұхаммедия» атты еңбек жазды. Оның бұдан басқа «Арифметика туралы трактат», «Астрономия туралы трактат», «Ай пішінді фигураларды шешу», «Фатхия», «Гурган кестелеріне түсініктеме» атты трактаттары бар.   

