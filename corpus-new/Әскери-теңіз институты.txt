Әскери-теңіз институты - ҚР ҚМ Жоғары әскери-теңіз училищесі ҚР Үкіметінің 2001 ж. 1 наурыздағы №314 қаулысына сәйкес Ақтау қаласында кәсіби-техникалық мектептің базасы негізінде құрылған. ҚР Үкіметі 2003 жылдың 10 шілдесі № 684 «ҚР ҚМ кәсіби білім беру әскери-оқу мекемелерінің атын ауыстыру туралы» қаулысымен «Әскери-теңіз институты» мемлекеттік мекемесі болып өзгертілді. Институт түлектері ҚР- ның Әскери-теңіз күштері мен ҰҚК Шекара қызметінің теңіз бөлімдері кемелері мен жағалау бөлімдеріндегі, сонымен бірге теңіз кемелерінде, ішкі жүзу кемелерінде және ҚР азаматтық флотының аралас (өзен-теңіз жүзу кемелерін қоса алғанда) кемелеріндегі қызметке арналған әскери-теңіз институтының негізгі  міндетіне теңіз мамандықтары бойынша мамандар дайындау жатады. Ол орта кәсіби білім беру бағытындағы келесі мамандықтарға әскери мамандар даярлау бойынша іске асырылады: - Кемелерді жүргізу мен көру байланысы; - Кеме байланыс құрал-жабдықтары; - Ішкі жану кеме оталғыштары мен электр құрал-жабдықтары. Бұл шаралар мемлекеттік жалпыға міндетті білім беру стандарты (ҚР МЖБС 3.07.459-2006) Қазақстан Республикасының Білім және ғылым министрлігінің 19.04.2006 ж. №200 «Жоғары кәсіби білімнің мемл. жалпыға міндетті стандарттарын бекіту туралы» бұйрығымен бекітілген. Оқу мерзімі - 2 жыл. Түлекке «2-і сыныпты старшина» әскери шені беріліп, «техник» квалификациясымен орта әскери-теңіз кәсіби біліміне сәйкес сала мамандығы бойынша диплом беріледі. 

