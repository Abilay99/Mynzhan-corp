Қозы еті - 2-9 айлығында сойылған қозының еті. Қозы еті қой етіне қарағанда дәмді, жеңіл қорытылымды және сіңімді келеді. Көптеген елдерде қой етінен 3-4 есе жоғары бағаланады. Әдетте, қылшық, ұяң және тез жетілгіш биязылау жүңді қой тұқымдарының қозысын 4-4,5 айлығында енесінен айырған бетте немесе жайылымда не қолда 7-9 айлығына дейін бордақылап, ұшасы 16-20 кг тартқан кезде сояды. 

