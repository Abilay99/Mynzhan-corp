Бүкіләлемдік кезекшілік институты - [WorldWatch Institute, АҚШ] - жалпы әлемнің жағдайын зерттеумен айналысатын зерттеу орталығы. 1974 жылы Лестер Браун негізін қалаған. Негізгі мақсаты - саясаткерлер мен қоғамды ғаламдық мәселелер мен үрдістер жайлы ақпаратпен қүлақтандыру. Коммерциялық емес үйым. 1984 ж. бастап институт жыл сайын "Әлемнің жағдайы жайлы" ("State of the World") 34 тілде баяндама жасайды; екі ай сайын "World Watch Magazine" журналын, арнайы ақпараттық шығарылымдар, монографиялар шығарады. 40-қа жуық елдегі 150-ден аса әріптестік үйымдармен түрақты байланыстар орнатылған."Әлемнің жағдайы жайлы" баяндамалар өзіндік батыл тұжырымдармен ерекшеленеді: бүл ғаламдық деңгейдегі энергетикалық, экологиялық, азық-түліктік, демографиялық мәселелердің даму үрдісін өзара әрекетті кешенді пәнаралық талдауға негізделген планета жағдайына қойылған "диагноз". Институт өзінің зерттеулер мен жариялымдарының арқасында экологиялық түрақты және әлеуметтік әділетті қоғам қүруға талпынады. Басқарушы орган - президент жетекшілік ететін директорлар Кеңесі.   

