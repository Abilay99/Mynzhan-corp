Люка Франсуа Бернар Эрнандес (фр. Lucas François Bernard Hernández; 14 ақпан 1996, Марсель, Франция) — француз футболшысы, Франция Ұлттық футбол құрамасы мен "Бавария" клубының жартылай қорғаушысы.  Кәсіпқой футболшы Жан-Франсуа Эрнандестің ұлы. Футболшы Тео Эрнандестің ағасы. Әкесі "Атлетико Мадрид" клубының ойыншысы болған. Өзі де осы клубтың түлегі саналады. 11 жасынан бастап мадридтік клубтың жастар командасында ойнады. 2014 жылдан бастап кәсіпқой командасында доп тебе бастады. 2014-15 жылғы маусымда "Атлетиконың" фарм клубында ойнап, негізгі командаға қайта оралды. 2019 жылы жазда "Баварияға" ауысты. Лукас Эрнандес Испанияның да, Францияның да азаматтығын алған футболшы. Ол Францияның жастар құрамасында да, жасөспірімдер құрамасында да ойнаған. 2018 жылы наурызда Франция құрамасының шақыртуынан бас тартты. Өйткені ол Испания құрамасы сапында ойнағысы келетінін сан рет айтқан-ды. Бірақ кейіндеу Франция құрамасының шақыртуын қабыл алып, 23 наурыз күні Франция — Колумбия (2:3) матчында алаңға шықты. 2018 жылғы әлем чемпионатына қатысып, әлем чемпионы атанды. Ойыншының профилі 

