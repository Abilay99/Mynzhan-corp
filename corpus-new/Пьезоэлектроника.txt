Пьезоэлектроника (Пьезо және электроника) — пьезоэлектрлікэффект негізінде жұмыс істейтін аспаптар мен функционалдық құрылғыларды жасауды және іс жүзінде пайдалануды қамтитын электроникабағытының аты. Қатты дене физикасы саласындағы, сызықты электр тізбектерін талдау мен синтездеу жетістіктері, машиналық жобалаудыңжәне планарлық технологияның дамуы арқасында көлемдік немесебеттік акустикалық толқындардағы интегралдық пьезоэлектрлік сүзгілер,ультрадыбысты кідірту тізбектері, амплитудалық, фазалық және жиіліктік детекторлар мен модуляторлар, пьезотрансформаторларжәне т.б. пьезоэлектрондық құрылғьшар жасалады. Пьезоэлектрондыққұрылғылардың қажетті функционалдық қасиеттерін, оларды пайдалануды және экономикалық тиімділігін қамтамасыз ететін басты элемент — пьезоэлектрлік вибратор (екі немесе көп ұштықты). Пьезоэлектроника құрылғыларында ультра-, гипердыбыстықтолқындар және 10 кГц-тен 1,5 ГГцке дейінгі жиіліктер диапазоңдағы эл-магниттік тербелістер пайдаланылады. Пьезоэлектрондық аспаптар радио-техника құрылғыларында, қашықты Iбайланыс техникасында, автоматты басқару жүйелерінде, есептеу техникасында және т.б. радиоэлектрондық жүйелерде кеңінен қолданылады.   

