Агрогородок — Қарағанды облысы Абай ауданындағы ауыл, Мичурин ауылдық округінің орталығы.  Аудан орталығы – Абай қаласынан солтүстік-батысқа қарай 7 км жерде.  Іргесі 1973 жылы қаланған.  1999 жылы жергілікті тұрғын саны 927 адам (442 еркек және 485 әйел) болса, 2009 жылғы санақтың мәлiметтерi бойынша 936 адамды (481 еркек және 455 әйел) құрады. Шаруашылықтың мамандандырылған негізгі бағыттары — картоп пен көкөніс өсіру, қосымша жеміс-жидек және сүт өндіреді. Жерінің жалпы ауданы —7,3 мың га. Округте мәдениет үйі, фельдшер-акушерлік пункт, дәріхана, балабақша, модельдік ауылдық кітапхана, 7 дүкен, полиция уәкілі, амбулатория, пошта, Мичурин негізгі мектебі және Мичурин афарлық-техникалық колледжі бар. Су құбырлары және канализация жұмыс істейді. Агрофирма негізінде «Агро-Арна» ЖШС, 1 қосалқы шаруашылық, 7 жеке шаруа қожалығы құрылған (2006). Ауыл облыс және аудан орталығымен автомобиль жолдары арқылы байланысады. Жақын Қарабас темір жол стансасы 20 км жерде орналасқан. 

