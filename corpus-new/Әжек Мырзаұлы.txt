Әжек Мырзаұлы 1885 жылы қазіргі Алматы облысы, Райымбек ауданы, Қарабұлақ ауылында дүниеге келген. 1934 жылы Қытай Халық Республиксында өмірден өтеді.  Қазақтың айтыс ақыны. 18 ғасырда жоңғар шапқыншылығына қарсы соғыстарда ерекше көзге түскен Шағаман батырдың ұрпағы. Жетісу өлкесіне айтыс ақыны ретінде кеңінен танылған. 1932 жылы Қытайға еліне қоныс аударған. Әжектің Шәріпжамал мен айтысының үзіндісі “Айтыс” (1942; 1-т., 1965) жинағында жарияланды. Өзге туындылары баспа жүзін көрмеген. Бөлтірік Атыханұлы, Артық Жексенбайұлы, Әдия қызбен айтыстары, “Шопандарға арнау”, “Мұғалімдерге сәлем”, “Заманның бір әуреге салғаны-ай”, “Опасы жоқ дүниені жинағанмен” сияқты жыр, толғаулары ел аузында сақталған. Әжек пен Шәріпжамал айтысының толық нұсқасы ҚР ҒА Орталық ғылым кітапханасының сирек қолжазбалар қорында сақтаулы.     

