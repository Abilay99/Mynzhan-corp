Позициялық (бекіністік) қорғаныс  — әскер бекінген өңірді берік ұстап түру мақсатын көздейтін тұтас майдандағы қорғаныс. Қорғаныс өңірі инженерлік жағынан жақсы жабдықталады, әрі бекінген және жабдықталған позициялар саны көп болады. Ядролық қарулар қолданылатын соғыстарда тұрақты және көп күш шоғырланған бекіністі қорғаныс өз мәнін жояды, өйткені бұл сипаттар оны ядролық қарулармен талқандауды оңайлатады.  

