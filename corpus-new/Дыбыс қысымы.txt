Дыбыс қысымы — тұрақты дыбыс өрісіндегі денеге әсер ететін қысым.  Дыбыс қысымын дыбыс тарайтын ортада дүркін-дүркін өзгеретін дыбыстық қысыммен шатастырмау керек. Дыбыс қысым дыбыс энергиясының тығыздығына, демек дыбыстық қысымның квадратына пропорционал болады. Оның шамасы дыбыстық қысымнан әлдеқайда аз. Мысалы, дыбысты толық шағылыстыратын тосқауылға тік түскен дыбыс толқынының дыбыстық қысымы 102 Па (немесе н/м) болса, ал оның дыбыс қысым шамамен 0,1 Па (немесе н/м) болады. Дыбыс қысым акустикалық радиометрмен өлшенеді. Дыбыс қысымның шамасын біле отырып, берілген ортадағы дыбыс қарқындылығының абсолют шамасын анықтауға болады.   

