Гүлбира Төлеубайқызы Панина – 1986 жылы 16 желтоқсан көтерілісіне қатысқан қазақ жастарының бірі.  1966 жылы 2 маусымда Шығыс Қазақстан облысы, Нарын ауданы, Ново-Березовка елді мекенінде дүниеге келген. Ол орта мектепті үздік бітірген. Желтоқсан көтерілісі қарсаңында Алматы бас киімдер фабрикасында жұмыс істеп, сонымен қатар Алматы технологиялық институтының кешкі бөлімінде оқыған. 1986 жылы көтеріліске қатысып, жазықсыз сотталған. Кесілген 3 жыл мерзімінің 6 айын Шамалған түрмесінде өтеп келген.   

