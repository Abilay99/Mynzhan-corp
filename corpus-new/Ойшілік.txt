Ойшілік — Шығыс Қазақстан облысы Тарбағатай ауданындағы ауыл, Ойшілік ауылдық округі орталығы.  Аудан орталығы – Ақсуат ауылынан оңтүстік-шығысқа қарай 32 км-дей жерде, Тарбағатай жотасының солтүстік баурайында,  Ойшілік өзенінің жағасында орналасқан.  1999 жылы жергілікті тұрғындар саны 2304 адам (1208 ер адам және 1096 әйел адам) болса, 2009 жылы 1441 адамды (744 ер адам және 697 әйел адам) құрады. 1963-97 жылдары қой өсіретін “Комсомол” кеңшарының орталығы болған. Оның негізінде Ойшілікте және округтегі Айнабастау, Ақжол, Есім, Танамырза, Томар ауылдарында ӨК, ЖШС және шаруа қожалықтары құрылды.  

