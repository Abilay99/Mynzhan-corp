Атанбай Байарыстанұлы, Атанбай датқа (1770 ж.ш., Жамбыл ауданы, Тарғап ауылы — 1850 ж.ш., Еңбекшіқазақ ауданы, Қазатком ауылы) — батыр. Тегі Шапырашты руының Есқожа атасынан. Әйгілі Сұраншы батырдың серігі, ту ұстаушысы болған. 1810-1840 жылдары Тарғап өңірінде датқалық билікке қол жеткізген. Кең ойлы кемел басшы ретінде ел есінде сақталған тұлғалардың бірі. Ақын Т.Молдағалиевтің Атанбайға арналған "Атанбай ата" атты деректі дастаны бар.    

