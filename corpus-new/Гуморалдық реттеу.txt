Гуморалдық реттеу-(латын тілінен"гумор"-сұйықтық)өте ертеден келе жатқан жалпы барлық тірі организмдерге тән реттелу түрі.Бұл реттелу арнайы бездер бөлетін биологиялық активті заттар-гормондар көмегімен жүзеге асады.Мұндай бездерді Ішкі секреция бездері немесе эндокринді бездер деп атайды.Бұлардың бөлінетін гормондары тікелей не ұлпа сұйықтығына,не қанға түседі.Қан осы заттарды бүкіл организмге тасымалдайды.Гормондар мүшелер мен ұлпаларға түскеннен кейін,оларға белгілі бір әсер етеді,мысалы,ұлпаның өсуіне,жүрек бұлшық етінің жиырылуына,қантамырлардың тарылуына және т.с.с. әсер етеді.Гормондардың арнайы әсер ету қабілеті бар,яғни нақты белгіленген клеткаларға,ұлпаларға немесе мүшелерге ғана әсер етеді.Бұлар өте активті,тым аз мөлшерде де әсер етеді.Дегенмен,гормондар тез бұзылады,сондықтан олар үнемі қанға,не ұлпа сұйықтығына бөлінуі қажет.Әдетте,ішкі секреция бездерінің мөлшері үлкен емес:граммның бірнеше үлестерінен бірнеше граммға дейін. Алғаш рет 1921 жылы Американың бір топ ғалымдары гипофизден ерекше өсу гормоны бөлінетіндігі туралы болжам айтты.Эксперимент барысында зерттеушілер егеуқұйрықтарға күнделікті өсу гормонының сығындысын егу арқылы,олардың дене мөлшерін әдеттегіден екі есеге дейін арттыра алды.Ал таза күйінде өсу гормоны 70-ші жылдары ғана,алдымен бұқа гипофизінен,ал содан соң жылқы мен адамнан алынды.Өсу гормонының жеткіліксіздігі шеміршектердің сүйектенуін бояулатады,тіпті ергежейлілікке алып келеді.Ал,оның мөлшерінің көп болуы алыптыққа алып келеді. ,, 

