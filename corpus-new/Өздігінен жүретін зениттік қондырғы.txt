Өздігінен жүретін зениттік қондырғы (Зенитная самоходная установка) — зениттік артиллерияның ұрыс машинасы. Ол жалпы көздеу механизмдері мен атысты баскару аспаптары бар бір немесе бірнеше автоматты зеңбіректен тұрады. Өздігінен жүретін зениттік қондырғы кәбінесе кіші биіктіктегі әуе нысаналарын жоюға арналган; жер үстіндегі нысаналарды жою үшін де қолданылуы мүмкін. Қазіргі Өздігінен жүретін зениттік қондырғы — бір шынжыр табанды негізгі машинаға орналасқан автономды зениттік артиллериялық кешен. Олар 20¬40 мм калибрлі 1-6 ұңғысы бар, атыс карқыны ұңғыға минутына 650 атыска дейін, радиолокациялык, жүйемен, есептеу құралдарымен және сезгіштігі жоғары аспаптармен жабдықталады. Бұл құрылымдар мен аспаптар 20 км-ге дейінгі қашықтыктағы әуе нысаналарын табуға, зеңбіректердің автоматты көздеуін жүзеге асыруға, 4 км-ге дейінгі биіктіктегі нысаналар бойынша ауа райының кез келген жағдайларында, бір орнында және жүріп келе жатып пәрменді атые жүргізуге мүмкіндік береді. Өздігінен жүретін зениттік қондырғы барынша әңтайлы бәлгандыктан, Құрлықтағы әскер бәлімдері мен бөлімшелерін үздіксіз қалқалай алады. 

