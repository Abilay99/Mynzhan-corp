Кабо-Верде Ұлттық футбол құрамасы — Халықаралық футбол жарыстарында Кабо-Верденің атынан сынға түсетін ұлттық құрама. КАФ және ФИФА мүшесі. Басқарушы орган - Кабо-Верде Футбол Федерациясы. Елдегі футбол федерациясы 1982 жылы құрылды. Әлемдегі және Африкадағы ең әлсіз құрамалардың бірі. Бірақ соңғы жылдары елде футбол тәп-тәуір дамып, құрама футболшылары Италия, Англия, Испания клубтарында өнер көрсете бастады. 2013 жылы Кабо-Верде құрамасы тұңғыш рет Африка Ұлттары Кубогіне қатысты да, 1/4 финалға дейін жетті. Өз алаңындағы ойындарын көбіне ел астанасындағы Праядағы «Эштадиу да Варзеа» стадионында өткізіп келді. Стадион 2006 жылы ашылған, сыйымдылығы 8000 адам. 2014 жылы Праяда тағы бір 15 мың адам сыятын жаңа стадион салынып, оған "Ұлттық стадион" деген атау берілді.  

