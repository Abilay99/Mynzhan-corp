Гүлзия Белбаева (27 қараша 1950, Қарағанды облысы, Қазақ КСР-ы) — қазақ актрисасы, дубляж және дыбыстау режиссері. Қарағанды облысында шахтер отбасында дүниеге келген.  Музыкалық мектепті бітіргеннен кейін консерваторияға түспек болады. Бірақ БМКИ-на (ВГИК) қазақ актерлік курсына іріктеу жүріп жатқанын біліп, Борис Андреевич Бабочкиннің шеберлік сыныбына түседі.  1974 жылы Бүкілодақ Кинематография институтының актерлік бөлімін аяқтайды. Дипломдық қойылымдарда Белбаева бұл рөлдерді ойнады: "Отелло" спектаклінде Бьянканы, "Каменный гость" қойылымында Лаураны сомдайды.  1974 жылы "Қазақфильмге" келіп, осы кезге дейін Ш. Айманов атындағы киностудияның штаттағы актрисасы.  Ол көптеген фильмдерде рөлдер ойнап қоймай, жүзден астам картинаны қазақ тіліне дубляждауға қатысты.  1989 жылдан бастап КСРО Кинематографистер одағының мүшесі. Жұбайы - актер, ҚазКСР Кинематографистер одағының мүшесі, Қазақстанның Еңбек сіңірген қайраткері Байкенже Әбекұлы Белбаев. Маржан есімді қызы мен Біржан есімді ұлы бар. 

