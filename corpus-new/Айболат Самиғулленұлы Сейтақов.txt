Айболат Самиғулленұлы Сейтақов 1961 жылы 25 маусымда Батыс Қазақстан облысы Бөкей ордасы ауданының Орда ауылында туған. Қазақ. Әкесі - Сейтақов Самиғуллен, марқұм, орманшы болып жұмыс істеген, ҰОС ардагері. Анасы - Сейтақова Темірғаным, үй шаруасымен айналысады. А.С. Пушкин атындағы Орал педагогикалық институтының жаратылыстану факультетін (1983) география және биология мұғалімі мамандығы бойынша; М. Өтемісов атындағы Батыс Қазақстан мемлекеттік университетінің заң факультетін (2004) заңгер мамандығы бойынша бітірген. Халықаралық және республикалық мәслихаттарда оқыған 30 баяндаманың авторы. Қазақ және орыс тілдерін біледі. «Нұр Отан» ХДП мүшесі (2006 жылдан). 1978 жылдан - А.С. Пушкин атындағы Орал педагогикалық институтының студенті. 1983 жылдан - Орал облысы Орда ауданы Искра ауылы ОМ мұғалімі. 1984 жылдан - Орал облысы Орда ауданы Орда ауылы М. Горький атындағы ОМ мектеп жанындағы интернаттың меңгерушісі. 1987 жылдан - Орал облысы Орда ауданы Орда ауылы М. Горький атындағы ОМ директорының орынбасары. 1989 жылдан- Қазақстан ЛКЖО Орал облысы Орда аудандық комитетінің бірінші хатшысы (Сайхын ауылы). 1991 жылдан - Орал облысы Орда ауданы Жастар ісі және спорт комитетінің төрағасы (Сайхын ауылы). 1994 жылдан - Батыс Қазақстан облысы Орда ауданы әкімінің орынбасары (Сайхын ауылы). 1996 жылдан - ҚР ІІМ Шымкент заң колледжі Орал бөлімшесінің  орынбасарының міндетін атқарушы (Орал қаласы). 1997 жылдан - Батыс Қазақстан облысы әкімі аппараты ішкі саясат және әлеуметтік сала бөлімінің аға референті, 1998 жылдан - бөлім меңгерушісінің орынбасары. 1999 жылдан - Батыс Қазақстан «Балдырған» қоғамдық балалар қорының атқарушы  (Орал қаласы). 2005 жылдың ақпанынан - «Алматы қаласы SOS балалар мекені» директоры. 2005 жылдың қазанынан -¥лттық «Бөбек» ғылыми-тәжірибелік, білім беру және сауықтыру орталығының бас ғылыми қызметкері, 2006 жылдан - қазақ тіліндегі оқу-әдістемелік кешенін жетілдіру секторының бас ғылыми қызметкері (Алматы қаласы). 2007 жылдан - ¥лттық «Бөбек» ғылыми-тәжірибелік, білім беру жәнө сауықтыру орталығының Алматы қаласы Адамның үйлесімді дамуы институты директорының орынбасары. 2010 жылдың мамырынан бері - Батыс Қазақстан облысы Шыңғырлау ауданының әкімі. Батыс Қазақстан облысы Орда аудандық атқару комитетінің депутаты (1989-1993). Орда аудандық сайлау комиссиясының төрағасы (1993- 1996). Батыс Қазақстан облыстық мемлекеттік емес ұйым- ның төрағасы (2003). Батыс Қазақстан облыстық округтік сайлау комиссиясының мүшесі. «Қазақстан Республикасының тәуелсіздігіне 10 жыл» медалімен марапатталған (2001). Діни көзқарасы - мұсылман. Саяси қайраткер ретіндегі идеалы - Н.Ә. Назарбаев. Қазақстанның болашағы туралы болжамы - «Экономикалық дамыған, тәуелсіз өркендеуші мемлекет». Хоббиі - жеңіл атлетика, шаңғы, ат спорты және туризм. Сүйіп оқитын әдебиеті - газеттер, журналдар; А. Құнанбаев, Ш. Құдайбердиев, I. Есенберлин, Д. Карнеги және т.б. Үйленген. Жұбайы - Айтжанова Райхан Зейнетқызы, кітапханашы. Қыздары - Сейтақова Нұржихан, Алматы қаласы Балалар құқығын қорғау департаментінің бас маманы; Сейтақова Айдын, Жәңгір хан атындағы Батыс Қазақстан университетінің магистранты; Самиғолла Нұржарқын, «Еуразия» университетінің студенті.   

