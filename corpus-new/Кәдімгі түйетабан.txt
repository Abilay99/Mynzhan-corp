Кәдімгі түйетабан - биіктігі 30-80 см, бұтақтары тарбиған көпжылдық шөптесін өсімдік. Жаздың алғашқы жартысында сортаңды, төбешікті құмда, тұзды, саздақты топырақта гүлдейді. Ресейдің еуропалық бөлігінде, Орта Азиядағы Тянь-Шаньда, Жоңғар Алатауында таралған.Өсімдіктің барлық бөлігі емдік мақсатта пайдаланылады. Кәдімгі түйетабанның қабынуға қарсы, зарарсыздаушылық, жараны жазушылық қасиеттері бар. Гүл бүршіктерін маринадтап, ет тағамдарына дәмдеуіш ретінде пайдаланады. Өсімдік улы. Асқан сақтықпен қабылдау қажет. "Қазақстанның керемет флорасы" 

