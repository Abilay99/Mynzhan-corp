Теодор «Тед» Кёрсон (ағылш. Theodore "Ted" Curson, 3 маусым 1935, Филадельфия - 4 қараша 2012, Монтклэр) — америкалық джаз музыканты, сырнайшы. Көбіне Чарльз  Мингуспен  бiрлесіп жазған жазбалары арқылы танымал болды. Теодор Пенсильвания штатындағы Филадельфия қаласында 1935 жылдың 3 маусымы дүниеге келді. Тед трубада ойнауға кездейсоқ қызығып кетті. Бiр күнi ол күмiс трубада ойнап отырған газет сатушыны байқады. Алайда, оның әкесі баласының Луис Джордан сияқты альт-саксофонда ойнағанын қалады. 10 жасында Тед өзінің ең алғаш трубасын алды. Кёрсон Ред Родни, Стэн Гетц и Джерри Маллиган сияқты атақты, әйгілі музыканттар оқыған консерваторияда білім алды.Консерваторияны аяқтаған соң Дейвис Майлспен танысады, оның шақыруы бойынша Тед 1956 жылы Нью-Йоркке көшеді. Осылайша Тедтің шығармашылық ісі басталады. Оның сахнадағы өнері тартымды болып, Тед үлкен жетістіктерге жетеді. Оның танымалдылығы әртіске  Roulette Records-пен контрактқа қол қоюға мүмкіндік береді.50-жылдардың аяғы мен 60-жылдардың басында Кёрсон Сесил Тэйлормен бірге өнер көрсетеді. Кейін ол Чарльз Мингустың ұжымына бірігеді. Ол сол жерде 1961 жылға дейін жұмыс істейді. Аталған ұжымда Тед тек музыкант рөлінде болып қоймай, группаның пресс-секретарі ретінде де танылады.Музыканттың шығармашылығындағы маңызды рөлді оның 1960 жылғы Франциядағы джаз фестивалінде өнер көрсетуі алды. Оны бүкіл Еуропа есте сақтап, кейін оның алыс шетелдегі гастрольдерін өткізуге көмектесті.60-жылдары Кёрсон Билл Барон, барабаншы Дик Берк және бас-гитарашы Херб Бушлермен қосыла өзінің жеке тобын құрады. 1964 жылы топтың Копенгаген, Париж, Голландия, Швецияда болған еуропалық турнесі басталады. Сол жылы Тед Кёрсон «Tears for Dolphy» композициясын жазады. Бұл туынды «Теорема», «Соңғы дата», «Браун Бани» сияқты фильмдерде кездеседі. 1966 жылы музыкант Пори деген фин қаласында өткен джаз фестиваліне қатысады. Сонымен қатар, ол осы фестивальдің пресс-секретарі болады.2007 жылы Тарья Халоненнің шақыруы бойынша Финляндияда өз өнерін көрсетеді.Өмірден 2012 жылдың 4 қарашасында, Нью-Джерси штатының Монтклэр қаласында өтеді. 

