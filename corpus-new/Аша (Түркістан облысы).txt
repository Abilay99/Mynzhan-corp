 Басқа мағыналар үшін Аша (айрық) деген бетті қараңыз. Аша (2007 жылға дейін - Максим Горький) — Түркістан облысы Түркістан қалалық әкімдігіне қарасты Шорнақ ауылдық округі құрамындағы ауыл. Түркістан қаласынан солтүстік-батысқа қарай 20 км-дей жерде.  1999 жылы жергілікті тұрғындар саны 2777 адам (1414 ер адам және 1363 әйел адам) болса, 2009 жылы 3481 адамды (1754 ер адам және 1727 әйел адам) құрады. Ауыл 1952–96 жылдары мақта өсіретін ұжымшардың бөлімшесі болды. Мақта, жеміс-жидек, астық өндіретін шаруа қожалықтары жұмыс істейді.  Орта мектеп, клуб, кітапхана, фельдшерлік-акушерлік пункт бар. Аша ауылы арқылы Орынбор-Ташкент темір жолы өтеді. 

