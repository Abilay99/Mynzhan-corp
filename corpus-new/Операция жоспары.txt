Операция жоспары (план операции) — ұрыс қимылдарын жоспарлау құжаттарының жиынтығы. Оны штаб пен әскер тектерінің, арнайы әскерлер және кызмет бастықтары бірлесе отырып жасайды, сондай-ақ оған қарулы күштер мен әскер түрлерінің штаб өкілдері тартылады. Операция жоспары құжаттарының тізімі, олардың мазмұны, орындаудың толықтығы мен кезегі әр жағдайда койылған міндетті және жағдайларды есепке ала отырып анықталады. Олардын маңыздыларына: қолбасшының түсіндірме жазбасымен, қажетті есептеулері және негіздерімен егжей-тегжейлі жасалған шешімі бар картадагы операция жоспары; ракеталық әскерлер мен артиллерияны ұрыстық қолдану жоспары; авиацияны ұрыстық қолдану жоспары; ұрыстық қимылдарды қамтамасыз ету жоспары; басқаруды ұйымдастыру жоспары жатады.  

