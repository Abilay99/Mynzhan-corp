Фукс сүйсіні (Фукс бармақтамыры) - 2-4 қауашақты сығыңкы түйнегі бар орхидея тұқымдасына жататын көп жылдық өсімдік. Сабағы жуан, жалаңаш. Күлгін-сұр дақтары бар жалпақ, ұзынша жұмыр төменгі жапырақтары коңыр жасыл, ортаңғылары — таспа тәріздес ұзынша, жоғарғылары таспа тәріздес жіңішке келген. Гүл шоғыры қомақты, жұмыр, гүлдері қызғылт-күлгін, иіссіз. Маусым — шілдеде гүлдейді. Қарқаралы таулы-орманды жазирасының өзен-жылғаларының жағалауында өседі. Өте сирек кездесетін, азайып бара жатқан өсімдік.  

