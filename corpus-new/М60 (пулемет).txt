«М60» - соғыстан кейінгі жылдары жасалып, 1957 жылы АҚШ армиясы мен жаяу әскерлерінің қаруы қатарына енгізілген біріңғай америкалық пулемет. Құрылымында кемістік көп болғандықтан және сыртқы түрінің тартымсыздығы үшін «доңыз» деген лақап атқа ие болған.1980 жылдардан бастап «М60» пулеметін қолданыстан  бельгиялық «М240» сияқты барынша жетілген қарулардың ырыстырғанына қарамастан бұл қару әлі күнге дейін шығарылады және қолданылады. Бірақ үнемі екінші орында тұрады. Құрылымы тұрғысынан алғанда екінші дүниежүзілік соғыс кезіндегі немістік екі жүйе - «FG 42» автоматты винтовкасы мен «MG 42» пулеметінің қосындысы болып табылады. Негізгі дайындаушы – «Сако Дифенс» компаниясы. Автоматыканың газды жетегі үлгісінде құрылған автоматты қару, бекітпе айналдырылып, ұңғысы жабылады. Ерекше құрылымы сояуыш пен амотизатордың пулемет дүмі кейін шегінгенде қозғалуына мүмкіндік береді. Осы лайша пулеметтің ұзындығы қысқарады. Кемшілігі: сенімсіз және әскери сапасы төмен. Сондықтан 1970 жылдардың ортасында америкалықтар осы қарудың жаңа, жетілген үлгісін жасауды қолға алды.Дегенмен көнерген «М60» пулеметін Америка армиясы мүлдем қолданбайды деуге болмайды. Бұл қару аз мөлшерде әлі де шығарылуда.     

