Кимон (гр. Κίμων; Kímon) (Б. з. д. 504 жыл — Б. з. д. 450 жыл шамасы, Китий, Кипр) - афины қолбасшысы және олигархиялық топтың көсемі. Б.з.б 479 жылы Парсыларға қарсы соғыс бастау жөнінде ұсыныс жасау мақсатымен Спартаға Афины елшілігін бастап барды. Б.з.б 469 ж. Кіші Азияда Эвримедонт өзенінің сағасында парсыларды талқандап, ірі жеңіске жетті, Скирос аралын, Фракия жағалауында Стримон өзені бойындағы Эйон мен Херсонесті басып алды. Б.з.б 464 ж. 3-Мессен соғысында Спартаға көмек беруге әрекеттенді, бірақ спарталықтар афинылықтарға сенімсіздік білдіргендіктен, қайта шақыртылып алынды, б.з.б 456 ж. Периклдың ұсынысымен қайтарылып, парсыларға қарсы соғысқа қайта қатысты. Б.з.б 449 ж Кипрге қарсы теңіз экспедициясы кезінде қайтыс болды. 

