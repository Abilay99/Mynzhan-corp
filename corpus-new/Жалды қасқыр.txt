Жалды қасқыр, көкжал қасқыр (лат. Chrysocyon brachyurus) – иттер тұқымдасына жататын сүтқоректі жыртқыш хайуан.  Денесінің ұзындығы 125—130 см, құйрығы — 40 см. Жүні тықыр, жалының қылы 10—13 см-дей. Жалды қасқыр көбінесе Бразилияның, Парагвайдың және Аргентинаның жеріндегі саздарда өсетін шіліктердің ішінде тіршілік етеді. Ұсақ андармен, жемістермен, өсімдіктің жасылымен қоректенеді, кейде қойға да шабады.  

