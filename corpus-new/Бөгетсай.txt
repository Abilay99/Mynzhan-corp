Бөгетсай — Ақтөбе облысының Хромтау ауданындағы ауыл, Бөгетсай ауылдық округінің орталығы.  Аудан орталығы - Хромтау қаласынан оңтүстік-шығысқа қарай 47 км-дей жерде, Ор өзенінің жағалауында орналасқан.  Бұрынғы кеңшар негізінде өндірістік кооператив құрылған. Ауылда мектеп, емхана, дәріхана, сауда орындары бар. Бөгетсай арқылы Ақтөбе — Қарабұтақ — Комсомол автомобильдік жолы өтеді. 

