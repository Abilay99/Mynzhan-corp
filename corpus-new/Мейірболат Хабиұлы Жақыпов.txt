Мейірболат Хабиұлы Жақыпов 1955 жылы 17 сәуірде Батыс Қазақстан облысы Жәнібек ауданы Жәнібек кентінде туған.  Қазақ. Әкесі -Жа қыпо в Хаби (1915-2002), аудандық сотта төраға болған, Батыс  Қазақстан облысы облыстық сотының мүшесі, ҚазКСР Еңбек сіңірген заңгері болған. Анасы - Ерғалиева Кама (1927-2007), кітапханашы, аудандық басқармаларда  қызметте болған. Мәскеу мемлекеттік тарихи-мұрағат институтының мемлекеттік іс жүргізу факультетін (1977), «Мемлекеттік мекемелерде басқару еңбегін ұйымдастыру және  құжат жүргізу» мамандығы бойынша бітірген. Қазақ, орыс, ағылшын (сөздікпен) және француз (сөздікпен) тілдерін біледі. Жаңаша іс жүргізу сөздігінің, сонымен  қатар газет және журнал беттерінде жарық көрген 6 ғылыми мақаланың авторы. КОКП мүшесі (1981-1991), «Нұр Отан» ХДП мүшесі (2009 жылдан). 1977 жылдан - ҚазКСР Министрлер Кеңесі жанындағы баспасөзде мемлекеттік құпияларды қорғау жөніндегі Бас басқармасының редакторы. 1978 жылдан - Кеңес Әскерінің қатарында  қызметте (Қиыр шығыс әскери округі). 1980 жылдан - бөлім меңгерушісі, ҚазКСР Министрлер Кеңесі жанындағы баспасөзде мемлекеттік құпияларды қорғау жөніндегі Бас басқармасы алқасының мүшесі. 1989 жылдан - Алматы қаласы Қазақстан Компартиясы Фрунзе аудандық комитетінің жалпы бөлімінде нұсқаушы. 1990 жылдан - ҚР Президенті Аппаратының Жалпы бөлімінде 1-ші санаттағы маман, референт, сектор меңгерушісі, Жалпы бөлім меңгерушісінің орынбасары. 1996 жылдан - ҚР Президенті Әкімшілігінің Жалпы бөлімінің меңгерушісі. 2001 жылдан - ҚР Президенті Кеңсесі бастығының бірінші орынбасары. 2004 жылдан бері - ҚР Президенті Әкімшілігінің Жалпы бөлімінің меңгерушісі. ҚР Президенті Әкімшілігінің кәсіподақ комитетінде төрағасы (1997-2010). «Құрмет» орденімен; «Ерен еңбегі үшін» (2001), «Астана» (1998), «Қазақстан Республикасының тәуелсіздігіне 10 жыл» (2001), «Қазақстан Конституциясына 10 жыл» (2005) медальдарымен марапатталған.  ҚР Президентінің алғыс хаттарымен ескерілген (2003, 2005). Әскери атағы - запастағы подполковник. Діни көзқарасы - либералді ислам. Саяси  қайраткер ретіндегі идеалы - Н.Ә. Назарбаев, Дэн Сяопин, Ш. де Голль. Қазақстанның болашағы туралы болжамы - «Оптимистік 2030-Стратегиясы бойынша». Хоббиі - тарих, өнер, спорт, аңға шығу. Сүйіп оқитын әдебиеті - саяси беллетристика, Шығыс жазушылары. Үйленген. Жұбайы- Венера (1955 жылы туған), кәсіпкер. Қызы - Жұлдыз (1984 жылы туған); ұлы - Мәди (1987 жылы туған), студент. 

