Жинақтау категориясы— бірыңғай заттардың жекеленбейтін жиынтығын, көптік мәннің тұтастығын білдіретін ұғымдық категория. Жинақтау категориясын бірліктің жоғарғы түрі деп те атайды (О. Есперсен). Логикалық тұрғыда Жинақтау категориясында жеке мен жалпы ұғымдардың ортақ белгілері сәйкесіп отырады. Тілде бұл, бір жағынан, грамматиканың көпше-жекеше категорияларынан, екінші жағынан, көптік мәндегі лексикалық сөздерден (су, топырақ,май типтес) көрінеді. Көптік мәнді есімдердің бірқатары есептеуге болатын жеке заттардан тұрады. Бірақ оның грамматикалық сандық категориядан айырмасы —Жинақтау категориясы үшін мәндісі сандық емес, сапалық қасиет, нақты бір зат атауы арқылы бірыңғай заттардың жиынтығын білдіруі. Тарихи грамматикалық көпше категориясы абстракты атаулармен байланысты Ж. к. категориясынан шыққан. Ж. к. тілдерде әр түрлі жолмен: көбінесе жеке зат атауларынан және аффиксация тәсілі арқылы жасалған.   

