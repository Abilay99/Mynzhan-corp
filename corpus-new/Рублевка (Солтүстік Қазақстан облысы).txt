 Басқа мағыналар үшін Рублевка деген бетті қараңыз. Рублевка — Солтүстік Қазақстан облысы Аққайың ауданы Аралағаш ауылдық округі құрамындағы ауыл.  Аудан орталығы — Смирново ауылынан оңтүстік-батысқа қарай 30 км-дей жерде, Ақсуат көлінің шығысында орналасқан. Тұрғыны 812 адам (2009).  Іргесі 1929 жылы ауыл шаруашылығын ұжымдастыру кезінде қаланған. 1929—96 жылдары Ленин атындағы ұжымшардың (кейіннен кеңшардың) орталығы болған. Оның негізінде шаруа қожалықтары құрылды. Рублевка арқылы Петропавл — Көкшетау автомобиль жолы өтеді. 

