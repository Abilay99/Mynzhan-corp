Мыңқазан — Жамбыл облысы Меркі ауданы, Жаңатоған ауылдық округінің құрамындағы ауыл.  Ауыл округ орталығы - Қостоған ауылының солтүстік-шығысында 1 км-дей, аудан орталығы - Меркі ауылының шығысында 17 км-дей жерде.  Тұрғыны 1019 адам (2009). Орта мектеп, фельдшерлік пункт жұмыс істейді.  "Мыңқазан" деп аталатын жер негізінде қазіргі Луговой - Бішкек темір жолы мен Мықанды тас жолының екі оратсы, яғни "Қызылқыстақ" елді мекенінің батыс жағы. Ашаршылық болған 1931-1932 жалдары Меркі өңірінде тұрып жатқан көп адамдар аштан өлмеу үшін, тамақ іздеп басы ауған жаққа тентіреп кетті, қырғыз, өзбек ағайындарды паналады. Ел қайта ес жиған тұста халық туып-өскен жеріне қайта орала бастады. Бірақ, сазды жер болғандықтан ол жерге үй салу қолайсыз болды. Сондықтан қазіргі Мыңқазан ауылы орналасқан орынға қарай жылжи бастаған. Колхоздастыру кезінде ауыл іргесі бекіп, отырықшыланған. Қазір колхоз тараған, ауыл адамдары шаруа қожалықтарын құрып, өз беттерінше жұмыс істеуде. 

