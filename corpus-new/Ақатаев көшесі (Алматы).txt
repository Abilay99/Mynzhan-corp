Көшеге белгілі ғалым, қоғам қайраткері, жазушы Сәбетқазы Ақатаевтың есімі (Алматы қаласы мәслихатының 24.03.2005 № 138 шешімі мен Алматы қаласы әкімдігінің4.04.2005 № 2/184 қаулысы) берілген. Ақатаев Сәбетқазы (1938-2002) Шығыс Қазақстан облысы Күршім ауданының Ақсуат ауылында дүниеге келген. Оның қоғамдық-саяси, әлеуметтік мәдени тақырыптағы шығармалары бар. Ақатаев көшесі Майлин көшесінен басталып, Айгерім ықшам ауданына дейін созылып жатыр.Мамытов, Байтұрсынов көшелерінің ортасында орналасқан. Бұрынғы атауы - 5-ші көше. Көшенің ұзындығы - 1000 метр. 

