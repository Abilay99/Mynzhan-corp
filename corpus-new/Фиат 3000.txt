Фиат 3000  –  1920 жылдардағы итальяндық жеңіл танк. Бірінші дүниежүзілік соғыс аяқталлған соң француздық FT-17 танкісі негізінде  жасалған алғашқы итальяндық такілер топтамасы. 1921 және 1930 жылдар аралығында Фиат 3000 В – ның жетілдірілген нұсқасы шықты. Оның жалпы саны 152 данаға жетті. Фиат 3000 қаруының көп бөлігі екіншілік соғыста да қатардан шықпай, 1943 жылдың соңына дейін қолданылды. 26 данасы экспортқа шығарылды. 1918 жылы Франция Италияға Шнейдер атты ауыр танкі мен бірнеше жеңіл Рено FT-17 танкісін жеткізді.  Фиат 3000 жобасын Ансальдо мен Бреда фирмалары құрастырды, ал 1400 машина шығару Фиат фирмасына тапсырылды. Бірақ 1918 жылы бірінші дүниежүзілік соғыс аяқталғандықтан, тапсырыс 100 данаға азайтылды. Алғашқы нұсқасы 1920 жылы жасалғанымен, итальян әскерінің қаруы қатарына тек 1923 жылы ғана қосылды.  1929 жылы ағылшындық Карден-Лойд Mk VI пайда болғанша Фиат 3000 итальян әскерилері үміт артқан жалғыс соғыс көлігі болды. Итальяндықтар оны Абиссинияда, Ливияда, тіпті Италияның өзінде де қолданды. Соңғы рет Фиат 3000 танкісі Сицилияға одақтас әскерлерді енгізген кезде пайдаланылды. 

