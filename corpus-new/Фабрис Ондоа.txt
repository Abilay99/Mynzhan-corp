* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Джозеф Фабрис Ондоа Эбого (фр. Joseph Fabrice Ondoa Ebogo; 24 желтоқсан 1995 жыл, Яунде) — камерундық футболшы, қақпашы. Камерун Ұлттық футбол құрамасы мен "Остенде" клубының қақпашысы. 2017 жылғы Африка чемпионы. Самюэль Это'о футбол академиясының түлегі.  Балалық шағында-ақ "Барселона" клубының мектебіне ауысты. Есейген соң "Барселонаның" екінші клубына қабылданғанымен, негізгі құрамда тұрақтай алмай, Испанияның төменгі лигаларында ойнайтын "Химнастик", "Севилья Атлетико" секілді клубтардың намысын қорғап жүрді.  2018 жылы Бельгияның "Остенде" клубына өтті. Ұлттық құрамаға 2012 жылы 16 жасында-ақ шақырылды. Бірақ тұңғыш ойынын 2014 жылы 6 қыркүйекте Конго ДР құрамасына қарсы өткізді. 2015 жылы Африка Ұлттары кубогыне қатысты. Фабрис топтық турнирдегі үш ойында да алаңға шықты, бірақ құрама топтан шыға алмады. 2017 жылы құрамамен бірге Африка Ұлттары кубогында топ жарды. 

