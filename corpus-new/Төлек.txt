Төлек – жоңғар шапқыншылығына қарсы күрескен қазақ батыры, қолбасы. 17 ғасырдың аяғы – 18 ғасырдың алғашқы жартысында өмір сүрген. Ол өзінің замандастары Өтеген, Қабанбай, Бөгенбай, Наурызбай, Райымбек, Қойгелді, Сәмен, Шінет сияқты жаужүрек батырлармен тізе қосып, қазақ жерін жоңғар басқыншыларынан азат етуге белсене қатысқан. Ақын Тілеміс Есболұлы Төлектің ерлік істерін жырға қосқан.  

