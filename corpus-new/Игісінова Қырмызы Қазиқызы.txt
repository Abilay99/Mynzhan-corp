Игісінова Қырмызы Қазиқызы  (15.1.1961 жылы туған, Алматы қаласы) – медицина ғылымдарының кандидаты (2006). Алматы мемлекеттік медициналық институтын (1984, қазіргі Қазақ ұлттық медициналық университетті) бітірген. Алматыдағы қалалық Орталық клиникалық ауруханада, Қазақстан Республикасы Ішкі істер министрлігі Орталық госпиталінде терапевт-дәрігер (1984–97), Қазақстан Республикасы Президенті Іс басқармасы медициналық орталығының Орталық клиник. ауруханасында бөлім меңгерушісі (1998–2002), 2002 жылдан Бас дәрігердің орынбасары болып жұмыс істейді. Оның ғылыми жұмыстарының негізгі бағыты – егде тартқан адамдардың (60-тан асқан) қарттық кезеңдегі өмірлерінің дұрыс болуын қамтамасыз етудің кейбір мәселелеріне арналған. Игісінова Қырмызы Қазиқызы 60-тан асқан адамдарға медициналық көмек көрсетуді (көппрофилді аурухананың базасында) ұйымдастырып, оны тәжірибеге енгізді. Ол 2005 жылы «Нарық жағдайында аса тиімді жаңа технологияны жасау және енгізу негізінде медициналық жәрдем көрсету жүйесін реформалаудың және жетілдірудің моделі» еңбектер топтамасы үшін Қазақ КСР-і мемлекеттік сыйлығына ие болды.    

