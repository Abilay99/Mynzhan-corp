Пункттер координаталарын анықтаудың бастапқы мәліметтері — өлшеу нәтижелері арқылы алынбайтын есепті шешуге кажет мәліметтер. Мысалы, теодолиттік жүріс  пен трилатерацияны жасағанда, бір пункттің координаталары мен бір қабырғаның дирекциондық бұрышы, ал триангуляция торабын дамытқанда, пункт координаталары, қабырғаның дирекциондық бұрышы мен ұзындығы бастапқы мәлімет болып алынады. Пункттердің биіктік белгілерін анықтағанда, бір пункттің абсолют биіктігі белгілі болса жеткілікті.   

