Т.Ш. Шарманов медицина ғылымдарының докторы, ҚР Ұлттық ғылым академиясының және Ресей медицина ғылымдарының академигі, Қазақ тағамтану академиясының және Профилактикалық медицина академиясының президенті.Төрегелді Шарманов 1930 жылдың 19 қазан айында Қарағанды облысының Ұлытау елді мекенінде дүниеге келді. 1955 жылы Қарағанды мемлекеттік медицина институтын үздік аяқтап, 1958-1962жж. аспирантураны бітіргеннен кейін Қарағанды облысының Ұлытау ауданының орталық ауруханасының бас дәрігері болып жұмыс істеді. 1962 жылдан 1968 жыл-ға дейін Қазақ ҚСР Денсаулық сақтау министрлігінің Өлкелік патология ҒЗИ-ның тағамтану бөлімінің меңгерушісі болды. 1968-1971 жж. Ақтөбе мемлекеттік медицина институтының ректорлығымен қоса фармакология кафедрасының меңгерушісі қызметін атқарды. 1971-1982 жылдары Қазақ ҚСР Денсаулық сақтау министрі. 1973 жылдан бастап қазіргі уақытқа дейін Т.Ш. Шарманов Қазақ тағамтану академиясының негізін қалаушы және президенті. Академия - тамақтану физиоло-гиясы мен иммунологиясы, биохимиясы мен гигиенасының кең ауқымды проблемаларын қамтыған кешенді зерттеулер және Орталық Азия Республикаларындағы емдәмдік профилактика мен емдәмдік емдеу орталығы болып табылады.Т.Ш. Шарманов – Қазақстандағы нутрициологтар мектебінің негізін қалаушы. Ол БҰҰБҚ, ДДҰ, БҰҰДБ, АХДЖА және Халықаралық «Макро Интернешнл, Инк», «Уэллстарт» ұйымдарының техникалық және қаржылай қолдаумен жүргізілген темір тапшылықты анемия мен йодтапшылық жағдайларды жою, ана сүтімен қоректенуді қолдау, медициналық және демографиялық зерттеулердің бағдарламаларының жетекшісі.1985-1988 жылдары Т.Ш. Шарманов Бүкілодақтық «Вопросы питания» журналының бас редакторы және Мәскеудегі дәрігерлердің білімін жетілдіру институтының тағамтану кафедрасының меңгерушісі болып істеді.1995 жылдың мамыр айынан бастап Қазақстаннаң Профилактикалық медицина академиясының негізін қалаушы және президенті. Тамақтану, организмнің сыртқы ортамен жан–жақты байланысының көптеген түрлерінің бірі ретінде, зат алмасудың жалпы тізбегінде жетекші орын алады. Қоршаған ортадағы қолайсыз факторлардың 80% – і адамға тағам арқылы әсер ететіндігі анықталған.Дүние жүзіндегі адамдар өлімінің 60%өнеркәсіп саласында өндіретін майлы, тәтті,тұзды азық-түліктерді пайдалану әдетіненжалпы әлемдік тағам рационындағыөзгерістерге тікелей байланысты.Харлем БрутландДДҰ Бас директоры2000 жылы мамырда Дүниежүзілік денсаулық сақтау ассамблеясында ДДҰ бас директоры Харлем Брутланд жасаған баяндама елді елең еткізген сенсация болды. Онда, әлемдегі адамдар өлімі себептерінің арасында 60% тамақтану мәселесімен тікелей байланысты екендігі айтылған. Тамақтануға байланысты кемшіліктердің зардабы көптеген елдердің экономикасы мен денсаулық сақтау ісіне өз ауыртпалығын түсіріп отыр, ал әлемдік экономиканың жаһандануына байланысты, сол тағам мәселесі жалпы дүние жүзіндегі экономика дамуына да әсер етуде.Дүниежүзілік банктың есебі бойынша, тамақтану жетіспеушілігіне байланысты экономикалық шығындар, жалпы ұлттық өнімнің 9%–ін құрайды.Бұл, біріншіден, әсіресе жастар арасында еңбекке жарамдылығын төмендеуімен, сонымен қатар халықтың көмекке мұқтаж бөлігін қамтамасыз ету үшін экономикалық ресурстардың бөлінуімен байланысты.Қазіргі кезде тамақтанумен байланысты бұзылыстар тек тағам жетіспеуімен байланысты деген теріс пікір қалыптасқан. Ал шамадан артық ішіп–жеу де бүгінгінің күрделі проблемасына (жүрек–қантамыр аурулары, қатерлі ісік, диабет, және көптеген басқа да қатерлі сырқаттардың пайда болуына байланысты) айналып отыр.Қазіргі кезде тамақтану жеткіліксіздігіне шалдыққан адамдар саны мен дене салмағы артық адамдар саны теңесіп тұр. 1980 жылдан бастап тамақтану жеткіліксіздігіне шалдыққан адамдар саны біртіндеп азайып 1,2 миллиардқа жетті; ал дене салмағы артық адамдар саны керісінше көбейіп 1,7 миллиардқа дейін көтерілді және келешекте көбее түсу үрдісі байқалады, сөйтіп қазір дүниежүзінде 300млн. Астам адам семіздік ауруына шалдыққан. Дене салмағының артық болуы және семіздік адамның қан қысымы көтерілуіне, гиперхолестеринемияға, инсулинге сезімталдық қабілеттің төмендеуі сияқты кері метаболизмдік бұзылыстарға ұшыратады. Бұл, дұрыс тамақтану ережелерін сақтамағанда туындайтын проблемалардың бір жағы ғана. Семіздіктен зардап шегетін адамдардың орташа өмір сүру ұзақтығы қалыпты салмақтағы адамдармен салыстырғанда, 8-10 жылға қысқарады. Осы проблема туралы сөз қозғаған соң оның шешеіміне де тоқталып өтсек, семіздікке қарсы күрес жүргізу үшін халықты дұрыс тамақтануға үйрету қажет. Өкінішке орай, әлемнің көптеген елдерінде халықтың дұрыс тамақтану жөніндегі сауатын ашуға жұмсалатын қаржы көлемі, «тез арықтатамыз» деп жар салып жалған тағамдық қоспаларды, липосакция, артық майды сылып тастайтын косметикалық операцияларды жарнамалайға кететін шығынмен салыстырғанда түкке тұрмайды.Дұрыс тамақтану ережесі соншалықты күрделі де емес және оларды еш қиындықсыз жүзеге асыруға болады. Мысалы Сингапурде тиімді тамақтануға үйрететін арнайы бағдарлама бойынша оқушылар арасында жүргізілген шаралардың арқасында балалар семіздігін 50%–ға төмендетуге қол жет-кізілген. Мұндай бағдарламаның нәтижесі қай жағынан алсақ та ұтымды.Біріншіден, бұл балалар ертең есейгенде елдің дені сау потенциалын құрайды.Екіншіден, дұрыс тамақтануды насихаттап, қоғамда салауатты өмір сүрудің үлгісін қалыптастырады.Осы бағыттағы жұмыстар Алматы облысы бойынша «Салауатты тамақтану орталығы» алдында тұр.Профилактикалық медицина Академиясы және Салауатты тамақтану орталығы Елбасының халыққа жолдауының негізінде Қазастан Республикасы денсаулық сақтауды дамыту бойынша «Саламатты Қазақстан 2011-2015» мемлекеттік бағдарламасын жүзеге асыру мақсатында дұрыс тамақтану және азық түліктің қауыпсіздігі дағдыларын қалыптастыру бағытында белсенду жұмыстар атқарады. Жұмыстарына сәттілік тілеймін.Денсаулық үшін қауіп–қатер факторларын жеңу – үкіметтің, мемлекет парламентінің және де салауатты өмір салтын ұстануға міндетті адамдардың жауапкершілігі екенін қоғам ұғу керек. Сонымен, өзінің денсаулығына деген жауапкершілікті барлық қауыммен де, жеке тұлға ретінде де қабылдау қажет. Медициналық көмек пен ауруға бағдарланған, емдеуге ғана негізделген әбден қалыптасып кеткен әдет–ғұрыптан арылу керек. Ауруларға және миллиондаған адамдардың мертігуіне әкелетін көңіл күй мен мінез–құлықтың өзгеруіне қарсы күресті бастау қажет. Деннің сау болуы– әрбір адамның қоғам алдындағы азаматтық борышы сияқты міндетті екенін ұғыну керек.Өмірде барлығы тез өзгере бастады және ол біздің де өзгеруімізді де мәжбүр етеді, сол үшін біз: «Мен денімнің сау болуын, табысты, ұзақ та салауатты өмір сүруді қалаймын және ол үшін не істеу керектігін білемін», – деп айтуымыз керек.Медицинаны денсаулықты сақтау мен нығайту, өмір сүру ұзақтығын көбейту, еңбекке қабылеттілігін көтеру, адам ауыруларынығ алдын алу мен емдеу үшін тәжірибелік іс–әрекеттер мен ғылыми білімдердің жинақталған тұтас жүйесі ретінде қарастыру қажет.«Жәрдем» газеті оқырмандарына, редакция ұжымына, денсаулықтарының жақсы болуына бағытталған жұмыстары табысты болуына, нәтижесінің жемісі болар – сапалы да саналы ұзақ ғұмыр, күш-қуатының қызығын көруін, жан мен тән саулығы мен сұлулығын тілеймін.Құрметпен Т.Шарманов 

