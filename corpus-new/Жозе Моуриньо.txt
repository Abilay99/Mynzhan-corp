* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады.  Жозе Марио дос Сантос Феликс Моуриньо (порт. José Mário dos Santos Mourinho Félix, 1963 жылдың 26 қантарында Сетубал қаласында туған) - әйгілі португал футбол жаттықтырушысы, қазіргі уақытта атақты "Тоттенхэм Хотспур" футбол клубын жаттықтырады. "Ерекше" деген лақап аты бар. Өз мансабын ойыншы ретінде бастаған Моуринью, әр түрлi жағдайлардың әсерінен өз жұмысын тренер қызметiне ауыстыруға шештi. "Бенфика" футбол жастар командасының  бапкерінiң ассистентi ретінде бiрнеше жыл жұмыстарынан кейiн, ол Бобби Робсонның ең жақын көмекшiсі  болды. "Барселонадағы" бiрлескен жұмысты бастаудан бұрын, ол Бобби мен бірге "Спортингте" және "Порту" клубында бiрнеше жыл жұмыс iстедi. Робсонның клубтан кетуiнен кейiн, ол Луи ван Галмен бiрге өз жұмысын жалғастырады. 2000 жылы "Бенфика" клубының басты бапкері болып тағайындалады. 3 ай жұмыс істеп, «Лейрияны» баптайды, клуб оның қол астында Португалия чемпионатында бесінші орын алады. 2002 жылы «Порту» клубымен келісімге қол қойып, бірінші жылы Португалия Чемпионатын, Португалия Кубогын және УЕФА Кубогын ұтып алады. Екінші маусымда Моуриньо Португалия Чемпионатын ұтып қана қоймай, Чемпиондар Лигасын да ұтады. 2004 жылы Челси футбол клубының жаттықтырушысы ретінде жұмысын бастайды, толық емес үш жыл ішінде Футболдан Англия Чемпионатын екі рет (бұл атақ лондондықтарға 50 жыл ішінде алғаш болды), Футбол Лигасы Кубогын, Футболдан Англия Кубогын ұтып алады. Клуб иегері Романом Абрамович екеуі арасындағы наразылық үшін, Моуриньо 2008 жылдың ортасында, Миландық "Интерге" көшеді. Оның баптауы нәтижесінде "Интер" бірінші жылы Италия Чемпионатын, ал келесі жылы дәйекті түрде Италия Чемпионатын, Италия Кубогын және УЕФА Чемпиондар Лигасын ұтып, Италия футбол тарихындағы алғашқы "треблді" жеңеді. Чемпиондар Лигасындағы жеңіс Интер үшін 45 жыл ішіндегі алғашқы жеңіс болып табылады. Моуриньо әр-түрлі клубтармен екі Чемпиондар Кубогын ұтып алған, тарихтағы үшінші бапкер болып атанды. Одан бұрын бұл атақты Эрнст Хаппель және Оттмар Хитцфельд иеленді  Көбінесе осы жетістіктері үшін, Моуриньо 2010 жылы өткен жылдың үздік бапкері ретінде ФИФА сыйлығын алды. Моуриньо кейбір футболшылар мен жаттықтырушылардың ойынша, футбол тарихындағы ең мықты жаттықтырушы болып саналады. «Порту» «Челси» «Интернационале» «Реал Мадрид» «Манчестер Юнайтед» 

