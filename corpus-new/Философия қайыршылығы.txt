"Философия қайыршылығы". Прудон мырзаның "Қайыршылық философиясына" жауап - Маркстің ертеректегі шығармасы, онда ғыл. социализмнің негіздері баяндалған. 1847 жылы француз тілінде жазылды және француздың ұсақ бурж. философы әрі экономисті, анархист Прудонның көзқарастарына қарсы бағытталды. Маркс Прудонның "диалектикалық" сөзуарлығына қарсы шығып, оның бурж. ой өрісінен жоғары көтеріле алмағанын көрсетті. Маркс Гегель диалектикасын сынау мен материалистік диалектиканы талдап жасауға көңіл бөлген. "Ф. қ." еңбегінде капит. өндіріс әдісіне ғыл. талдау жасалып, жаңа саяси экономияның негізі салынды. Еңбекте Маркс пролетариаттың экон. жағдайын, тарихи ролін және тап күресінің міндеттерін зерттейді.   

