Ойтал — Жамбыл облысы Меркі ауданындағы ауыл (бұрын кент болған), Ойтал ауылдық округі орталығы.  Аудан орталығы – Меркі ауылынан солтүстік-шығысқа қарай 6 км-дей жерде, Ойтал өзені аңғарында орналасқан.  Екі орта мектеп, байланыс бөлімшесі, фельдшерілк пункт, кітапхана, саз мектебі жұмыс істейді.  Аймақтағы қант зауыты жұмыс істей бастаған 1934 жылдан кейін бұл өңірге халық көп қоныстана бастаған. Іргесі осы өңірден кен орындарының табылуына байланысты қаланған. 1932 жылдан қызылша өсіретін "Мерке" кеңшарының орталығы болып келді. 1956 жылы мал өнімдерін даярлау және жеммен бордақылау кеңшары құрылып, кейіннен ол "Ойтал" мал бордақылау кеңшары атанды. Оның негізінде 1997 жылдан Ойталда ЖШС-тер, "Ойтал-Меркі" АҚ-дары құрылды.  

