ФИФА құрамаларының рейтингі (ресми атауы ФИФА әлемдік рейтингі/Coca-Cola (ағылш. The FIFA/Coca-Cola World Ranking)) — Ұлттық футбол құрамаларын саралау жүйесі. Бірінші рет 1993 жылы команданың даму өзгерісін бағалауға мұрсат беретін Ұлттық құрама команданың қазіргі уақыттағы күшінің салыстырмалы көрсеткіші ретінде енгізілген. Рейтингтегі ұпай саны Ұлттық құрама командасының соңғы төрт жылдағы ойындарына тәуелді болады. Команда неғұрлым олжалы ойнаса, соғұрлым рейтингтегі орны жоғарырақ болады. Әр ойнаған матч үшін командаларға ережелерге сәйкес ұпай сандары беріледі. 2006 жылдың шілдесінде, Германиядағы әлем чемпионатынан кейін, ұпай сандарын беру жүйесіне айтарлықтай өзгерістер енгізілді. 

