Әскери-дәрігерлік комиссия (Военно-врачебная комиссия) — азаматтардың жалпы әскери қызметке және жекелей әр түрлі әскери кызметке жарамдылығын анықтауға арналған медициналық сараптама органы. Әскери-дәрігерлік комиссия куәландыру жөніндегі нұсқаулық пен аурулардың арнайы кестесін басшылыққа ала отырып, тексерілушінің әскери қызметке жарамдылығы туралы шешім шығарады. Әскери-дәрігерлік комиссия штаттык және штаттық емес болып бөлінеді; штаттық емес Әскери-дәрігерлік комиссияға госпитальдық және гарнизондық Әскери-дәрігерлік комиссия жатады. Әскери-дәрігерлік комиссиядан басқа әскери комиссариат жанында дәрігерлік комиссиялар болады. Олар ауруы бойынша демалыста жүрген, сондай-ақ әскери қызметке жарамсыз деп табылған немесе әскери қызметтен белгілі бір уақыттан соң қайта куәландыру арқылы босатылған әскери қызметшілерді қайта куәландыруға арналған.   

