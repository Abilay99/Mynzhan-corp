Аддис-абеба -  (амхарша - "жаңа гүл") - Эфиопияның астанасы, ірі сауда-финанс, мәдени орталығы. Ефиопия таулы қыратының орталық бөлігінде, теңіз деңгейінен 2400 м биіктікте.Темір жол арқылы Аден шығанағындағы  Жибути портымен байланысады. Аэропорт, тас жол торабы. Халқы -   3 041 002 тұрғын (2012ж. мәліметі).Аддис-абебада жеңіл (мата тоқу, тері илеу, аяқ киім тігу), тамақ (астық тарту, май шайқау, ет-сүт өімдері шығару), ағаш өндеу және құрылыс материалдарын өндіретін кәсіпорындар шоғырланған. Тоқыма, тері, металл, ағаш бұйымдары жасайтын майдагерлік кәсіпшілік дамыған.Аддис-абеба арқылы шетке кофе, мал терісі, астық, балауыз шығарылады. Университет, ұлттық кітапхана, тарихи-этнографиялық мұражай, ұлттық театр, ефиопистика интституты бар.1958 жылдан бері БҰҰ-ның Африка істерімен шұғылданатын экономикалық комиссияның және 1963 жылдан Африка бірлігі ұйымының тұрақты резиденциясы. 

