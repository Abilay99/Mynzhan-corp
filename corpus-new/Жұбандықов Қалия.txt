Жұбандықов Қалия (1872, Бурабай ауданы Жамантұз ауылы – 1950) – суырып-салма ақын. Домбыра, гармонның сүйемелдеуімен музыкалық шығармаларын орындаған. Негізінен патриоттық тақырыпта өткізілген айтыстарға қатысқан. Екінші дүниежүзілік соғыс жылдарында облыстың мәдени өміріне белсенді түрде қатысты. Жұбандықовтың «Мен де аттандым қол жая», «Жеңіс толғауы», «Сөз шырағы Жамбылға» өлеңдері «Пернедегі термелер» кітабына енген (1965).  

