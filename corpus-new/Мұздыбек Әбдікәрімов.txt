Мұздыбек Әбдікәрімов (1914-1974), актер. ҚазКСР-інің еңбек сіңірген артисі (1944). Театр сахнасында көбіне өткір мінезді рөлдерде ойнады. М. Әуезовтің «Еңлік - Кебек», «Қарақыпшақ Қобыланды», «Айман - Шолпан» драмалары бойынша қойылған спектакльдерде қағілез қойшы бала Жапалдың, қатал да алғыр, әмірші ханның, Көбікті, тапқыр әрі сауықшыл Жарастың жан дүниесін негізінен комедиялық бояуды мол қолдану арқылы аша түсті; ал «Абай» романының инсценировкасы негізінде жасалған қойылымда әнші-ақын Біржанның, жарлы-жақыбайлардың көшбасшысы Дәркембайдың сахналық бейнесін реалистік тұрғыда сомдады.  

