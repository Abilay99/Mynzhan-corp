 Оути Ёсихиро (жапон. 大内義弘, 1356 — 17 қаңтар 1400) — ірі жапон қолбасшы және Муромати кезеңінің мемлекеттік қайраткері. Оути тегінің оныншы басшысы. Хонсю аралының батыс жағында орналасқан Оути тегінің тоғызыншы басшасы болып табылатын Оути Хирое атты адамның екінші ұлы. 1363 жылы Асикага Есимицу атты сегун әкесін Суо және Нагата аудандарының әскери басшысы ретінде тағайындаған. Жастық шағында Есихиро әкесіне Кюсю аралының батыс бөлігін басып алуға көмектескен, себебі сол уақыттарда оның әкесі Оути Хирое Кюсю аралының тоғыз ауданың жаулап алу тапсырылған Имагава Ресун атты адамның қол астында жұмыс істеген. 1380 жылы әкесінің қазасынан кейін Оути Есихиро өз үлкен ағасымен билікке таласқан. 1381 жылы Сакарияма шайқасы кезінде өз қарсыласы болып келетін ағасының әскерін жеңіп, Оути тегінің жаңа басшысы атанған. 1391 жылы Оути Есихиро Асикага Есимицу атты сегунге жердің оңтүстігін басып алуға көмектесу үшін Киото жеріне келіп жеткен. Өзінің көптеген жеңістері үшін Есихиро тағы да Аки және Бидзэн жерлеріне ие болған. 1392 жылы ол Асикага Есимицу сегунгеоңтүстік ауданының императорын Асигага ұсынысына келісуге көндірген, осылайша оңтүстік және солтүстік аудандарының арасында 60 жылға созылған соғысты тоқтатқан. Оути Есихиро феодалдардың және Ішкі теңіздің  қарақшыларының  арасында үлкен беделге қол жеткізген. 1399 жылы Оути Есихиро Асикага Есимицу сегунге қарсы көтеріліске шыққан. Есихиро Асикага Мицуканэ атты адамның қолдауына қол жеткізіп, өз әскерінің саның қайтадан толықтырып алған, күз мезгілінің соңында Есихиро қаланы қоршап алып, құдықтар қазуға әмір еткен, осылайша өзіне Сикоку және Кии аудандарындағы одақдастарымен байланыс орнатуға көмектесетін теңіз қарақшыларына жол ашқан. 1400 жылы Сакаи орталығында орналасқан Оути Есихиро қолбасшының бекінісі өртке оранған. Осы қиын қыстау кезеңде Оути Есихиро харакири жасауға мәжбүр болған. 

