Аурипигмент  – сульфидтер класының минералы. Хим. формуласы As2S2. Моноклинді сингониядағы кристалдары призма пішінді. А. шыбықша, тарақша тарамдалған бүйрек тәрізді домалақ, шашыранды сәулелі құрылымы бар түрлі агрегаттар түзеді. Түсі – сары, күрең сары. Май сияқты жылтыр. Қатт. 1 – 2; менш. салм. 3,4 – 3,5 г/см3. А. жанартау әрекеті тоқтамаған аймақтардағы төмен темп-ралы гидротермаль кендерде, ыстық бұлақтардың ернеулерінде кездеседі, кейде биогендік және гипергендік жолмен де түзіледі. Өнеркәсіптік жолмен А-тен күшәла өндіріледі.   u  

