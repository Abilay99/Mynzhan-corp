Гляциодислокация — мұз қысымының әсерінен мұздық тосенішін құрайтын тау жыныстары жатысының бұзылуы. Әдетте, мұздық массасының жылжуына бөгет жасайтын түпкі табан бедерінің едоуір кедір-бұдырлығынан пайда болады. Ол бедерде көбінесе қысымның доға тәріздес немесе белес тәріздес, сондай-ақ мұздықпен өңделген жеке оқшауланған қыраттар түрінде көрінеді (мысалы, Санкт-Петербург түбіндегі Дудергоф биігі). Гляциоизостазия — мұздық жүктемесі пайда болғанда немесе жоғалған кезде изостатикалық тепе-теңдіктің бұзылуының салдары болып табылатын, қазіргі және байырғы мұз басулардың атырабындағы жер қыртысының вертикаль қозғалысы. Жамылғы мұздықтардың мұз массасының өсуі кезінде жер қабығы майысады, ал мұз еріген кезде көтеріледі. Бұл құбылысгар Антарктида қалқаны мен Гренландияда байқалады.   

