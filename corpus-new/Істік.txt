Істік (щуп) — топырақ бетінен аздаған тереңдікте орнатылған, жаяу әскерге қарсы миналарды табуға арналған қарапайым әрі сенімді құрал. Үшкірленген болат ұштық түрінде жасалып, ұзындығы 2-3 м дейін сырық, басына орнатылады. Минаны іздегенде, Істік топырақты баяу, 20­45 градус бұрышпен, 15 см-ге дейінгі терендікте, әрбір 20 см сайын теседі. Егер тесу барысында қатты затқа тисе, ол жер жан-жақты тексеріледі. Істік кез келген минаны, оның ішінде корпусы металл емес, әр түрлі қалыптағы миналарды табуға мүмкіндік береді.  

