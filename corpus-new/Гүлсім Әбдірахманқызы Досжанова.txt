Гүлсім Әбдірахманқызы Досжанова (1946 жылы туған, Оңтүстік Қазақстан облысы, Түркістан қаласы) – медицина ғылымдарының докторы (1994), профессор (1996). Ақмола мемлекеттік медицина институтын (1970, қазіргі Астана мемлекеттік медицина академиясы) бітірген. 1972–80 ж. Ақмола мемлекеттік медицина институтында аспирант, ассистент, 1983–94 ж. Алматы мемлекеттік медицина институтында (қазіргі Қазақ ұлттық медицина университеті) аға ғылыми қызметкер, 1994 жылдан Оңтүстік Қазақстан медицина академиясында кафедра меңгерушісі қызметтерін атқарады. Досжанова 70-тен астам жарияланымның авторы.  

