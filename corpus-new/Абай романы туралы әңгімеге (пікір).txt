"Абай" романы туралы әңгімеге, Әуезовтің шашпа пікірлері. Әуезов осы ретпен күрделі бір тақырып төңірегінде ой қорытып, нақты тұжырымдарын қысқа-қысқа тезис түрінде қағазға түсірген, сөйтіп «Абай жолы» эпопеясына қаншалықты даярлықпен келгенін аңғартқан. Жазушының лабораториясына терең бойласақ, зерттеушіге таптырмас мол деректер көзі кездеседі. Мысалы, бұл тезистерінде эпопея туралы айтылған пікірлердің бәрін жазушы қабылдай бермегенін, бірақ ақылға қонатын, дәлелді дегендерінен бойын аулақ салмағанын аңғару қиын емес. Тезис-пікірлер «М. О.Әуезовтің Қолжазба мұрасында» сипатталған (N9529 , 539 , 540-папкалар), «Абайтанудан жарияланбаған материалдар» кітабында жарық көрген.   

