  Бидғат (араб.: بدعة‎, бид′а — жаңалық) — тілдік жағынан алғанда араб тілінде «жаңа, бұрын соңды болмаған, жаңалық» мағыналарын береді. Бидғатшы (мубтади′) деп ғылыми жаңалық ашушыны да атайды. Ибн Хаджар әл-Асқалани бидғат туралы айтады: Бұрын соңды мысалы болмаған кез келген зат. Және тілдік мағынасында бұл сөз мақтауға тұрарлық нәрселерді де, сөгуге лайықты заттарды да білдіреді — «Фатх әл-Бари» (13/340) Ибн Таймийа бидғат терминінінің шегін былай түсіндіреді: Діндегі бидғат дегеніміз — Аллаһ пен Оның елшісі заңдастырмаған, оның парыз немесе мұстахаб екені туралы ешбір әмір келмеген кез келген зат — «Маджму әл-фатауа» (4/107) Хафиз Ибн Раджаб айтады: Бидғат деген — дінге енгізілген және шариғатта ешқандай негізі болмаған барлық зат. Ал шариғатта негізі бар екеніне дәлел бар нәрсе туралы айтатын болсақ, ол шариғатта бидғат деп аталмайды, егер де оны тілдік мағынасында бидғат десе де — «Джамиғ әл-улум уәл-хикам» (265)  

