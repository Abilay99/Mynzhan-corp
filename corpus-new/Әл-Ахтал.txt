Әл-Ахтал әт-Тағлиби (шын есімі: Ғийас ибн Ғаус, шамамен 640— шамамен 710) — араб ақыны. Арабтардың христиандықты ұстанған тағлиб тайпасының өкілі. Дамаск қаласында Умәйя әулетінің халифаларының сарайында өмір сүрген. Әл-Ахталдың бай шығармашылық мұрасы өзіне саяси поэзияны, Умәйялықтарға және олардың Ирактық басшыларына арнап жазылған көптеген панегириктерді қосады. Қарсыласы Джарир ибн Атыяға қарсы жазылған көркем айтыс өлеңдері әл-Ахталға мұсылман әлемінде кең танымалдылық берді. Әл-Ахтал сонымен қатар шарап туралы поэзияның шебері болды. Бұл өлеңдер дәлдікпен, детальдардың жарқындығымен ерекшеленеді және көбінесе шын өмірдің «тірі» және реалисттік суреттерін бейнелейді, ішкі уайым-қайғыны, достық пен махаббаттың қуаныштары мен қайғыларын білдіреді. Әл-Ахталдың шығармашылығы Исламға дейінгі арабтардың поэзиясының үлкен әсеріне ұшырады. 

