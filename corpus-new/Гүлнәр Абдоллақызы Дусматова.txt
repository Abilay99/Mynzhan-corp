Гүлнәр Абдоллақызы Дусматова 1964 жылы 5 қарашада Алматы қаласында туған. Қазақ. С.М.Киров атындағы Қазақ мемлекеттік университетінің филология факультетін бітірген (1989), филолог. 1985 жылдан бері - Ш.Айманов атындағы «Қазақфильм» Республикалық шығармашылық-өндірістік бірлестігінің (қазір - Ш.Айманов атындағы «Қазақфильм» АҚ) актері. «Даладағы қуғын» (1979), «Мүмкін емес балалар» (1980), «Үш күн мейрам» (1981), «Провинциялық роман» (1981), «Кінәңді ақта» (1983), «Адами фактор» (1984), «Қара балықтың ізі» («Өзбекфильм», 1989), «Түс ішіндегі түс» (1993) фильмдеріне; «Перекресток» телехикаясына (1996-2000) және тағы басқа  фильмдерге түскен.ҚР Жыл актері (2000). Тұрмыс құрған. Жұбайы - Ахметов Қуат Дүйсенұлы, кинорежиссер. Қызы - Оразбаева Айша Әділқызы.    

