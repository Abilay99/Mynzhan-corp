Иса Ақынбеков (1896, Мұрынқарақтауының Қамырлықұдық мекені — 1937) — коғам қайраткері, саяси қуғын- сүргін құрбаны. 1919—1922 жылы Арыс қалалық партия ұйымының, 1922—1924 жылы Арыс қалалық аткомының төрағасы, 1924-1926 жылы Шымкент қалалық басқару комитетінің хатшысы, 1926—1928 жылы Ақтөбе БК(б)П, 1928-1929 жылы Қостанай БК(б)П нұсқаушысы, 1930—1932 жылы Қарабалық ауданы комитетінің, 1932—1935 жылы Талдықорған қалалық басқару комитетінің, 1936—1937 жылы Ақтебе химия комбинатында партия комитетінің хатшысы кызметтерін атқарған. 1937 жылы 6 желтоқсанда "халық жауы" деген жаламен ұсталған. 1958 жылы 15 мамырда Ақтөбе облысы сотының шешімімен акталған. Ұрпақтары Аққұм аулында тұрады.   

