Көкжиде мұнай кен орны — Ақтөбе облысы Жем қаласынан оңтүстік-батысқа қарай 120 км және Ақтөбе қаласынан оңтүстік-батысқа қарай 230 км жерде орналасқан. Солтүстік жағында Кеңқияқ мұнай-газ кен орны бар. Құрылым 1973 жылы барланып, анықталды.  Төменгі триас шөгінділерінен үш мұнай шоғырлары ашылды. Орта юраның 300 – 375 м тереңдігінде екі шоғыр бар.  Табиғи сыйымдылық түрінің сипаты бойынша тұнбалар жалғасып, қосылып жатқан қабатты қалыңдығы 20 м-ден астам сазды қақпақтар жапқан. Мұнайдың өнімді қабаты 6-27 м, 6-18,7 м, мұнай қанықтылығының коэффиценті 0,7-0,8. Юра қабаттарындағы мұнай тығыздығы орташа және ауыр (884 – 950 кг/м), күкірттілігі (0,29 – 1,9%) және парафинділігі (0,6 – 2,43%) аз. Кен орны барлануда.  

