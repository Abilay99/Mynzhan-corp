Анатексис (юнан тілінде –балқу) – тау жыныстары жарым-жартылай балқып, магмаға айналатын ультраметаморфтану процесі. Бұл процесс кезінде метаморфталған жыныстан құрамы 1/3 бөлігі кварцтан, 2/3 бөлігі дала шпаттарынан тұратын төмен температуралы сұйықтық (гранит эвтектикалы балқыма) бөлініп, балқып шығады. Тәжірибе нәтижелері бойынша гнейстен 95%-ке дейін, граувактан 70%-ке дейін граниттік балқыма шығады. Олардың пайда болу температурасы шамамен 700-800۫С. 

