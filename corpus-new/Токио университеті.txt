 Токио университеті (Токио дайгаку, немесе қысқаша – Тодай) - Жапонияның ең ескі де, ең беделді университеттерінің бірі. Университет 1877 жылы құрылған және 1949 жылға дейін «Император университеті» мәртебесін алған. Құрылған күннен бастап ол мемлекеттік университет болып келеді және жапон үкіметі тарапынан демеушілікке де ие. Университет түлектерінің арасынан атақты саясаткерлер, экономистер шыққан. Әдебиет факультетінің екі түлегі – Нобель сыйлығының лауреаттары (Кавабата Ясунари және Оэ Кэндзабуро деген жазушылар). 

