Чиндуин, Чиндвин, Мьянманың батысындағы өзен. Иравади өзенінің ең үлкен оң жақ саласы. Ұзындығы 1100 км, су жиналатын алабының ауданы 114 мың км². Бастауын елдің солтүстігіндегі Кумун тауынан алып, тауаралық қазаншұңқыр арқылы оңтүстікке қарай ағады. Орташа су ағымы 4000 м³/с; жазғы су тасу болып тұрады. Егістік суаруға пайдаланылады. төменгі ағысында кеме қатынайды.   Қазақстан ұлттық энциклопедия. 9 том. Алматы, 2007. 

