Табакова Зинаида Петровна (1937 ж.т., ҚХР, Жалайнор) – филология ғылымының докторы (1994), профессор Петропавл педагогикалық институтын (1961, қазіргі Солтүстік Қазақстан мемлекеттік университеті) бітірген. Орта мектепте мұғалім, мектеп директоры (1962–71) болды. 1971 жылдан Солтүстік Қазақстан мемлекеттік университетінде оқытушы, кафедра меңгерушісі қызметін атқарды. «Структурно-семантические типы безглагольных предложений в современном русском языке» тақырыбында докторлық диссертация қорғады. 60-тан астам ғылыми жарияланымның авторы.   

