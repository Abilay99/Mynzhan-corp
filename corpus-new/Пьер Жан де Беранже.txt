Пьер Жан де Беранже (фр.  Pierre-Jean de Béranger, 19 тамыз 1780 жыл, Париж – 16 шілде 1857 жыл) – француз ақыны, ән шығарушы, сондай-ақ сатиралық шығармаларымен танымал. 1815 жылы тұңғыш поэтикалық жинағы жарық көреді. Оның әндері аристократтарды сынауға («Маркиз де Караба», «Marquis de Carabas», 1816) бағытталған, XVIII Людовик («Навуходоносор», «Nabuchodonosor», 1823), иезуиттер («Әулие әкелер», «Les révérends pères», 1819) туралы әндері де бар. Ол Наполеон («Бесінші мамыр», «Le cinq mai», 1821) туралы романтикалық аңыз жазушылардың бірі болды. Оның шығармалары испандық ақын Агилерге үлкен ықпал етеді. Шығармалары В.С. Курочкин мен М.Л. Михайловтың аудармаларының арқасында Ресейге танылады.  

