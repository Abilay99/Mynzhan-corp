Пейджинг байланысы (ағыл. page — парақ) — сөзбен берілген ақпаратты қабылдап, оны экранында (таблосында) әріп-цифрлардан тұратын мәтін түрінде көрсететін шағын радиоқабылдағыш (пейджер) пен пейджерлік орталық операторы арқылы жүзеге асатын байланыс. Әр пейджердің өз номері, жады бар. Пейджерлік орталық операторы абонентке түскен ақпаратты оның номеріне жібереді. Пейджер хабар түскенін білдіретін сигнал береді де, ол хабарды жадында сақтайды. Абонент хабарды сол сәтте немесе кейін қарай алады. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 ISBN 5-89800-123-9, VII том  

