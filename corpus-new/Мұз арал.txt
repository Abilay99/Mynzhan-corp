Мұз арал - арктикалық немесе антарктикалық қайраңдық мұздықтарынан бөлінген мұздың өте үлкен массиві. Теңіз деңгейінен 3—5 м биік. Ауданы бірнеше мың м2-ден 500 км-ге дейін болады. Оның беті толқынды, толқын белестерінің биіктігі 2 м-ге жуық, арақашықтықтары 50 м шамасында болады. Жел мен ағыстың әсерінен мұз арал Солтүстік мұзды мұхитта ығып жүзеді, кейде тұйық циркуляция жасайды. Аралмен қақтығысқан кезде және қайраңдаған кезде жарылып, сынады. Мұз арал уақытша мұз аэродромдарын және ғылыми-зерттеу станцияларын ұйымдастыруға пайдаланылады.   

