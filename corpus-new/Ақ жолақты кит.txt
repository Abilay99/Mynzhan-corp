Ақ жолақты кит мұртты киттер қатарына жатады. Төменгі жақ сүйегі иілген, басы денесінің төрттен бір бөлігін алады. Ақ жолақты киттер басқа киттерге қарағанда кішірек. Олардың тері астында май қабаты жақсы жетілген. Екі су атпасы бар. Танау тесігі төбесіне қарай орналасқан. Олардың түсі - қара бурыл, ал балаларының түсі көгілдір сұр түсті болады. Ақ жолақты киттер танау тесігі арқылы су бетінде тыныс алады. Солтүстік ақ жолақты киттерінің аналықтарының ұзындығы - 15,2 метр, аталықтары 13,7 метр болады. Бұл киттер балаларын 1 жылға дейін емізеді. Бұл кезде балаларының ұзындығы 8,5 метрге дейін жетеді. Жаңа туған баласының ұзындығы 4,8-6 метр шамасында. Олар бунақденелілер мен крильдерді сүзіп қоректенеді. Олар тәулігіне 1190 келі тамақ жейді. Қоректену кезінде топтасып жүреді. 

