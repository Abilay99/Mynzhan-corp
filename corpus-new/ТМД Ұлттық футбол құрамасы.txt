ТМД Ұлттық футбол құрамасы (Тәуелсіз Мемлекеттер Достастығы Ұлттық футбол құрамасы) — 1992 жылғы Еуропа Чемпионатына қатысқан КСРО құрамасының мұрагері.  Құрамында КСРО-дан бөлінген Латвия, Литва, Эстониядан өзге мемлекеттердің үздік футболшылары ойнады. ТМД құрамына жоқ болса да, Грузия құрамасының футбошысы Кахабер Цхададзе де ойнады. Құрама Еуропа чемпионатына ақ түсті тумен қатысты. Әнұранның орнына Бетховеннің 9-шы симфониясы ойналды. Бас бапкері - Анатолий Бышовец. 1992 жылғы Еуропа чемпионатынан кейін құрама тарап кетті де, әр футболшы өз елдерінің ұлттық құрамасында ойнай бастады. 

