Тілекқабыл Тайшыбайұлы Бөлеев (20.7.1937 жылы туған, Ақжайық ауданы Горячюш селосы) — еңбек ардагері. 1955 ж. Чапаев қазақ орта мектебін, 1960 ж. Алматы ауыл шаруашылығы институтын бітірген. Еңбек жолын «Тайпақ» кеңшарында тракторшылар бригадасының жетекшіісі ретінде бастаған ол бұрынғы Тайпақ (1960-69), Чапаев (1973-77), Жаңақала (1977-79), Қаратөбе (1979-88) аудандарының шаруашылық-партия саласында басшылық қызметте болды. 1991-97 ж. облыстық газ. шаруашылығы басқармасы бастығының орынбасары. Облыс экономикасы мен әлеуметтік-мәдени өмірін дамытуға үлес қосқан жергілікті басшы Бөлеев «Құрмет Белгісі», Еңбек Қызыл Ту ордендерімен, бірнеше медальмен марапатталған.  

