Бахытқан Қабижанұлы Мырзахметов - 1953 жылы 27 қаңтарда Қостанай қаласында туған. Қазақ.  «Көш», «Махамбет», «Қансонар», «Жеті Жарғы», «Тәркілеу» кескіндемелік жұмыстардың; «Қайта құру жайлы» саяси плакаттар сериясының, театр плакаттары сериясының авторы. 5 бүкілодақтық, 40 жуық республикалық және қалалық топтық көрмелердің, 2 бүкілодақтық плакат симпозиумының қатысушысы. 4 жеке көрмесін өткізген. Жұмыстары ҚР Президентінің резиденциясында, Президенттік Мәдениет орталығында, С. Сейфуллин атындағы мұражайда, Ғ. Мүсрепов атындағы Мемлекеттік әдеби-мемориалды мұражайлық кешенде, С. Мұқанов атындағы Мемлекеттік әдеби-мемориалды мұражайлық кешенде, Ахмет Байтұрсынұлы атындағы үй-мұражайда, Көркемсурет көрмелер дирекциясында сақталуда.  Мәдениет қайраткері (2004).   

