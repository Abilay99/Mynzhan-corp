Ұзынарық — Түркістан облысы Төле би ауданы, Қоғалы ауылдық округі құрамындағы ауыл. Аудан орталығы - Ленгер қаласынан солтүстік-шығысқа қарай 24 км-дей жерде, Сайрамсу өзенінің сол жағалық аңғарындағы сайлы-жыралы келген тау алды жазығында орналасқан. 1999 жылы жергілікті тұрғындар саны 1171 адам (599 ер адам және 572 әйел адам) болса, 2009 жылы 1112 адамды (589 ер адам және 523 әйел адам) құрады. Ауыл 1968-95 жылдары қой өсіруге маманданған Калинин ұжымшарының орталығы болып келді. Ұзынарықта оның негізінде құрылған шаруа қожалықтары жұмыс істейді. 

