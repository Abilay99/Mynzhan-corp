 Басқа мағыналар үшін Красная Поляна деген бетті қараңыз. Красная Поляна — Қарағанды облысы Шет ауданындағы ауыл, Красная поляна ауылдық округі орталығы. Нұра өзенiнiң бойында, аудан орталығы Ақсу-Аюлының солтүстік-батысында 69 км-дей жерде  орналасқан.  Іргесі 1956 жылы қаланған. Округ аумағында өткен ғасырдың 30-50 жылдары «Карлаг» бөлімшелері орналасқан. 56-90 жылдары Красная Поляна кеңшарының және ауылдық кеңестің орталығы болды. Шаруашылықтың негізгі бағыттары – асыл тұқымды мүйiздi iрi қара төлдерiн өсiру, қосымша саласы көкөнiс, картоп өсiру. Жерiнiң жалпы ауданы 350 мың га.  Округтiң елдi мекендерiнде (Бекет, Деріпсал, Қарамұрын, Байқара, Сұлу-Мәдине ауылдары) 3 мектеп,  УДА, мәдениет үйі, кiтапхана, пошта бар. Кеңшар негiзiнде 5 ЖШС-і, 29 шаруа қожалығы құрылған (2006). Ауыл басқа елдi мекендермен автомобиль жолдары арқылы байланысады. Ең жақын Қарамұрын т.ж. станциясы 2 км жерде.  Жергілікті тұрғындар саны 1999 жылы 786 адам (405 еркек және 381 әйел) болса, 2009 жылы 622 адамды (301 еркек және 321 әйел) құрады. Ұлттық құрамы 40,5 пайызы қазақтар, 59,5 пайызын өзге ұлт өкілдері құрады.  

