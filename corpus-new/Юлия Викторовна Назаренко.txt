Юлия Викторовна Назаренко 1975 жылы 19  қаңтарда Өскемен  қаласында туған. Әкесі - Назаренко Виктор Борисович,  құрылыс және үлкен әрі ауыр жүктерді тасуға арналған техниканың маманы. Анасы - Назаренко Зоя Николаевна, бас бухгалтер. Шығыс Қазақстан мемлекеттік университетінің филология факультетін бітірген (1996), орыс тілі және әдебиеті пәнінің оқытушысы. 1996 жылдан - «Алтайский курьер» Өскемендік апталығының тілшісі. 1997 жылдан - Өскемен  қаласы «Микс» радиосының ақпаратты-танымдық бағдарламаларының тілшісі , жүргізушісі . 1998 жылдан - «Наше дело» семейлік газеті  қосымшасының Өскемендегі өкілдігінің редакторы. 1999 жылдан - «Еуропа плюс Қазақстан» радиосының Өскемендегі өкілдігінің жарнамалық жоба-ларының үйлестірушісі , копирайтер, дикторы. 2000 жылдан - Ақтөбе қаласының «Тандем» ТРК ақпараттықбағдарламаларының авторы және редакторы, «Тандем плюс» жарнамалы-ақпаратты апталығының редакторы.2001 жылдан - «Кенді Алтай» Шығыс Қазақстан облыстық газеті редакциясының  қоғамдық-саяси бөлімінің редакторы. 2003 жылдан - ШҚО әкімінің кеңесшісі, ШҚО әкімшілігінің баспасөз-хатшысы. 2004 жылдан - «КендіАлтай» Шығыс  Қазақстан облыстық газеті редакциясы директорының орынбасары - бас редактордың орынбасары. 2006 жылдан - «Аргументы и факты Казахстан» республикалық апталығы редакциясының Өскемен қаласы бойынша тілшісі. 2009 жылдан бері - «Шығыс ақпарат»  ҚМК «Кенді Алтай» облыстық газетінің әлеуметтік сала бөлімінің меңгерушісі. Діни көзқарасы - православие. Саяси  қайраткер ретіндегі идеалы - Н.Ә. Назарбаев, В.В. Путин. Қазақстанның болашағы туралы болжамы - «Азаматтық қоғамның бірігуі, оның әр мүшесінің өзіндік сана-сезімінің өсуі арқасында, мемлекет тарапынан барлық әлеуметтік кепілдік пен адам құқықтарының мүлтіксіз ұстануын  қамтамасыз ету жағдайында, республика тамаша экономикалық және кадрлі потенциалға, геосаяси көзқарас тұрғысынан аса тиімді орналасқан жеріне ие бола тұра, бәсекелесуге  қабілетті әлем елдерінің арасында лидерлік позицияға  қысқа мерзімде шыға алады». Хоббиі -  қолөнер, флористика. Сүйіп оқитын әдебиеті-тарихи әдебиет, заманауи шетел философиялық прозасы. Тұрмыс  құрмаған. Ұлы - Назаренко Арсений Викторович (2007 жылы туған).  

