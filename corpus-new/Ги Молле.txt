 Ги Молле (фр. Guy Mollet) (31 желтоқсан 1905 жыл, Флер, Орн департаменты — 3 қазан 1975 жыл, Париж) — француз саясаткер және мемлекеттік қайраткер, 1 ақпан 1956 жылынан 21 мамыр 1957 жылына дейін Франция премьер-министрі бола отырып Төртінші Француз Республикасының министрлер кабинетін басқарған. 1923 жылдан Француз социалистік Партиясының (ФСП) функционері. 1946 жылдан Ұлттық жиналыстың депутаты. 1946–69 ж. ФСП-ның бас хатшысы, 1951–69 ж. Социалисттік интернационалдың вице-төрағасы. Екінші дүниежүзілік соғыстан кейін бірнеше жоғары мемлекеттік қызметтер атқарды. 1954–1956 ж. Еуропа одағы консультативтік ассамблеясының председателі. 1956 жылы Француз үкіметін басқарды. Молле үкіметінің Египетке қарсы ағылшын-француз-израиль арандатушылығына (1956) қатысуы, Алжирдегі отаршылдық соғыстары демократиялық күштер арасында жік туғызды. 1963 жылы Кеңес Одағына келіп қайтты. Молле Демократиялық Және социалисттік солшыл күштер федерасиясын құруға қолғабыс жасады (1965).  

