Оңды — Маңғыстау облысы Маңғыстау ауданындағы ауыл, ауылдық округ орталығы.  Аудан орталығы – Шетпе ауылынан оңтүстік-шығысқа қарай 34 км жерде, Шығыс Қаратау жотасының оңтүстік баурайында, шөл белдемінде орналасқан. Іргесі 20 ғасырдың 50-жылдарының бас кезінде “Екпінді” және “Ақырап” ұжымшарларын ұйымдастыруға байланысты қаланды. 1978 – 1997 ж. қаракөл қойын өсіретін кеңшардың орталығы болды.  Бұрынғы кеңшар негізінде шаруа қожалықтары жұмыс істейді.  Оңды аймағында Қамысбай, Ақүйік, Бекі, Олжаның қызы, Есен-Ата сияқты тарихи-мәдени ескерткіштер бар. Оңды ауылы тұрғындарына бүгінде бір мәдениет үйі, екі кітапхана мәдени қызмет көрсетіп тұр. Онды ауылы кітапханасында кітап қоры 8123 кітап.  Бүгінгі таңда аудан, облыс орталығымен жолаушы тасымалы тұрақты қалыптасқан. Аудан және облыс орталығына  автобус пен газель күнде қатынайды. Ауылда халыққа дәрігерлік қызмет көрсететін селолық дәрігерлік амбулатория жұмыс жасап келеді. 

