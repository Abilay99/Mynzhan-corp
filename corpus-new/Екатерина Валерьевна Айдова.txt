Екатерина Валерьевна Айдова (30 шілде 1991 жылы Қарағандыда туған) — конькимен жүгіруші. Коньки спорты бойынша халықаралық кластағы спорт шебері. Шорт-трек бойынша спорт шебері. Жасөспірімдер арасында өткен әлем кубогы кезеңдерінің бірнеше мәрте жүлдегері: Жасөспірімдер арасындағы Әлем кубогында 500 м-ге жүгіруде 2-ші орынға (Инцель, Германия, 2008); Жасөспірімдер арасындағы Әлем Кубогында 500 м-ге жүгіруде 2-ші орынға (Гронинген, Нидерланд, 2009); XXI қысқы Олимпиада ойындарында, 1000 м-ге жүгірудө 16-шы орынға (Ванкувер, Канада, 2010); Жасөспірімдер арасындағы Әлем кубогында 500 м-ге жүгіруде 1-ші орынға, 1000 м-ге жүгіруде 1-ші орынға (Берлин, Германия); Жасөспірімдерарасындағы Әлем кубогында 500 м-ге жүгіруде 1-ші орынға (Мәскеу, Ресей) ие болған. 2016 жылы ересектер тобына қосылып, екі мәрте ел рекордына түзету енгізді: 500 м – 38,70; 1000 м – 1,16,62. Ересектер арасындағы әлем кубогы кезеңдеріндегі ең тәуір нәтижесі: 500 м – 26-шы орын (Берлин, 2009 жылдың қазаны), 1000 м – 24-ші орын (Калгари, 2009 жылдың желтоқсаны). 500 м-лік қашықтықта әлем рейтингінің ортасынан орын тепкен (36-шы орын). Ал 1000 м бойынша рейтингте 35-ші орынға жайғасқан. Қазіргі уақытта туған жері Қарағандыда тұрады. Сонда Е.А.Бөкетов атындағы Қарағанды мемлекеттік университетінде (ҚарМУ) Дене шынықтыру мен спорт факультетінде оқуда. 

