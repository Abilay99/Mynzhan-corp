Бұйрат — төбелері дөңгеленіп келген, бір бағытта созылған аласа таулар тізбегі. Бұйрат өткен геологиялық кезеңдерде биік таулардың қатты бұзылуынан пайда болған қалдық (мысалы, Шошқакөл Бұйраты, Ақтолағай Бұйраты). Биіктігі ондаған, кейде жүздеген метр болады. Бұйрат - қырқалары доғалдана біткен, ұзына бойы созылып жаткан қырат. Әдетте, бұзылған байырғы тау жоталарының қалдықтары. Биіктігі ондаған, кейде жүздеген м-ге жетеді (мысалы, Дон және Тиман бұйраттары). Қоршаған жазықтар үстінде төбелер немесе тау тізбектерінің қыркалары түрінде көрінеді. “Қазақ Энциклопедиясы”, ||-том  

