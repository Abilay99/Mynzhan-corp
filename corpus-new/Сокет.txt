Сокет (Socket) - 1) микросхема орнатылатын ұя (орын); 2) есептеу желісінде — желі арқылы мәліметтер жеткізудің ақырғы орны. Байланыстың шеткі нүктесін жасақтайды: екі сокет толық жолды көрсетеді. Желідегі есептеу машиналары арасындағы кірмелік және шығыстық мәліметтер үшін кос бағытталған арна ретінде жұмыс істейді. Мысалы, Беркли сокеттері, әр түрлі операциялық жүйелерде қолданылады; Windows сокеттері көбінесе Winsock деп аталады. Бұл қолданбалы программалаудың интерфейсі. Winsock тек Windiws 95, Windows NT сияқты Windows тектес операциялық жүйелерде қолданылады; TCP  кез келген байланыс арнасын бірмәнді аныктайтын сан. IP-адрес және 16 разрядтық логикалык нөмірден (порттың нөмірі деп аталатын) тұрады; TCP хаттамасын бірнеше қолданбалы программамен бір компьютерде бір мезгілде пайдалану үшін ол адрестер мен порттар жиынтығы түрінде ұсынылуы тиіс. Өйткені порттар идентификаторы TCP хаттамасының әрбір программасымен тәуелсіз таңдалғандықтан, олар бірегей болады. Порт идентификаторы мен IP—адресінің жиынтығы да бірегей болады. Бұл жиынтық сокет деп аталады. Жіберуші мен қабылдаушының арасындағы жалғастыру толығымен оның ұштарындағы сокеттермен анықталады. Бұл жалғастыруды мәліметтерді жеткізудің екі бағытында да пайдалануға болады, яғни ол жеткізудің дуплекстік режімін қолдайды.   

