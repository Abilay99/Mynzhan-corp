Бәтеш қыстауы - архитектуралық ескерткіш. Қызылорда қаласының солтүстік-шығысында, Сарысу өзенінің оң жақ жағалауында орналасқан.  Кесе-көлденең қабырғалармен бөлінген, бір-бірімен өзара қатынасатын үш бөлмеден тұратын тікбұрышты құрылыс. Кірер есік орталық бөлмеден шығарылған, оң жағында пештің қираған орны бар. Құрылыс жазық шатырмен жабылған. Терезе ойығының үстіне аркалы қалқан салынған. Қабырғасында өрнекті ернеуі және цоколь (төменгі қабаты) бар. Құрылыс күйдірілген кірпіштен 1902 - 04 жылдары тұрғызылған, қазір жартылай қираған. Оны салған Бәтеш Бәйменов атақты құрылыс шебері болған. Қазақ энциклопедиясы 2 - том  

