Әсіп-жаңа сойған малдың іш майын, бүйрек т.б. жұмсақ еттерін қарнына немесе бүйенге салып пісіретін ұлттық тағам. Мұндай тағамның еті жұмсақ, сорпасы дәмді болады. Дайындалуы: Қойдың ішегін аударады, жақсылап өндейді, жуады. Қой етінің жұмсағын, жүрек, өкпе, және бауырды тіліктеп кеседі және еттартқыштан өткізеді. Майдалап кесілген құйрық етін, кесілген бас пияз, жуылған күріш, тұз, ұнталған бұрыш — бәрін жақсылап араластырады да, суық су қосады. Шұжықты шприцтің көмегімен бейімдей отырып еттартқыштан өткізілген тураманы ішекке салады да, екі ұшын жіппен байлайды. Пісірер алдында ішектерді инемен бірнеше жерден теседі, қайнаған тұзды суға не сорпаға салады, 50— 60 мин пісіреді. Ыстықтай не салқын түрде береді.   

