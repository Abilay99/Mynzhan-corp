Сәрсенбай Бөртебайұлы (1890, Қызылорда облысы Қармақшы ауданы Ақжар ауылы - 1961, сонда) - ақын, термеші. Сыр өңіріне сал-серілік, әншілік, жыршылық, өнерімен танылған. Нысанбай, Базар, Жиенбай, Орынбай жырауларды ұстаз тұтқан. Батырлық, ғашықтық жырлар мен дастандарды, қиссаларды, ақын-жыраулар туындыларын ел арасында жырлап таратқан. "Жүсіп- Ахмет", "Айша-қыз", "Мұңсыз хан" хикаялық дастандардың авторы. Сәрсенбайдың туған жерінде оның дәстүрін жалғастырған өз ұлы Алшынбек басқаратын "Сәрсенбай жырау мектебі" жұмыс істейді.  

