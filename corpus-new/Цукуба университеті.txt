 Цукуба университеті -  Жапониядағы Цукуба қаласында орналасқан жоғарғы оқу орны.  Цукуба университетінің тарихы 135 жылдан бұрын басталады. Болашақ педагогтарды дайындап шығаратын бұл жоғары оқу орны алғашында Токиода орналасқан, сосын Токио мемлекеттік педагогикалық университеті болды. Кейін 1973 жылдың қазан айында Цукуба қаласына ауыстырылып, қайта ұйымдастырылып, Цукуба Университеті деген ат алды. Аталған ЖОО-ның мақсаты - білім мен зерттеу. Сонымен қатар, Токио қаласы маңында орналасқан Цукуба университеті өзінің әсем табиғатымен ерекшеленеді. Мұнда білім алуға келген шетел азаматтарының саны бойынша, аталған университет басқа мемлекеттік ЖОО-лармен салыстырғанда, екінші орында.  

