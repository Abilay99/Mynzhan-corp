Бердібеков Дүйсе (1887, Маңғыстау ауданы Ащымұрын а. – 1960) – еңбек ардагері, жылқышы. Социалистік Еңбек Ері (1948).  Бердібеков 47 жасында ұжымшарға кіріп, 5 жыл балықшы болады. Содан кейін жылқы бағуға ауыстырылады. 4 – 5 жылдан кейін жылқы фермасының меңгерушісіне тағайындалып, 1955 ж. зейнеткерлікке шыққанша еңбек етеді. 1947 ж. Бердібеков басқарған ферма 100 биеден 93 құлын алып, барлығын шығынсыз өсірді.    

