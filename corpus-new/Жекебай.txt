Жекебай, Жекебұлақ – Жыланды өзенінің оң саласы.  Ақмола облысы Сандықтау және Атбасар аудандары жерімен ағады.  Бастауын Солтүстік Қазақстан облысынан алып, Жыланды өзенінің саласы – Ащылы өзекке сол жағынан құяды. Ұзындығы 50 км, су жиналатын алабы 1130 км. Көпжылдық орташа су ағымының мөлшері 23,8 мил. м. Батыс саласы – Ащылы (37 км). Карбонатты және сортаңдау қара топырағында бетегелі-қаулы әртүрлі астық тұқымдастары өскен. Қараша айының 1-онкүндігінде суы қатып, сәуір айының 2-онкүндігінде мұзы ериді. Шоңғалды жерлерде суы түбіне дейін қатады. Қар суымен толысады. Суы мал суаруға пайдаланылады. 

