Сәбит Жолдасов (1940 жылы туған, Бәйдібек ауданы  Қошқарата ауылы) – ғалым, тарих ғылымының докторы (1993). Шымкент педагогикалық институтын бітірген (1966). 1966 – 72 жылы Алғабас ауданындағы орта мектептің, Қ.Сәтбаев атындағы орта мектептің (Шымкент қаласы) мұғалімі, 1972 – 75 жылдары Шымкент педагогикалық институтында оқытушы, 1975 – 89 жылдары Шымкент облыстық партия комитетінде нұсқаушы, үгіт-насихат бөлімінің лекторы, 1989 – 95 жылдары Шымкент педагогикалық институтының жалпы тарих кафедрасында аға оқытушы, доцент, меңгеруші, 1992 – 96 жылы Оңтүстік Қазақстан араб тілі институтының проректоры, ректоры, 1996 жылдан Қ.А. Иасауи атындағы Халықаралық қазақ-түрік университетінің Шымкент бөлімінде профессор(ы) 3 монографияның, 1 оқу құралының авторы. «Еңбектегі ерлігі үшін» медалімен марапатталған.  

