Әтембек Қоңыров (1914 жыл, Казталов ауданы, Көктерек ауылы - 1968 жыл) - айтыс ақыны.  1929 жылы Көктерек орта мектебін бітірген соң, Чапаев атындағы ұжымшарда еңбек жолын бастаған. 1941 жылы Ұлы Отан соғысына қатысқан. Орал педагогикалық институтында оқып, Чапаев бастауыш, Көктерек 7 жылдық мектептерінде мұғалім, директор, Қарасу орта мектебінде мұғалім болған. Әтембек Қоңыров 1946 жылдан бастап айтысқа түсті. 1958 жылы 1-ші облыстық ақындар сайысында «Облыс ақыны» атанған.  

