Оңтүстік Қазақстан облысы ішкі саясат басқармасының «Әлеуметтік бастамалар орталығы» мемлекеттік коммуналдық мекемесі. Өлкедегі қоғамдық саяси әлеуметтік, діни-рухани ахуалды талдау – зерттеу орталығы.  Оңтүстік Қазақстан облысы әкімдігінің 2011 жылғы 4 қазандағы № 229 қаулысымен Оңтүстік Қазақстан облысы ішкі саясат басқармасының "Әлеуметтік бастамалар орталығы" мемлекеттік мекемесі құрылған. Әлеуметтік бастамалар орталығы МКМ Заңды тұлғаны мемлекеттік тіркеу туралы куәлігін 2011 жылғы 17 қазан күні алған. 2011 жылдың желтоқсан айы мен 2012 жылдың қаңтар айларында мамандар жинақтап, қаңтар айынан бастап қарқынды жұмыс атқарып келеді. Орталықтың негізгі жұмыстары өлкедегі қоғамдық саяси әлеуметтік, діни-рухани ахуалды талдау, кітапшалар, анимациялық мультфильмдер, бейнероликтер шығару. Дін ілімі тұрғысынан семинар-тренингтер өткізу.  Құрылудағы басты мақсаты – қоғамдағы саяси ахуал бойынша халық арасында мемлекеттік идеологияны түсіндіру.Облыстағы қоғамдық-саяси ахуал мәселелеріне талдау жүргізу, әсіресе жоғарыда айтылып өткен діни ахуалының күрделілігі мен ерекшеліктерін ескере отырып, осы саладағы тұрақтылықты қамтамасыз етуге ықпал ету. Орталық Оңтүстік Қазақстан облысындағы қоғамдық-саяси ахуалға әлеуметтік мәселелерге, діни-рухани тәрбие, тағылым талдауларын жасау және осыларды саралап-сараптап, зерделеп, зерттеу және оларды мемлекеттік идеологияның іске асырылуы барысында халық арасында түсіндіру жұмыстарын жүргізумен айналысады, өз құзыретіндегі мүмкіндік аясында өлкедегі зиялы қауым, ілім, ғылым, мәдениет орталықтарында, сондай-ақ, қоғамдық орындарда, жастар арасында, жергілікті аумақтарда, республика заңдарына сәйкес, үкімет пен өкілетті орган өкімдіктеріне сай және қоғамдық ұйымдармен бірлесе отырып, өлкедегі бірлік пен ынтымақты қалыптастыруда, салауатты өмір салтының тұрақтылығын қамтамасыз етуге де байланысты жұмыстар атқарады, сондай-ақ, жоғары және арнаулы орта оқу орындары, жалпы орта білім беретін мекемелердегі студенттер мен оқушылар арасында, дәстүрлі ұлттық таным, рухани тәрбие, діни негіздегі әдет-ғұрып, салт-сана ара-байланыстарына қатысты кейбір кездейсоқ теріс ұғымдар, көзқарас, түсінік мәселелерінде дұрыс шешім табуға көмектесіп, ұлттық әдепке шетін экстремизм мен терроризмнің белгілерінің алдын алу, кереғар ағымдар мен секталардың зиянды іс-әрекеттері туралы түсіндірме жұмыстарын жүргізіп, жастарды олардың ықпалынан қорғау мақсатында кездесулер өткізу, үгіт насихат жұмыстарын жүргізу шараларын атқарады, өлке азаматтарының тұлғалық қалыптасуында дәстүрлі ұлттық тәрбиенің, отаншылдық рухтың, азаматтық ұстанымдардың негіздерін қалайтын, жастардың заманауи болмысы мен ғылыми техникалық өркениет үдерісіндегі орнының биік болуына әлеуметтік-рухани демеу бағытында жұмыс жасайтын көмекші қызметтер көрсетеді. Орталықтың онлайн жүйесі арқылы түсіндіру жүйесі қолға алынған. Діни экстремизм мен терроризмнің, керағар ағымдар мен секталардың іс-әрекеттері мен зияндылығының алдын алу мақсатында білім беру мекемелеріндегі оқушылар мен оқытушылар арасында "Онлайн" жүйесі арқылы интерактивті тақтада түсіндірме жұмыстары әртүрлі тақырыпта жүргізіледі.  «Әлеуметтік бастамалар орталығы» мемлекеттік коммуналдық мекемесі қызметкерлері Онлайн (тікелей байланыс) жүйесі бойынша интерактивті тақта арқылы өтетін ауқымды шараларды қолға алып отыр. Күні бүгінге дейін бұл шараға қатысуға ниет білдірген өңірдегі 961 білім беру мекемесінің 280-і осы жүйеге қосылды. Негізгі орталық ретінде Шымкент қаласындағы М. Дулати атындағы дарынды балаларға арналған №8 мектеп-гимназиясы таңдап алынған. Орталықтың "Шымкент келбеті, "Қызмет", "Оңтүстік Қазақстан" газеттері "Бақыт сыры" журналдарында тұрақты мақалалар шығып келеді. , Орталықта төрт бөлім жұмыс жасайды: 1.	«Бағдарламалар және әлеуметтік бастамаларды жүзеге асыру» бөлімі 2.	«Мемлекеттік органдар мен қоғамдық ұйымдармен өзара іс-әрекет ету» бөлімі 3.	«Талдау және мониторинг» бөлімі 4.	«Оңалту жұмыстарын ұйымдастыру» бөлімі «Оңалту жұмыстарын ұйымдастыру» бөлімі облыс көлемінде, діни диалогтық қоғамдық саяси ахуалға әсерін сараптау-талдау тұжырымдар жұмыстарын жүргізіп, оның нәтижесіндегі зерттеулер, талдаулар бойынша кітаптар шығару және кереғар діни ағымдардың іс-әрекетінен зардап шеккендерді анықтау, оларды оңалту ісі бойынша жұмыстар атқарады. Оңалту жұмыстарын ұйымдастыру бөлімінде теріс пиғылды діни ағымдардан зардап шеккендерге теологиялық және психологиялық тұрғыдан көмек көрсету мақсатында сенім телефоны жұмыс істейді. Сенім телефоны: +7 7252 22-13-64. Орталықтың мекен-жайы: Шымкент қ. Мәделі қожа н/ү "ЭСКО" бизнес орталығы. E-mail: csi_uko.kz@mail.ru 

