 Зотников Алексей Иванович (1886-1973) - суретші-безендіруші, педагог. Кескіндеме саласында жұмыс істеді. 1934 ж. «Абайдың портреті» үшін (1934, кенеп, майлыбояу, 75 x 64, Қазақстан Республикасының мемлекеттік өнер музейі) кескіндеме саласы бойынша республикада 2-сыйлық алды. Портретте Абай ашық ұлттық нақышта өрнектелген кілем алдында кеуде тұсына дейін бейнеленген. Ақын жүзінің жымиған қалпы және тұлғасының кенеп ортасынан ауытқи салынуы кескінге ширақтық серпінін берген.   

