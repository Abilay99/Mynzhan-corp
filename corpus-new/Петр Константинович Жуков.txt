Петр Константинович Жуков (1914 жылы туған) – әскери қайраткер. Кеңес Одағының Батыры (17.11.1943). Соғыстың алдында бірнеше жыл Мақтаарал ауданында тұрған. 1937 жылы Қызыл Армия қатарына шақырылды. 1943 жылы қараша айында 318-атқыштар дивизиясының гвардия капитаны Жуковтың батальоны Керчь бұғазынан өтіп, Эльтиген ауданы үшін шайқаста асқан ерлік көрсетті, жаудың екі дзотының үнін өшіріп, мина алаңдары мен тікенді темір қоршауларын бұзып өтті, екі тәулік бойы немістердің шабуылына төтеп берді. Эльтиген ауданын жаудан азат етудегі жанқиярлық ерлігі үшін Жуковқа Кеңес Одағының Батыры атағы берілді. Ленин, 2-дәрежелі Отан соғысы ордендерімен, медальдармен марапатталған.  

