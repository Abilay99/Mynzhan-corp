Ыстықкөл ауданы (қыр. Ысык-Көл району) — Қырғызстан Республикасы, Ыстықкөл облысының солтүстігінде орналасқан әкімшілік бірлік. Әкімшілік орталығы — Чолпон-Ата қаласы. 2009 жылғы Қырғызстанның халық санағы деректері бойынша аудандағы барлығы 75 533 тұрғынның ішінен қырғыздар 63 580 адамды құрайды (84,2 %), орыстар — 8777 адам (11,6 %), қазақтар — 1715 адам (2,3 %), өзбектер — 237 адам (0,3 %), татарлар — 231 адам (0,3 %), украиндар — 229 адам (0,3 %), ұйғырлар — 149 адам (0,2 %), немістер — 146 адам (0,2 %). Ыстықкөл ауданы құрамына 12 айылдық (ауылдық) округ, 30 айыл (ауыл), 1 қала кіреді: 1962 жылы Ыстықкөл ауданы құрамына Балықшы ауданы қосылды. Қарике Абдрайұлы Абдраев (1929 ж. д.к.) — совет және қырғыз мемлекеттік және партиялық қайраткері. Қасымалы Баялинов (1902-1979) — Қырғызстанның халық жазушысы. Болат Абдоллаұлы Мыңжылқиев (1940-1997) — опера әншісі, КСРО халық әртісі (1976). Жамал Сейдақматова (1938 ж. д.к.) — қырғыз және совет театр мен кино актрисасы. Қырғыз КСР-ның халық әртісі (1976). 

