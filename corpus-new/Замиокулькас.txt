Замиокулькас (лат. Zamioculcas) – шаяноттар тұқымдасының лат. Araceae 113 тегінің бірі. Отаны – Африканың шөлді аймақтары. Суккулентті өсімдіктерге жатады. Замиокулькас та басқа суккулентті  өсімдіктер  сияқты, шөлді жерлерде өсетіндіктен, бойына  суды  етті жапырағында, сабағында, тамырында жинау қасиеті қалыптасқан. Табиғатта ол бойына жинаған суды,  қуаңшылық уақыттарда пайдаланады.  Бізде, Қазақстанда  бөлме гүлі ретінде өсіреді.  Сабақтары тік  ұзын, жуан етті  болып келеді  Жапырақтары қатты, балауыз жалатқандай жылтыр, сабағында қатарласып орналасқан.  Үй жағдайында өте сирек гүлдейді. Гүлі собыққа ұқсас, әрсіз. Өсімдіктің төмен жағында орналасқандықтан, аса байқалмайды. Замиокулькасты әдемі жапырақтары  үшін өсіреді.  Күтімі өте жеңіл. Тек оның суккулентті екендігін ескеріп,  байқап суғару қажет. Ауруларға аса шалдыға қоймайтын, төзімді өсімдік.  Синонимдары: "Гүлстан" республикалық ғылыми-танмыдық, көпшілік журнал, 2010 жыл ISSN 2078-6727 

