Шыны гармон — сирек кездесетін музыкалық аспап. Еуропа елдерінде 17 ғ-дың ортасынан бері қолданылған. 1761 жылы Бенджамин Франклин Шыны гармонның өз нұсқасын дүниеге келтірген. «Менің басқа өнертабыстарыма қарағанда шыны гармонның орны бөлек», - деген екен автор. Шыны гармон үшін көптеген сазгерлер музыка шығарған. Осы сайманды қатты ұнатқан Моцарт екі шығармасын (Адажио до мажор, KV 356 және Адажио және рондо, KV 617) осы аспапқа арнап жазған екен.  

