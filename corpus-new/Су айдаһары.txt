Су айдаһары (лат. Eunectes murinus) – жалғанаяқтылар тұқымдасының анакондалар туысына жататын өте ірі жылан. Ұзындығы 6-7 метр, кейде 9 метр. Қабыршағының беті тегіс, жылтыр. Денесінің үстіңгі жағы сарғылт сұр, арқасы екі қатарлы қоңыр дақты, танау тесігі қалқаншалы.  Өте жақсы жүзеді ,сүңгиді, су астында ұзақ бола алады және бұл кезде қалқаншасы танауын жауып тұрады.   Су тартылғанда басқа суға мекен ауыстырады, не су түбі тұнба топырағына көміліп, жаңбырлы маусымға дейін қозғалмай жатады.  Бразилия мен Гвианада өзен, көл, батпақ жиегін мекендейді. Жемі - балық, жас аллигатор, құс, сүтқоректілер. Адамға сирек шабады.Әдетте жұмыртқалай тірі туады, кейде жұмыртқа салады, су  түбінде түлейді.  Су айдаһары - кәсіптік жылан, терісі, еті , майы пайдаланылады.  Қазақ Совет энциклопедиясы, 1976 жыл, Алматы,10 том, 430 бет 

