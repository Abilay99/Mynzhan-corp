«Астана қаласындағы Ұлттық академиялық кітапхана» республикалық мемлекеттік мекемесі 2004 жылдың 23 сәуір күні № 461 ҚР Үкіметінің Қаулысымен құрылды. Бүгінде ҚР ҰАК – бұл Кітап пен Оқуды таңдап алған адамдардың баршасы үшін есігі ашық қазіргі заманғы ақпараттық мекеме.  Оқырмандар билігінде ақпараттық және сервистік қызметтің толық жиынтығы бар: электронды каталог, Интернет пен қашықтықтағы деректер базасына қолжетімділік, виртуальды анықтамалық қызмет, құжаттарды электронды жеткізу, кітаптар, газет-журналдар, мультимедиялық басылымдардың бай топтамасы.  ҚР ҰАК-ның қорында 860 мыңнан астам басылым бар. Оның оқу залдары бір мезгілде 500-ден астам оқырманды қабылдайды. Ал «Мәжіліс», «Диалог» және «Конституция» залдарында дәрістер, конференциялар, презентациялар, көрмелер және жұмыс кездесу 6 шілде  2015 ж. – открытие Мультимедийного залалер өткізу үшін толық жабдықталған жағдай жасалынған. Кітапхананың www.nabrk.kz корпоративтік сайты бар. Сонымен қатар кітапхана «Қазақстандық ұлттық электрондық кітапхана – Электронды мемлекеттік кітапханалық қор» (ҚазҰЭК-ЭМКҚ) жобасын жүзеге асырудың базасы болып табылады www.kazneb.kz. ҚР ҰАК-сы ҚР Кітапханалар ассоциациясы (ҚРКА), Еуразия Кітапханалар ассоциациясы (ЕКА), IFLA  Кітапханалық ассоциациялар мен мекемелердің Халықаралық федерациясының мүшесі болып табылады.  Осы жылдарда Бас директор болғандар: Р.А. Бердіғалиева (2004-2009 жж.), Р.Қ. Отарбаев (2009-2010 жж.), Ж.К. Шаймұханбетова (2010-2012 жж.), Ә.А. Асқар  (2012-2014жж.), 2014 жылдың маусым айынан бастап Бас директор - педагогика ғылымдарының докторы, профессор, Қазақстан Республикасы Білім саласының құрметті қызметкері Үмітхан Дәуренбекқызы Мұңалбаева.  Елеулі оқиғалар күнімен: ▪ 10 маусым 2004 ж. – Қазақстан Республикасы Президенті Н.Ә.Назарбаевтың қатысуымен  ҚР ҰАК-ның салтанатты ашылу рәсімі. ▪ 10 қыркүйек 2005 ж.  – кітапхана алғашқы оқырмандарды қабылдады. ▪ 17 наурыз 2007 ж. – Халықаралық оқу конгресі. ▪ 24 қыркүйек 2007 ж. – «Бір ел – бір кітап» республикалық акциясы басталды. Жыл кітабы – Абай.  «Қара сөздер». ▪ 2008 жыл – Қазақстандық Ұлттық Электронды Кітапхана (ҚазҰЭК) жобасын жүзеге асыру басталды. ▪ 22-23 мамыр 2008 ж. – Қазақстан жас кітапханашылардың I Слеті. ▪ 17-25 маусым 2008 ж. – Астананың 10 жылдығына арналған «Астанаға кітапханалық салют» автожарысы. ▪ 19-20 маусым 2008 ж. – «Астананың мәдени мәтіні» Бірінші Халықаралық конференциясы. ▪ 24 қыркүйек 2008 ж. «Бір ел – бір кітап» акциясы– 2008. Жыл кітабы– М.Әуезов. «Қилы заман» повесі. ▪ 13 наурыз 2009 ж. «Бір ел – бір кітап» акциясы  – 2009. Жыл кітабы– М.Жұмабаевтың лирикасы. ▪ 25 маусым 2009 ж. – «Астананың мәдени мәтіні» Екінші Халықаралық конференциясы. ▪ 21 мамыр 2010 ж. «Бір ел – бір кітап»  акциясы – 2010. Жыл кітабы–Ж.Молдағалиев. «Мен – қазақпын» поэмасы. ▪ 10 ақпан 2011 ж. – ҚР Тәуелсіздігінің 20 жылдығына арналған  «Көзімнің ішінде Көк Туым желбіреп...» атты кітап-иллюстрациялық көрмесінің ашылуы. ▪ 10 наурыз 2011 ж. – «Бір ел – бір кітап»  акциясы – 2011. Жыл кітабы–Ж.Аймауытовтың «Ақбілек» романы. ▪ 26-27 қазан 2011 ж. – Қызылорда – 2011- Кітапханалар астанасы.  «Қазақстан кітапханалары тәуелсіздік жылдарында: жетістіктері және даму бағыттары» республикалық конференциясы. ▪ 25 наурыз 2012 ж. – «Бір ел – бір кітап»  акциясы – 2012. Жыл кітабы – О. Бөкейдің шығармалары. ▪ 29 наурыз 2012 ж. – «Астана 2012 – түркі әлемінің мәдени астанасы» жылына  арналған «Түркі рухы төрімде шалқып...» атты кітап көрмесінің ашылуы. ▪ 26-27 қыркүйек 2012 ж. – «Достастық кітапханалары: интеграция, инновация және барлығы үшін қолжетімділік» ТМД елдері кітапханашыларының Форумы. ▪ 2013 жыл – «Қазақстандық ұлттық электронды кітапхана» Ақпараттық Жүйесін жаңғырту. ▪ 14 наурыз 2013 ж. – «Бір ел – бір кітап»  акциясы – 2013. Жыл кітабы– Ф.Оңғарсынованың «Дауа» кітабы. ▪ 28 наурыз 2013 ж. – Қазақстан Республикасы Президенті – ұлт Көшбасшысы Нұрсұлтан Назарбаевтың Қазақстан халқына арналған «Қазақстан-2050» стратегиясы: қалыптасқан мемлекеттің жаңа саяси бағыты» Жолдауына арналған «Алтын күнді қондырып қанатына,  Қазақ елі самғайды болашаққа» атты кітап көрмесінің ашылуы. ▪ 27 маусым 2013 ж. – Астананың 15 жылдығына арналған  «Ай-көрік менің Астанам!» атты кітап-иллюстрациялық көрмесінің ашылуы. ▪ 23 тамыз 2013 ж. -  мәдениеттердің жақындасуының Халықаралық он жылдығына арналған «Ұлы даланың рухани мұрасы» кітап көрмесінің ашылуы. ▪ 28 қараша 2013 ж. – Кітапханадағы поэзия түні – «Жауһар жыр планетасына саясат». ▪ 17-19 қыркүйек 2013 ж. – Тараз – 2013 - Кітапханалар астанасы. «Жаңа қоғам кітапханаларындағы инновациялар» Республикалық конференциясы. ▪ 28 қараша 2013ж. – Кітапханадағы поэзия түні «Жауһар жыр планетасына түнгі саяхат» ▪ 11 наурыз 2014 ж. – «Бір ел – бір кітап»  акциясы – 2014. Жыл кітабы – С.Мұратбеков. «Жусан иісі» және «Үшқараның басында». ▪ 5 шілде 2014 ж. - Астана күніне арналған «Алаштың ақ ордасы Астана» музыкалық-поэтикалық мейрамы. ▪ 1 қыркүйек 2014 ж. – Білім күніне арналған «Бүгінгі бала – білімді бала» кітап мейрамы. ▪ 7 қараша 2014 ж. – «ТӘЖ» (Тәуелсіздік. Әдебиет. Жастар) әдеби-интеллектуалды клубы ашылды. ▪ 30 қараша 2014 ж. Қазақстан  Республикасының Тұнғыш Президенті Күніне және Қазақстан Республикасы Ұлттық академиялық кітапханасының 10 жылдығын мерекелеу аясында Конгресс-холлда «Елбасы және ұлттың рухани жаңғыруы» (Қазақстан Республикасы Ұлттық академиялық кітапханасының үлесі) тықырыбымен салтанатты жиын өтті. ▪ 1 желтоқсан 2014 ж. – Астанада алғаш рет Кітап мұражайы ашылды. ▪ 9 қаңтар 2015 ж. – кітапхана галереясында Қазақ хандығының 550 жылдығына, Ұлы Жеңістің 70 жылдығына, Қазақстан Республикасы Конституциясының 20 жылдығына және Қазақстан халқы Ассамблеясының 20 жылдығына байланысты  «Нұрлы жол» - болашақтың жыры бол!» тақырыбымен көрме ашылды. ▪ 20 қантар 2015 ж. – филология ғылымдарының докторы, академик, қоғам және мемлекет қайраткері Мырзатай Жолдасбековтің жеке кітапханасы ашылды. ▪ 27 ақпан 2015 ж. – "Абай" академиялық залы ашылды. ▪ 22 сәуір 2015 ж. -Қазақстан халқы Ассамблеясы Залы ашылды. ▪ 6 шілде 2015 ж. – Мемлекеттік қызметкерлерге арналған зал ашылды. ▪ 6 шілде 2015 ж. – Мультимедия залы ашылды. ▪ 22 тамыз 2015 ж. - «Оқырман  ұрпақ – Қазақстанның болашағы» атты Кітап фестивалі. ▪ 24 тамыз 2015 ж. - ҚР Конституциясының 20 жылдығы аясында «Конституция» залының ашылуы. ▪ 11 қыркүйек 2015 ж. – «Барыс» мұз сарайында Қазақ хандығының 550 жылдығына орай «Қазақ хандығынан – Мәңгілік елге» атты кітап көрмесі. ▪ 19 қыркүйек 2015 ж. - «Перо» әдеби клубының ашылуы. ▪ 25 қараша 2015 ж. - «Құнды тарту» залының ашылуы. ▪ 27 қараша 2015 ж. «Оқырман қауым – Ұлы дала Елінің болашағы» тақырыбындағы Халықаралық Оқу Конгресі http://nabrk.kz/ 

