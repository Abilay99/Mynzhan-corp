«Унесённые ветром» (Gone with the wind) (роман) – америка жазушысы Маргарет Митчеллдің жазған романы.  Романда 1860 жылдардағы азамат соғысы кезіндегі АҚШ-тың оңтүстік штаттарындағы жағдай баяндалады. Ол 1936 жылы 30 маусымда шығып, америка әдебиетіндегі ең танымал бестселлерге айналды. Бастапқыда романды «Tote Your Heavy Bag» немесе «Tomorrow is Another Day» деп атамақшы болған. «Gone with the Wind» бұл Эрнест Доусонның «Non Sum Qualis eram Bonae Sub Regno Cynarae» өлең жолының үзіндісі. Сол жылдың аяғында миллионнан аса данасы сатылып кеткен болатын. 1939 жылы осы роман желісімен кино түсірілген. Митчелл бұл романы үшін 1937 жылы Пулитцер сыйлығына ие болады. Басты кейіпкерлері: Скарлетт О’Хара, Ретт Батлер, Эшли Уилкс.  

