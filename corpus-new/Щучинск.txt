Щучинск — Ақмола облысы Бурабай ауданындағы шипажайлы қала, аудан орталығы. Іргесі 1850 жылы қаланған. Көкшетау қаласының оңтүстік-шығысында 75 км-дей жерде, Шортанды (Щучье) көлінің оңтүстік-батысында, Астана - Петропавл темір жол желісі бойында орналасқан.   Тұрғыны 45,9 мың адам (2014). Металл емес құрылыс материалдары, бетон өнімдерін шығаратын зауыт, сүт зауыты, ет комбинаты, тігін фабрикасы, қазандық және механикалық зауыты бар. 

