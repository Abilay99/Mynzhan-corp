Ащылы өзек - Тасмола өзенінің сол саласы. Ақмола облысы Ақкөл ауданы жерімен ағады. Бастауын Измайловка ауылының шығысынан 5 км жерден алады.  Ұзындығы 30 км. Су жинайтын алабындағы сортаңдау қара топырағында бетегелі боз өсімдіктер, жайылмасында әр түрлі шалғынды өсімдіктер өседі. Өзенге  жалпы ұзындығы 14 км болатын 3 сала құяды. Негізінен қар суымен толығады. Жазда кеуіп, қарасуларға бөлініп қалады. Суын жайылымдарды суландыруға пайдаланады.  

