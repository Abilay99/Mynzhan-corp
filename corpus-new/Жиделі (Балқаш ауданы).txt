 Басқа мағыналар үшін Жиделі деген бетті қараңыз. Жиделі — Алматы облысы Балқаш ауданындағы ауыл, Жиделі ауылдық округі орталығы. Аудан орталығы - Бақанас ауылынан солтүстік-батысқа қарай 228 км жерде, Іле атырауының қамыс, құрақ өскен батпақты-шалғын топырақты шөлдік белдемінде орналасқан. 1999 жылы тұрғындар саны 1647 адам (840 ер адам және 807 әйел адам) болса, 2009 жылы 1249 адамды (639 ер адам және 610 әйел адам) құрады. Іргесі 1957 жылы "Жиделі" кеңшарын құруға байланысты қаланды. Оның негізінде 1997 жылдан серіктестіктер мен шаруа қожалықтары жұмыс істейді. Орта мектеп, клуб, кітапхана, фельдшер-акушерлік пункт бар. Тұрғындары басқа елді мекендермен автомобиль жолы арқылы қатынасады. 

