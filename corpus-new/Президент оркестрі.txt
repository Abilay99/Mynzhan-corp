Президент оркестрі – шығармашылық ұжым. Республикалық ұланның құрамындағы оркестр. 1992 жылы құрылған. Алғашқы тобын Республикалық ұланның Үрмелі оркестрі құрады. Оркестрге мемлекеттік деңгейдегі протоколдық, дипломатиялық, т.б. салтанатты іс-шараларды сазды бағдарламалармен қамтамасыз ету мақсаты жүктелген. Қазіргі уақытта президент оркестрі — фольклорлық музыкадан бастап классикалық, академиялық, сондай-ақ бүкіләлемдік музыка жанрларын орындай алатын шығармашылық топ. Бүгінгі оркестр құрамына ән-би ансамблі (жетекшісі М.Сахметова), Халық музыка ансамблі (жетекшісі М.Нүкеев), Камералық музыка оркестрі (жетекшісі Д.Шәкіров) топталған.    

