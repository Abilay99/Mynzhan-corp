 Басқа мағыналар үшін Шилі деген бетті қараңыз. Шилі - Сілеті өзенінің оң жақ саласы.  Ақмола облысы Ерейментау ауданының орталық бөлігімен ағып өтеді. Ұзындығы 41 км, су жиналатын алабы 604 км. Жылдық су ағынының көлемі 6,1 млн. м. Бастауын Қойтас тауының оңтүстік тарамынан алады.  Басты саласы Қарсақпай өзені (20 км), мұнан басқа жалпы ұзындығы 11 км-ді құрайтын 6 саласы бар.  Өзеннің сол жағы – денудациялық жазық, оң жағы – эрозиялық-денудациялық ұсақ шоқылар. Жоғарғы сағасында бөген салынған.  Қара қоңыр топырағында әр түрлі өсімдіктер өскен. Өзен бойына кішігірім бөген салынған. Суы шабындықты суландыруға, мал суаруға пайдаланылады.   

