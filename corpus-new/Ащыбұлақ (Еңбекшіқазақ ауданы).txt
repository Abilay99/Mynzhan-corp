 Басқа мағыналар үшін Ащыбұлақ деген бетті қараңыз. Ащыбұлақ — Алматы облысы Еңбекшіқазақ ауданындағы ауыл, Қазақстан ауылдық округі құрамында.  Аудан орталығы - Есік қаласының солтүстік-шығысында 39 км жерде, Киікбай өзенінің сол жағалауында жусан аралас астық тұқымдас шөптесін өскен Қарасу жотасының солтүстік беткейіндегі тау-алдының қоңыр, қызғылт-қоңыр топырақты қоңыржай-ылғалды агроклиматтық белдемінде орналасқан. Тұрғыны 2768 адам (2009).  Ауыл 1957—97 жылдары «Қазақстан» кеңшарының орталығы болды. Оның негізіңде 1997 жылы «Голд-Продукт» жүзім зауыты ЖАҚ, «Төрткөл Мале», «Райымбек» ЖШС және 460 шаруа қожалығы құрылды. Ащыбұлақта және округке қарасты Қазақстан, Жолдыбай Қайыпов ауылдарында 3 орта мектеп, 2 мәдениет үйі, 3 кітапхана, фельдшерлік-акушерлік пункт, 2 дәрігерлік амбулатория, т.б. мекемелер бар. Тұрғындары бас­қа елді мекендермен автомобиль жолы арқылы қатынасады. 

