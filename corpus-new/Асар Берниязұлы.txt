Асар Берниязұлы (1870, Маңғыстау болысы, Тобыш ауылы  – 1935, Өзбекстан, Самарқанд қаласы) – сынықшы, халық емшісі. Ескіше хат таныған ол Маңғыстау топырағында ем қонбайтын: қамшау, күшіген, құныс, киме қотыр ауруларын емдік шөптерді пайдаланып жазатын емші болған. Емге жыланның көзін, түрлі емдік шөптерді пайдаланған. Сонымен қатар ер-тұрман, домбыра жасаған. Асардың інісі Өтеулі, балалары: Жанқұл, Сисенбай, Айдарбай, Қырымқұл, қыздары: Ақтиін, Төлек, немерелері: Жұбан, Қалнияз, Жаңабай, Нұрбергендерге сынық салу, емшілік қасиеттері дарыған.     

