Жыл:2012 Ел: Испания  Слоган:"Ничто не является более мощным, чем человеческий дух". Режиссер: Хуан Антонио Байона Басты рөлдерде: Наоми Уоттс , Юэн МакГрегор , Том Холлэнд , Марта Этура , Шенке Меринг , Джеральдин Чаплин , Плой Хиндачоте  Сценарий: Серхио Х. Санчес  Продюсер: Альваро Аугустин Жанр: Драма , Триллер  Бюджет:€30 000 000 Әлемдік табысы:$198 087 212 Әлемдік премьера: 9 қыркүйек 2012  Қазақстандағы премьера: 14 ақпан 2013 Ұзақтығы:109 минут 2004 жылы болған цунами кезіндегі оқиғалар туралы кинотуынды.Демалуға шыққан отбасы мүшелері алапат апаттың кесірінен бір -бірінен айырылады.Тағдыр тәлкегіне түскен жандар жақындарын іщдеп,ары қарай өмір сүруге бел буады. 10/10.Көрермен көңілінен шыққаны сөзсіз "«Мүмкін емес».Режиссері Хуан Антонио Байоның бұл фильмін бей-жай көре алмайсың. Осыған дейін кино саласында түсірілген апат жайлы көркем картиналардан басты айырмашылығы - цунами шынайы. Қырылған адамдар да актер емес.Генри мен Мария үш баласымен жаңа жылды тойлауға Тайландқа келеді. Теңіз жағалауы. Қаланын у-шуынан жырақтағы бір сөзбен құт мекен. Естен кетпестей өтіп жатқан демалыстың шырқы бір-ақ күнде, дұрысы бір мезетте бұзылады. Айтып келмеген апат, көзді ашып жұмғанша лап беріп, жолындағының бәрін жайпайды. Цунамидің қатты болғаны соншалық тіпті оған төтеп бере алған ғимарат болмады. Мария үлкен ұлын тауып, қатты жарақаттар алғанына қарамай ет қызуымен қалған отбасы мүшелерін іздейді. Ал, басқа жағалаудан шыққан күйеуі екі баласын өзге адамдарға тапсырып, жарын іздеуге жолға шығады.Фильмдегі актерлердің қиналысын өз басыңнан өткергендей күй кешесің. Оқиғаның немен бітерін білмейтінін де бұл картинаны өзгелерден дараландырады. Бір жарым сағат уақытыңыз көруге кеткенмен, бәлкім осыған дейін түсінбеген өзіңіз үшің біраз нәрсені пайымдауыңыз да мүмкін. 2004 жылы болған цунами 200 мыңнан артық адамды жалмап еді. Сол кезден бір отбасының өмірімен сыр шертетін фильмнің, меніңше айтары да берері де баршылық.Актерлардың шеберлігіне шүбә келтіру тіптен мүмкін емес. Марияны сомдаған Наоми Уотстың Оскарға лайық екеніне кезектірек көзім жетті. Ал, отағасының рөлін ойнаған Юэн Магрегордің әсіресе, туысқандарына телефон шалып апат болғанын жеткізген сәтін сәтті, шынайы ойнағаны соншалық еріксіз көңіліңді босатады. Ал, әке шешесінің сөзіне фильм басталғанда құлақ аспайтын бала болып көрінген Том Холлэндтің фильм соңына дейін ой санасы қалай есейгенін көріп сүйсінесің. Өмір сүруге деген құштарлық апатқа тап болғанда, талай адамның онымен күресуіне күш берді. Тек сенім ғана, өлім аузында жатқан сәттің өзінде сүйреп алып шықты.Тағдыр талайымызға не жазылғаны бір Аллаға ғана аян. Сондықтан әр күнімізге шүкірішілік етейік..." http://ru.digititles.com/movies/nevozmozhnoe-2013/gossip 

