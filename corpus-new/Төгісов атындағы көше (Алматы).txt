Көшеге қазақтың арда ұлы, қоғам қайраткері, журналист, драматург, Бірінші орыс революциясы тұсында патша өкіметінің жүргізіп отырған отарлық саясатына қарсы шығып, Қарқаралы хұзырхатын әзірлеуге қатысқан тұлға Көлбай Төгісовтің есімі (Алматы қаласы мәслихатының 6.03.2008 № 28з шешімі мен Алматы қаласы әкімдігінің 14.03.2008№ 22/139 қаулысы) берілген. Төгісов Көлбай (1879-1919) бұрынғы Семей облысы Зайсан уезінде дүниеге келген. Көше Әуезов ауданының «Қалқаман-2» шағынауданында орналасқан. Көшенің ұзындығы - 1100 метр. 

