Әскери-теңіз революциялық комитеті (орыс. Военно-морской революционный комитет (ВМРК) — жұмысшы және солдат депутаттары Советтерінің Бүкіл ресейлік 2-съезінде флоттар мен флотилиялардан келген делегаттардың кеңесінде құрылған ерекше мүше (Петроград, 1917 жылы 26 қазан (8 қараша)). ӘТРК В. И. Лениннің басшылығымен ұйымдастырылып, жұмыс істеді. Делегат И. И. Вахрамеев председатель болып сайланды. 5 (18) қарашада ӘТРК  қайта құрылды. Оған 10 адамнан (шешуші дауыспен) құрылған коллегия басшылық етті. Басқа мүшелері (кеңесші дауыспен) секцияларды басқарды. ӘТРК матрос отрядтары мен үгітшілер топтарын құрып, еліміздің түрлі аудандарына жіберіп отырды, революцияға қарсы астыртын ұйымдар мен лаңшыл тортарға қарсы күресті. Комитет соғыс флотының Бүкіл ресейлік съезін (18-25 қарашада (1-8 желтоқсанда)) даярлап, ұйымдастырды. Осы съездің шешімі бойынша ӘТРК (өзіне жүктелген міндетті орындағаннан кейін) таратылды (1917 жылы 26 қараша (9 желтоқсан)). 

