Ұрысқа кіру реті (орыс. Предбоевой порядок) — күштер мен құралдардың маңдайшеп және тереңдік бойынша жіктеле топтастырылуы. Ол қарсылас қорғанысының тереңіндегі шабуыл кезінде әскерлер ұрыс алаңына жақындағанда, қарсыластың ядролық қаруынан, артиллерия атысынан және авиация соққысынан ойсырамауын қамтамасыз ету, тез маневр жасау мен ұрыстық ретке тез жазылу мақсатында, сондай-ақ зақымданған аймақтан, қираган, бөгетті, өртті аудандардан шапшаң қарқынмен өту үшін колданылады. Ұрысқа кіру реті қарсыластың қорғанысын шабуылдау кезінде оның танкіге қарсы құралдары сенімді жайылған жағдайда қолданьшуы мүмкін. Құраманың (бөлімнің) Ұрысқа кіру реті бөлімнің (бөлімшенің) Ұрысқа кіру ретінен; мотоатқыштар батальонының Ұрысқа кіру реті мандайшеп пен терендік бойынша жіктелген рота лектерінен тұрады. Батальонның Ұрысқа кіру реті желі бойынша — роталар бір желідегі жағдайда; бұрышпен алға — бір рота алдында, екі рота оның қапталдарында кейінірек орналаскан жағдайда; бұрышпен артқа — екі рота бір желіде және бір рота олардың арасында арақашыктықпен кейін орналасқан; оңға немесе солға ығысқан — екі рота бір желіде, ал біреуі оң немесе сол жақ қаптал сыртына ығыса орналасқан болулары мүмкін. Мотоатқыштар батальонына қоса берілген танкілер, әдетте, ротаның алдында жүріп отырады. Командирдің қарауында қалған қорлар және басқа құралдар үшін. Ұрысқа кіру реті орнын батальон командирі анықтайды. Ұрысқа кіру ретіде роталық (взводтық) лектер ара қашықтығы осы бәлімшелердін артық қимылсыз ұрыстық ретке жайылу мүмкіндігін қамтамасыз етуді ескере отырып, жергілікті жердің жағдайына байланысты белгіленеді. Әскерлер Ұрысқа кіру ретіне жорықтық немесе ұрыстык реттен can түзейді. Жаяу әскер ұрыс машиналарындағы (ЖҰМ) (бронетранспортерлердегі) роталардын Ұрысқа кіру реті тікелей рота командирінін бағыныштылығында қалған взводтық лектер мен құралдардан тұрады. Олар басты взвод соңынан немесе рота командирі көрсеткен жерде жүріп отырады. Танк ротасының Ұрысқа кіру реті сондай-ақ взводтық лектерден тұрады және бір желіде, бұрышпен алға (артқа), оң (сол) жаққа ығысқан түрде болуы мүмкін. Ұрысқа кіру ретінде бәлімше командирлері өз бөлімшелерін байқап отыруға және оларды басқаруға ыңғайлы жерге орналасады. Танк және мотоатқыштар бөлімшелері (ЖҰМ және БТР-лердегі) ұрысқа кіру ретіне can түземейді.  

