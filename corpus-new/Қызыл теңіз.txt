    Қызыл теңіз — Үнді мұхитының Арабия түбегі мен Африка аралығындағы құрлық аралық теңіз. Суэц каналы арқылы солтүстік жағындағы Жерорта теңізімен, Баб-әл-Мандеб бұғазынан Аден шығанағына және Араб теңізіне ұласады. Ұзындығы 1932 км, енді жері 355 км, ауданы 438 000 км, су көлемі 251 мың км, ең терең жері 2211 м, жағасы онша тілімделмеген. Ірі аралдары: Дахлак, Фарасан, Суакин. Қызыл теңіз — дүние жүзіндегі ең жылы (32С) және ең тұзды (41,5%) су айдындарының бірі. Суы негізінен көкшіл-жасыл түсті.  

