Ешкі терісі (лак, козлина) - былғарылық майда шикізаттың бір түрі. Е.т.-нің қыртыс қабаты тері қалындығының 2/3 құрайды. Е.т.-нде май бездері қой терісіне қарағанда азырақ болатындықтан, емізікше қабатында босқуыстар көп болмайды, ал торлы қабаты берік, мықты болады. Өзеңді құрайтын талшықтар тобы берік және жуандау келіп, бір-бірімен ілінісе және көлбей орналасқандықтан, былғарыға әрі беріктік, әрі жұмсақгық қасиет береді. Е.т. былғарылық шикізат ретінде өте жоғары бағаланады, одан жеңіл аяқ киімге арналған өте әсем былғары - шевро дайындалады. Е.т.-нің сапасына малдың тұқымы, жасы, сою мерзімі, дайындалуы ж.б. себептер әсер етеді. Е.т.-н ылғалдап тұздап немесе кептіріп сақтайды. <Ә.Байжұманұлы,  К.Бекболатұлы . Мал шаруашылығы сөздігі. Алматы-2011. ISBN 978-601-7254-21-6> Мал шаруашылығы: 

