Овидиу Хацеган (рум. Ovidiu Alin Hațegan; 17 шілде 1980 жыл, Арад, Румыния) — румыниялық халықаралық дәрежедегі футбол төрешісі.  2006 жылдан бері Румыния чемпионатындағы матчтарда төрелік етіп келеді. 2008 жылы ФИФА төрешісі деген мәртебе алды. Овидиудың негізгі мамандығы дәрігер, медицина саласында оқыған. 2008 жылы тұңғыш рет Халықаралық аренаға шықты да, Интертото кубогы ойындарында қазылық етті. 2012 жылғы Еуропа чемпионатының іріктеуінде екі ойында төреші болды. 2012/13 жылғы маусымда УЕФА Еуропа Лигасындағы дебютін бастады. 2016 жылы Еуропа Чемпионатына қатысты.  2018/19 жылғы УЕФА Ұлттар Лигасының финалдық кезеңінде төрелік жасады. 

