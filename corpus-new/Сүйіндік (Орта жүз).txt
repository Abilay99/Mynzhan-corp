 Басқа мағыналар үшін Сүйіндік деген бетті қараңыз. Сүйіндік – Орта жүз арғын тайпасының рулар бірлестігі. Шежіре деректері бойынша Сүйіндік – арғынға кіретін бес мейрамның бірі. Сүйіндіктен қаржас, орманшы, құлболды (айдабол, күлік, ақбура, тұлпар, қаблан), жанболды және мәжік(малай, жәдігер) ұрпақтары тарайды. Бұл рулардың мәжіктен басқасы төңкеріске дейін 8 болыс ел болып, Павлодар уезінің Баянауыл өңірін мекендеген. Бұлар 18 ғасырдың 30-жылдарында Сүйіндіктен тарайтын төрт ру (қаржас, орманшы, құлболды және жанболды) төртуыл деген атпен бірігіп, Сыр бойынан Сарыарқаға қоныс аударған. Ал мәжік ұрпағы (Жанайдар батырдың елі) төңкеріске дейін Қостанай уезінн мекендеген.    

