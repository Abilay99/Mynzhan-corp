Үлбі — Шығыс Қазақстан облысы Риддер қалалық әкімдігіне қарасты кент. Риддер қаласынан оңтүстік-батысқа қарай 20 км жерде, өзімен аттас өзеннің жағасында орналасқан.  1999 жылы жергілікті тұрғындар саны 5670 адам (2693 ер адам және 2977 әйел адам) болса, 2009 жылы 5332 адамды (2560 ер адам және 2772 әйел адам) құрады. Іргесі 20 ғасырдың ортасында Лениногор (Риддер) полиметалл комбинатының салынуына байланысты қаланған. Ірі кеніш басқармасы, ағаш өңдейтін комбинаты, СЭС-тер каскады, екі орман шаруашылығы жұмыс істейді.  Кәсіптік-техникалық мектеп, орта мектеп, бала-бақша, клуб, кітапхана, кенттік аурухана, амбулатория, дәріхана, т.б. мекемелер бар. 

