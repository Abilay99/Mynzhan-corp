Ирбис Шегуи Хан – Батыс Түрік қағанатының тоғызыншы ханы (641 – 51), Ашина әулетінің өкілі, Істеми ханның ұрпағы. Шығу тегі: Істеми хан – Ел Кулуч шад Ирбис Шеуги ханИрбис Шегуи ханды 641 жылы Нушиби тайпаларының бектері Ирбис Ышбар Жабғы хан өлтіргеннен кейін таққа әкеледі. Жаңа хан 642 – 645 жылы дулу тайпаларын басқарған Үкі шадпен күрес жүргізіп, оны Тохарстанға кетуге мәжбүр етеді. Қытай императоры Нушибилер сайлаған ханды мойындап, елшіліктер жібереді: 646 жылы Ирбис Шегуи хан Қытайменен одағын нығайту үшін өзіне Тан әулетінің ханшайымын сұратады. Император одақ үшін Ирбис Шегуи ханнан қағанат құрамындағы бес қаланы: Кусаны, Хотанды, Қашғарды, Жаркентті және Цунлинді сұратады. Хан бұған келіспегендіктен екі арадағы одақ бұзылып, қатынас салқындайды. Мұндай жағдайды дулу тайпасының бектері пайдаланып, Ашиналық Халығты басшы етеді де, ашық қарсылық білдіреді. Алғашында Халығ жеңіліске ұшыраса да, күресін тоқтатпайды. Ақыры 651 жылы жаз айларының бірінде хан ордасын басып алып, Ирбис Шегуи ханды өз қолымен өлтіреді де, өзін Ышбара хан деп жариялайды.   

