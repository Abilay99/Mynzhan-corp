Тәджуид- құранды мақамына келтіріп әндетіп оқу, оның ережесі мен соған сәйкес құрани пәндер  тәджуид ислам тарала бастаған алғашқы кезеңдерден бастап дамыған, ұрпақтан – ұрпаққа сабақтастықпен жалғасқан дәстүрі бар, шебер оқушылар меңгерген орындаушылық өнер болып табылады. Оның қарапайым оқуын бастауыш мектептер мен медресселерде үйретеді. Ислам ғұламалары тәджуижке арнап классикалық араб тілінің фонетикасын егжей- тегжейлі  түсіндірген көптеген трактаттар жазған. Бұларда дауыс үндестігі, дыбыстапрдың өзара ықпалдастығы  мен үйлесімі, сөз тіркесіне және оның мағыналық екпініне, дауысты сәл үзу  мен созған кезде демді дұрыс алу, т.б білімдер мен тәсілдерге көп көңіл бөлінген. Осылардың көмегімен оқудың айшықтылығына , әуезділігіне қол жеткізген. ДереккөздерҚазақстан. Ұлттық энциклопедия сегізінші том. 

