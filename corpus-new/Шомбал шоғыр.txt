Шомбал шоғыр. Құрамы жағынан біртекті немесе әртекті, бірақ мұнайды (газды) өткізуге қабілетті тау жыныстарының (әдетте ізбестасты жыныстардың) қомақты көтерілімінен құралған тұтқыштағы көмірсутектер шоғыры. Мұндай шоғырлар өздерінің желегінде өткізбейтін тау жыныстарымен шектелсе, төменгі бөлігі табиғи қорқойманың басым бөлігін тоғытқан су массаларынан тұрады. Шомбал шоғырлардың су-мұнай немесе газ-су жапсарлары шомбал шоғырдың бүкіл аумағын кесіп өтеді және бұл жағдай тау жыныстарының қат-қабатталу сипатына тәуелді емес. Кедертасты шомбалдың нашар өткізетін тау жыныстарымен көмкерілген төбесіне тиесілі шоғыр. Синонимі — кедертасты шоғыр.   

