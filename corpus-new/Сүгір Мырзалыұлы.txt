 Сүгір Мырзалыұлы  - жырау. 1868 - 1873 ж. патша үкіметінің «Уақытша ереже» (1868) белгілеген алым-салықтан бас тартып, біраз жыл Хорезм жерін қоныс етеді. Кейін атақонысына оралады. «Сүгірдің елін сағынып айтқаны», «Аса біркөштік бір күнде», «Болғанда ханың — қазық, биің — арқан» толғауларында атақонысынан ауған елдің ауыр халі, туған жерді аңсауы шынайы суреттелген. Сүгір шығармалары «Ақберен» (A., 1972) жинағында жарияланған.   

