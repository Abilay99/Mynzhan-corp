* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Филиппе Коутиньо Коррея (порт. Philippe Coutinho Correia; 12 маусым 1992, Рио-де-Жанейро, Бразилия) — бразилиялық футболшы, «Бавария» футбол клубы мен Бразилия ұлттық құрамасының жартылай қорғаушысы. Керек кезде сол қапталда да оң қапталда да вингер позициясында ойнай алады. Филиппе Коутиньо жалпы «Васка да Гамма» клубының тәрбиленушісі, 1999 - 2008 жылдар ішінде жастар клубында плеймейкер позициясында өнер көрсетті. 2008 жылы 16 жасында Коутиньоны миландық «Интер» клубы 3,8 млн.евроға сатып алды, алайда ФИФА заңдары бойынша 18 жасқа дейін миландық клуб үшін өнер көрсете алмады, сондықтан 2 жыл ішінде Бразилия чемпионатында жалға беру бойынша қалды. 15 шілдеде кәмелеттік жасқа толғанына 3 күннен соң, Коутиньо «Интердің» сатысына енді, ал 19 шілдеде Коутиньо ресми түрде миландық клубтың ойыншысы ретінде саналды. 2011 жылы 8 мамырда «Фиорентина» клубына қарсы ойында, «Интер» үшін алғашқы голды айып соққыдан соқты. 2013 жылы 30 қаңтарда «Ливерпуль» хавбекпен көп жылдық контраққа қол қойды. Англиялық прессаның мәлімдеуі бойынша, трансфер құны шамамен 10 милл. фунтқа дейін жетті. 2018 жылы қаңтарда "Барселонаға" ауысты. Ол командадан кеткен Хавьер Маскераноның номерін (14) алды. Каталондық клубтағы алғашқы кездесуін 25 қаңтар күні Испания кубогының 1/4 финалында "Эспаньолға" қарсы өткізді. 68-минутта Иньестаның орнына алаңға шықты.  2009 жылы сәуірде Бразилияның 17 жасқа дейінгі Оңтүстік Америка турниріне шақырылды. Турнирда 5 матч өткізіп, 3 голмен ерекшеленді. 2011 жылы Коутиньо Нэйем Франко бапкерімен Колумбияда өткен  20 жасқа дейінгі әлем чемионатына шақырылды. Екінші кездесуде Австрияға қарсы ойында пенальтимен соққан голымен ерекшеленді. Келесі ойында Панама құрамасына қарсы ойнап, дубльмен көзге түсті. Алғаш рет селесао футболкасында Коутиньо алаңға 2010 жылы 7 қазанда негізгі құраммен шығып, командасы 3:0 есебімен жеңіске жетті. Осы сәтте Филиппе тек 18 жаста еді.  Командалық «Интернационале» «Барселона» Бразилия 

