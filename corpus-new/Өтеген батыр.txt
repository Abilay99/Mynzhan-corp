Өтеген батыр — Алматы облысы Іле ауданындағы кент, аудан (1976 жылдан) және Энергетический ауылдық округі орталығы.  Облыс орталағы – Талдықорған қаласынан оңтүстік-батысқа қарай 260 км-дей, Алматы қаласынан солтүстікке қарай 20 км-дей жерде орналасқан.  1999 жылы тұрғындар саны 17301 адам (7804 ер адам және 9497 әйел адам) болса, 2009 жылы 20163 адамды (9327 ер адам және 10836 әйел адам) құрады. Ауыл 1999 жылға дейін “Энергетический” деп аталды. Іргесі 1962 жылы Алматы мемлекеттік аймақтық электр станциясының салынуына байланысты қаланған. Кентте темір-бетон зауыты, мемл. аймақтық электр станция, автокөлік, құрылыс салаларындағы кәсіпорындар, т.б. бар. Өтеген батыр кентінен Түркісіб темір жолы өтеді. 

