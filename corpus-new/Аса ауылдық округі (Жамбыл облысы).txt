 Басқа мағыналар үшін Аса ауылдық округі деген бетті қараңыз. Аса ауылдық округі – Жамбыл облысы Жамбыл ауданындағы әкімшілік бірлік.  Құрамына Аса, Рахат ауылдары кіреді. Орталығы – Аса ауылы. Тұрғыны 9048 адам (2009). Тараз қаласынан солтүстік бағытқа қарай 28 км жерде. Аса өзенінің аңғарына жақын орналасқан. Жер көлемі 6815 га.Бүгінгі күні ауылда "Жеңістің 30 жылдығы" атындағы, "Бауыржан Момышұлы" және "Гагарин" атындағы орта мектептер, М.Төлебаев атындағы саз мектебі, спорт мектебі, аудандық мәдениет үйі, орталықтандырылған кітапхана бар. Аса орталығында аудандық аурухана, аудандық емхана, тіс емдеу бөлімдері және туберкулезге қарсы диспансер орналасқан. Сондай-ақ тарихи-өлкетану мұражайы, аудандық мұрағат, аудандық мемлекеттік органдар, "Талас-Аса" коммуналдық мекемесі, Аса су жүйелерінің басқармасы, Аса темір жол бекеті орналасқан. Рахат елді мекенінде бастауыш мектеп бар. 

