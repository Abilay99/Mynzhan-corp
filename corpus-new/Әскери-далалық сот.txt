Әскери-далалық сот— Ресей империясында мемлекеттік басқару тәртібіне қарсы шыққан немесе басқа да мемлекет қылмыстар жасаған азаматтарды тергеусіз жазалау мақсатымен құрылған төтенше сот құрамы Барлық жерде, оның ішінде Қазақстан терреториясында да таралды. 1906 жылы 19 тамызда Николай II-нің жарлығымен сотқа беру құқына ие генерал-губернатордың немесе әскери Бас қолбасшының бұйрығымен гарнизон бастығы тағайындайтын 5 офицерден тұрды. Сотқа тарту полиция ақпары бойынша 24 сағат ішінде жүзеге асырылды. Әскери-далалық сотта істер 48 сағаттың ішінде куәлар мен қорғаушы, тіпті прокурор да қатыстырылмай, жабық қаралды. Айыпкерге көбіне өлім жазасы кесілді. Үкім шағым арқылы бұздыруға жатпай бірден күшіне енді және 24 сағат ішінде шұғыл орындалады. Жарлық азаматтар үшін 1907 жылы 20 сәуірде өз-өзінен күшін жойды, ал оның әскери адамдарға қатысты бөлігі империя құлағанда сақталып қалды. Сот 

