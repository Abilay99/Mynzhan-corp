Шунгит – саф элементтер класына жататын минерал. Оның құрамында (93 – 98%) аморфты көміртек пен дисперстенген графит бар. Түсі қара, жылтырлығы металл сияқты, қатт. Моос шкаласы бойынша 3 – 4, тығызд. 1,8 – 2,0 г/см3, электр тогын жақсы өткізеді. Интрузиялық тау жыныстарының битумдық шөгінділерге әсер етуі кезінде жаралады. Шунгит зергерлік іс пен емдік мақсатта кеңінен қолданылады. Қазақстанда Алматы облысында кен орны бар.  

