Го Си (кит. 郭熙; 1020 — 1090 ж.ш. ) — Қытай суретшісі (Сун әулеті), табиғат суретшісі, өнер теоретигі. Гуань Тун, Ли Чэн, Фань Куань, Цзюй Жань сияқты атақты суретшілердің ізбасары. Таудың әсем көріністерін шебер бейнелеген: «Күзгі жаңбырдан кейінгі тау көрінісі» Вашингтон, Фрир галереясы; «Көктемде қар жамылған Гуань тауы», 1072, Пекин, Гугун мұражайы; атты жұмыстардың авторы. Табиғат сырын терең зерттеді. Суретшінің баласы Го Ссы әкесінің теориясына сүйене отырып, табиғат көріністерін бейнелейтін суреттер туралы трактат жазған.   

