Юрий Иванович Сухарников (10.3.1940 жылы туған, Семей облысы Бородулиха ауданы Бородулиха ауылы) – металлург, техника ғылымдарының докторы (1983).  Сібір металлургия институтын бітірген (1982, Новокузнецк). 1962 – 1965 жылдары “Сибэлектросталь” зауытында (Красноярск) жұмыс істеді. 1965 – 1999 жылдары Қазақ КСР-і Металлургия және кен байыту институтында кіші, аға ғылым қызметкер, директордың ғылыми жұмыстар жөніндегі орынбасары қызметін атқарды. 1999 жылдан ҚР Өнеркәсіп және сауда министрлігінің минералды шикізаттарды кешенді қайта өңдеу ұлттық орталығының бас ғылым қызметкері. Негізгі ғылыми еңбектері түсті және қара металлургия мәселелеріне арналған. Сухарников фосфор мен кешенді легирлеуіш қорытпаларды бірге алудың жаңа технологиясын тауып, оны металлургия өнеркәсібіне енгізді (Қазақ КСР-і Мемлекеттік сыйлығы, 1982). Легирлеуші металдар мен фосфордың бірге тотықсыздануының кинетикасы мен механизмін, сондай-ақ темір фосфориттерінің термиялық диссоциациясын анықтайтын физика-химиялық заңдылықтарды жинақтап, оларды теория тұрғыдан қорытты. 52 авто куәліктің иесі.  

