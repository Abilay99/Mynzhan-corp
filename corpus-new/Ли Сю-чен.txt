Ли Сю-чен (1823 жыл - 1864 жыл 7 тамыз) - Қытайдағы Тайпин көтерілісі (1850-1864) басшыларының бірі. Асқан дарындалығы арқасында қатардағы жауынгерден ірі әскери басшыға дейін өсті. 1861-1863 жылдары әр түрлі майдандарда тайпин әскерлерінің командирі болды. 1863-1864 жылдары Нанкин қаласындағы соғыс бекінісіне басшылық етті. Үкімет әскерлері Нанкинді басып алғаннан кейін, 1864 жылдың шілдесінде Ли Сю-чен тұтқынға түсіп, дарға асылды. 

