Ләстік (ағылш. lastіng — берік) — атлас тоқылымды көйлектік және астарлық мақта-мата. Атластық тоқылымның нәтижесінде матаның өң жағы негізінен өріс жіптен құралады да, біркелкі тығыз жатады. Желі жіптердің арқауға қарағанда тығыз орналасуы өңінің теп-тегіс болуын қамтамасыз етеді. Матаға зер жүгіртіп және каландрлап жалтыратып шығарады. Ләстіктер құрылымы жағынан сәтенге ұқсас, бірақ одан ерекшелігі — ол берік, әрі үйкеліске төзімді. Жұқа және дубль Ләстік болып бөлінеді. Жұқа Ләстік көйлек тігуге, ал бір түске боялып, өрісіне ширатылған жіп пайдаланылған дубль Ләстік пальто және костюмге астар үшін қолданылады. Қазақ ұлттық энциклопедиясы   

