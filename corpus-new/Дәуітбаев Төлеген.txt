ДӘУІТБАЕВ Төлеген (1893, Жалағаш ауданы Еңбек ауылы – 1978, Қызылорда қаласы) – қоғам қайраткері. Шымкенттегі мұғалімдер даярлайтын дайындық курсын (1916), инспекторлар даярлайтын арнайы курстары (1917) бітірген. 1920 – 1926 ж. мектепте мұғалім, директор, 1927 – 1930 ж. Қазалы ауданы атқару комитетінде жауапты хатшы, төрағаның орынбасары, 1930 – 1933 ж. Оңтүстік Қазақстан облысы Мақтаарал ауданында ұжымшарлар одағының төрағасы, 1937 – 1939 ж. Қызылорда облысы атқару комитетінің жер бөлімінде сектор меңгерушісі қызметтерін атқарды. 1940 – 1943 ж. Сұлутөбе механикалық училищесінің директоры, Сырдария ауданы жер бөлімінің меңгерушісі, 1943 – 1952 ж. Қазалы ауданы атқару комитетінің төрағасы, 1952 – 1955 ж. облыс шаруашылық мекемесінде, облыс қамсыздандыру бөлімінде (1955 – 1959) басшылық қызметте болды. Кейінгі жылдары Сырдария ауданының Киров шаруашылығын басқарды. Ленин, Еңбек Қызыл Ту, «Құрмет белгісі» ордендерімен, медальдармен марапатталған. Қазақ КСР Жоғарғы Кеңесіне үш дүркін депутат  болды.  

