Чернова Надежда – 1947 жылы Павлодар облысының Баянауыл аулында туған. . Қазақ мемлекеттік университетінің журналистика факультетіне сырттай түсіп, Семей облыстық телестудиясында редактор, Көкшетау облысында орта мектепте мұғалім, Қазақстан Жазушылар одағының Семей облысаралық бөлімшесінде әдеби кеңесші болған.  Университетті бітіргеннен кейін "Жалын" баспасында редактор, "Ленинская смена" газетінде әдеби қызметкер, Қазақстан ЛКЖО Орталық Комитеті жанындағы шығармашылық жастар кеңесі төрағасының орынбасары болып істеген. 1980 жылдан бері "Простор" журналында бөлім редакторы.  Жас жазушылардың Бүкілодақтық VII кеңесіне қатысқан.Өлең жазумен бірге аудармамен де шұғылданады. К.Ахметованың өлең дерін аударып, жеке кітап етіп шығарды. Өлеңдері қазақ, украин, якут, болгар тілдеріне аударылған.  

