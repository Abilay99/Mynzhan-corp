     Түлен аралдары (Тюлень аралдары, Итбалықты аралдар) — Каспий теңізінің солтүстік-шығыс бөлігінде, Түпқараған түбегінен солтүстік-батысқа қарай су асты жоны ретінде созылып жатыр; аралдар – осы жонның көтеріңкі жерлері. Құлалы, Теңіздік, Балықты, т.б. аралдардан тұрады. Жалпы аумағы шамамен 130 км², көбінесе теңіз деңгейіне байланысты өзгеріп отырады. Негізінен оолитті құмнан, саздақты жыныстардан құралған. Шөлейт және шөлге тән өсімдіктер өседі. Итбалықтар мемлекеттік қорғауға алынған.  

