Гидрототықтар - құрамы металдар мен гидроксил тобынан (ОН) тұратын минералдар класы. Гидрототықтардың көпшілігінің құрылымы қабатты келеді. Кристалдары табақша пішінді, жіктілігі жетілген, қаттылығы — 2-5, меншікті салмағы шамалы. Олар төменгі температурада қалыптасады, экзогендік кендер мен тотықтану белдемдеріне тән. Гидрототықтар темірдің, алюминийдің, марганецтің, хромның, қалайының, уранның, мыстың және т.б. маңызды кені болып табылады. Сингонимі: гидроксидтер.   

