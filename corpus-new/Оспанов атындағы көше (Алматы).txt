Көшеге көрнекті мемлекет және қоғам қайраткері, Қазақстан Жоғарғы Кеңесінің депутаты, Парламент Мәжілісінің бірінші спикері, экономика ғылымдарының докторы Марат Тұрдыбекұлы Оспановтың (1950-2000) есімі (Алматы қаласы мәслихаты мен Алматы қаласы өкімінің 04.04.2001 № 201 қаулысы) берілген. Көше Медеу ауданында орналасқан. Ладушкин көшесі мен Достық даңғылының аралығында созылып жатыр. Бұрынғы атаулары: а) Космическая; ә) Центральная; б) Малая Горная көшелері. Көшенін ұзындығы - 2200 метр.  

