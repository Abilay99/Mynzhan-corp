Әбул-Харис әл-Ләйс ибн Сағд ибн Әбдуррахман ибн Уқба әл-Фаһми (712-791, әл-Қаһира) — Мысырдың атақты сунни ғалымы, фақиһ және мухаддис. Ол Мысырдың Қалқашанда қаласында туған. Ләйстің ата-бабасы бастапқыда құрайыштың қызметші-құлдары болып, артынан Мусафир ибн Халид әл-Фаһмидің қарамағына түседі. Кезінде Ләйс ибн Сағдтың пәтуалары Мысырда үлкен беделге ие болып, оның көзқарастары жиналған Ләйс ибн Сағд мазһабы қалыптасты. Бірақ мықты шәкірттері болмаған Ләйстің мазһабы бірте-бірте жоғалып кетті. 

