Оқпандық қысымды анықтау. Ұңғыманың жұмыс режимі әбден тұрақталғаннан кейін, сол ұңғыма оқпанды тесіп өткен қойнауқаттың желегі өңіріндегі қысым мөлшерін тереңдік манометрімен өлшеу. Игеру нысаныкөпқабатты болған жағдайда, оқпандық қысым әрбір жекелеген қойнауқат желегінде анықталатын болады, немесе олардың тек қана бір-ақ нүктесінде өлшенеді де, қалған қойнауқаттардың орналасу деңгейі тұрғысынан түзетулер енгізіле отырып, орташа мөлшерлері анықталады. Оқпандық қысымды анықтау шаралары арнаулы есептеулер көмегімен де анықталуы ықтимал, бұл жағдайда атқылап тұрған ернеудегі қысым мөлшері, немесе механикаландырылған ұңғымадағы динамикалық деңгейдің өзіндік орны тағы басқа көрсеткіштер пайдаланылады.  

