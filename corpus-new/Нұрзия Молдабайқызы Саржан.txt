Нұрзия Молдабайқызы Саржан 1964 жылы 12 сәуірде  Қостанай облысы Жангелді ауданының Ақкөл ауылында туған. Қазақ. Әкесі - Саржанов Молдабай, ҰОС ардагері. Анасы -Мешітбаева Рәзипа, комсомол ұйымдастырушысы болған. Жезқазған педагогикалық институтының жаратылыстану-география факультетін бітірген (1987), география, биология пәндерінің мұғалімі. «Географиядан ҰБТ-ға  қосымша» көмекші оқу  құралының (2009); «Білім инфо», «Қостанай таңы», «Сынып жетекшісі» журналдарындағы 4 мақаланың авторы. Қазақ және орыс тілдерін біледі. «Нұр Отан» ХДП мүшесі (2004 жылдан). 1987 жылдан - Арқалық  қаласының №11 ОМ география пәнінің мұғалімі. 2001 жылдан бері - Н. Наушабаев атындағы Затобол ОМ оқу меңгерушісі-тәрбие жөніндегі  ұйымдастырушы «Ұлы Мәртебелі Ұстаз - 2009» сыйлығының жүлдегері.ҚР БҒМ,  Қостанай облыстық Білім беру басқармасының, Қостанай  қаласы әкімінің,  Қостанай аудандық мәслихатының,  Қостанай аудандық білім беру бөлімінің  құрмет грамоталарымен марапатталған. Діни көзқарасы - атеист. Саяси  қайраткер ретіндегі идеалы - Н.Ә. Назарбаев. Қазақстанның болашағы туралы болжамы - «Өркендеу, тұрақтылық, бәсекеге  қабілеттілік». Хоббиі - гүл өсіру. Сүйіп оқитын әдебиеті - классикалық, көркем әдебиет. Тұрмыс  құрған. Жұбайы - Ордабаев Талғат Тарғынбекұлы (1965 жылы туған). Ұлы - Ордабаев Медет Талғатұлы (1988 жылы туған) , қызы - Ордабаева Перизат Талғатқызы (1991 жылы туған).  

