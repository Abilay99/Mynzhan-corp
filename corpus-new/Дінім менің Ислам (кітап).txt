 Дінім менің Ислам — 2001 жылы Алматы қаласы «Информ–А» баспасында басылып шыққан кітап. Кітап авторы/құрастырушысы — Б. Әзірханов. Беттер саны — 136. Қазақстан Республикасының Ұлттық мемлекеттік кітап палатасынан тіркелу кезінде берілген ISBN нөмірі — 9965-569-01-0. Кітаптың беташарында діндердің шығу тарихы, діни салт - сана, әдет - ғұрып туралы қысқа нұсқа, бірақ жеткілікті мағлұмат беріледі. Одан әрі ислам дінінің шарттары, басқа діндерден айырмашылығы мен артықшылықтары, мұсылманшылық жолдары ұлттық ерекшеліктермен, тұрмыс - салт, әдеп - дәстүрмен сабақтастырыла отырып, егжей - тегжейлі баяндалады. Ұрпақтар сабақтастығы, иман мен ізет, тәлім - тәрбиені жас буынның бойына сіңіру мәселесі де автор назарынан тыс қалмаған. Б. Әзірхановтың пайымдаулары мен тұжырымды пікірлері бұл тақырыпты терең зерттеп, зерделеп жүргендігін көрсетеді. Кітап бұқара көпшілікке арналған, тарихи - танымдық, имандылық тағылымы мол.  

