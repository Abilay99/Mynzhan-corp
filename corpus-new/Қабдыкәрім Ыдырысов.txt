Ыдырысов Қабдыкәрім (1928-1978) – Павлодар облысы, Краснокутск ауданы, Октябрьдің 25 жылдығы атындағы кеңшарда туған.. 1948 жылы Павлодар педучилищесін, 1962 жылы Абай атындағы Қазақ мемлекеттік педагогикалық институтын бітірген. 1948-1952 жж. Павлодар облыстық атқару комитетінде істеген, 1952-1957 жж. республикалық, "Қазақстан пионері" газетінде бөлім меңгерушісі, 1957-1961жж. "Қазақ әдебиеті" газетінде жауапты хатшы, 1965-1972 жж. Қазақстан Жазушылар одағының хатшысы, 1972-1975 жж. Қазақ мемлекеттік кітап палатасының директоры, 1975-1978 жж. "Жалын" баспасының директоры қызметтерін атқарды. Үлкенді-кішілі отыздан астам кітабы жарық көрген. А.Пушкин, М.Лермонтов, Н.Хикмет, Т.Шевченко, А.Барто, С.Михалков, С.Вургун өлеңдерін аударған.Қазақ КСР-нің Құрмет Грамотасымен, "Еңбектегі ерлігі үшін", т.б. медальдарымен марапатталған. Халық ағарту ісінің озық қызметкері.  

