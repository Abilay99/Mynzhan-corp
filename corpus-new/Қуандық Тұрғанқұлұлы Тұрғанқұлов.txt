 Тұрғанқұлов, Қуандық Тұрғанқұлұлы — Қазақстан Республикасы Орталық сайлау комиссиясының төрағасы 1949 ж. тамыздың 1-інде Алматы облысы Жамбыл ауданының Көкөзек ауылында туған. В.И. Ленин атындағы Қазақ политехникалық институтын бітірген, мамандығы — инженер-экономист. 1971—79 жж. — Баянкөл геологиялық-барлау партиясында инженер-нормалаушы, Орталық геологиялық-тақырыптық экспедицияның аға инженер-экономисі, бөлім бастығы, экспедиция бастығының орынбасары; 1979—86 жж. — Қапшағай қалалық парткомының нұсқаушысы, бөлім меңгерушісі; 1986—90 жж. — "Южказгеология" ПГО парткомының хатшысы; 1990—1993 жж. — Қазақстан Республикасы Президентінің Аппараты мен Министрлер Кабинетінде хаттар және азаматтарды қабылдау бөлімінің консультанты, аға референті, ұйымдастыру-инспекторлық және аймақтық даму бөлімінің бас инспекторы; 1993—1996 жж. — Қазақстан Республикасы Президенті Аппаратының, Әкімшілігінің кадр саясаты бөлімі меңгерушісінің орынбасары. 1996 ж. қаңтардан бастап Қазақстан Республикасы Орталық сайлау комиссиясы төрағасының орынбасары. 2007 ж. қаңтарынан Қазақстан Республикасы Орталық сайлау комиссиясы төрағасы. Үйленген, екі қызы бар. 

