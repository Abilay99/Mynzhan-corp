Ка́рлсон (швед. Karlsson på taket – шатырда өмір сүретін Карлсон) – швед жазушысы Астрид Линдгрен ойлап тапқан әдеби кейіпкер. Карлсон Швециядағы Астрид Линдгреннің өзі тұрған ауданда, көппәтерлі үйлердің шатырындағы үйшікте өмір сүреді. Карлсонның ең жақын досы – Свантесон отбасысының кенжесі жеті жасар Сванте балақай. Карлсон оны Балақай деп атайды. 2002 жылы Швеция мен Норвегия бірігіп «Шатырда өмір сүретін Карлсон» толықметражды анимациялық мультфильмін шығарады.   

