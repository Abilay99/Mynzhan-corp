    Назар тамы – ХІХ ғасырдың аяғы – ХХ ғасырдың басында Ырғыз ауданы, Құмтоғай селолық округінің  солтүстік-батысында 6 км жерде орналасқан тарихи ескерткіш. Сегіз қырлы етіп салынған мазар, шикі кірпіштен өріліп, сырты күйдірілген кірпіштен қапталған, күмбезделіп салынған. Ішкі беті саз балшықпен сыланып, ақталған. Биіктігі 4 м болатын Назар тамының қабырғаларында қызыл бояумен жазылған арабша таңбалар бар.  

