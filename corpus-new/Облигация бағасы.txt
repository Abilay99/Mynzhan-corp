Облигация бағасы - облигацияның (бағалы қағаздың) онымен түрлі азаматтық-құқықтық мәміле жасау кезіндегі құндық бағаланымы. Айналысқа облигациялар шығарылатын қарыз мәмілесінде: облигация бағасы — қарыз облигациясын алғашқы ұстаушы эмитентке облигация кепілімен қарызға берген ақшалай қаражаттың сомасы. Облигацияларды бір ұстаушыдан екіншісіне иеліктен айыруға бағытталған "қайталама нарықтағы" (мысалы, сатып алу-сату, бағалы қағаздарды жарғылық капиталға салу, сыйға тарту, т.б.) мәміледе: облигация бағасы - осы бағалы қағаздың шарттық құндық бағаланымы. Мүнда облигацияның шарттық бағасы, шарттық құн және облигация бағасы ұғымдары үйлеседі.   

