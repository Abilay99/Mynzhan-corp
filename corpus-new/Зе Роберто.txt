** Ресми матчтарда ұлттық құрамда болған ойындары мен голдар саны. Зе Роберто (порт. Zé Roberto; толық аты — Жозе Роберту да Силва Жуниор; порт. José Roberto da Silva Júnior;  6 шілде 1974) — бразилиялық футболшы, жартылай қорғаушы. Футболшылық жолын «Португеза Деспортос» бастап, көзге жақсы түскен соң 1997 жылы "Реал Мадрид" өз қатарына қосып алды. Бірақ мықты футболшылардың көптігінен негізгі құрамда тұрақты ойнай алмады. Бір маусымда 15 кездесуде ғана алаңға шықты да, 1998 жылы Бразилияға оралып, "Фламенго" клубында ойнай бастады. Бірақ көп ұзамай бапкерлермен киікілжіңге келіп, командадан келісім шартты жоққа шығарып кетуге мәжбүр болды. Сол жылы-ақ Германияның Байер 04 командасының қатарын толықтырды. "Байерде" 4 маусым ойнады. Сосын "Баварияға" ауысып, 2006 жылға дейін ойнады. Бұл аралықта үш рет Германия чемпионы атанды. Кейін де бірнеше клубтарда ойнап, жасы қырықтан асқанша карьерасын аяқтамады. Ұлттық құрамада 1995-2007 жылдары ойнады.  2006 жылғы әлем біріншілігіне қатысып, 1/8 финалда Гананың қақпасына бір доп енгізді (3:0). 

