«Ақан-Зайра», жазушы Әуезовтың пьесасы.  1935 жылы С. Мұқановпен бірігіп жазған.  Үзінділері 1936 жылы 17 мамырда «Қазақ әдебиеті» газетінде жарияланды. Кейін Әуезовтің 20 томдық шығармалар жинағына енді (11-кітап, 1982, 5-42-беттер). Жазушының мұрағатында пьесаның араб әрпінде жазылған қолжазбасы мен латын әрпінде машинкаға басылған нұсқасы сақталған. Шығарманың жанры жөнінде авторлар: «Ақындар, әншілер өміріненалып жазылған 6 суретті күйлі пьеса» деген. Сондай-ақ олар пьеса сюжеті бойынша опера жазудыда жоспарлаған. Туындының мазмұнын ашу үшін дәлдік пен аллегорияның, шындық пен шарттылықтың, айқындық пен жасырын ойдың еркін байланысын көрсететін аса курделі полифониялық форма алынған. Әуезов «Қазактың халык музыкасы мен музыка театры» атты мақаласында:   деп жазды. Ал 1936 жылы С. Мұқанов бұл операның «Дала дастаны» деп аталғанын айта келе: ' . Мұқановтың көзқарасы бойынша, негізгі кейіпкерлер - Ақан, Біржан, Ыбырай, Шолақ сынды әнші-ақындар музыкалық көркемдеуге қолайлы материал екендігін айтқан. Бірақ опера аяқталмай, музыкасы бітпей қалған.    

