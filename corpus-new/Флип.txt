Флип — шайқалған, бұлғанған сөзінен. Дайындау кезінде шикі жұмыртқаны қантпен немесе ликермен араластырып көбікті массаға айналғанша бұлғайды. Массаны миксерге салып үстіне коньяк немесе шарап, сүт құяды және мұз салады. Арнаулы стақандармен немесе шампан стақанымен беріледі. Үстіне тартылған мускат жаңғағын немесе шоколад ұнтағын себелеп береді. Ірі мұз кесектерін салады. Түтікшемен ішеді. Қазіргі кезде алкогольсіз флиптер де дайындалады.   

