Шамиль Рифатұлы Аляутдинов – Ресей Федерациясының діни қоғам қайраткері, ағартушы теолог ғалым, Ресей Еуропалық бөлігі діни басқармасы Төрағасының дін істері жөніндегі орынбасары,  Мәскеу Мемориалды мешітінің имамы. Дін тақырыбында жазылған көптеген кітаптардың авторы. Соның ішінде Құран мағыналарының орыс тіліндегі аудармасының, отбасы мен ерлі-зайыптылар арасындағы қарым-қатынас мәселелеріне арналған кітаптардың авторы . Шамиль Аляутдинов танымал umma.ru және ummagazine.com интернет жобаларының авторы және жетекшісі. Соңғы уақытта тұлға дамуына арналған "Триллионер" атты жоба аясында семинарлар мен тренингтер өткізуде. Шамил Рифатұлы Аляутдинов 1974 жылы Мәскеу қаласында татар отбасында дүниеге келген. Өзінен кейінгі туған інісі Эльдар Рифатұлы Аляутдинов Мәскеу Бас мешітінің имамы. Әл-Асхар университетінде оқиды. 1991 жылдан бастап Ресейдің Еуропалық бөлігінің Мұсылмандар Діни басқармасында қызмет етеді. 1997 жылдан бері Мәскеу Мемориалды мешітінің бас имамы қызметін атқарып келеді. 2002 жылы муфтидің діни мәселелер бойынша орынбасары қызметіне тағайындалды. 20-дан астам кітаптың авторы, оның бірнешесі ағылшын тілдеріне аударылды. Ең танымал еңбегі Құран мағыналарын түсіндіруге арналған тәпсір. Ш. Аляутдинов мұсылмандарды тек мешітте ғана емес, өмірінің барлық көрінісінде Ислам құндылықтарын ұстануға шақырады. Адам өз санасын жаттықтырып, алға дамып отыруы қажет деген идеяны насихаттайды. 2011 жылдың күзінде Шамиль Аляутдинов көптеген сұраулар бойынша Алматы қаласына келуді жоспарлаған еді. Аталған сапар имамның кітаптарын таныстыруды мақсатында Қазақстандық оқырмандар тарапынан ұйымдастырылды. Сапардың өзі Қазақстан мұсылмандары діни бақармасымен келісілген болатын. Дегенмен келуіне екі апта қалған кезде Қазақстан Республикасының Дін істері жөніндегі агенттігі бұл сапарға рұқсатын бермеді. Агенттік басшысы Лама Шариф мырза аталған шешімнің себебі имамның дін саласындағы кітаптары заң талаптарына сәйкес сараптамадан өтуі тиіс, сондықтан "уағыз өткізу қазір орынсыз" деп хабарлады. Сараптаманы өткізу уақыты 30  күн . Осы жағдайға байланысты umma.ru сайты оқырмандардар арасында сауалнама өткізді. Төрт күн ішінде Шамиль Аляутдиновтың Қазақстанға келуін қолдап бір мың адам дауыс берді . 2012 жылдың 18-19 маусым күндері Шамиль Аляутдинов Алматы қаласында өзінің "Триллионет слушает" деп аталатын жаңа кітабінің таныстырымын жасады. Кездесу барысында қатысушыларға арналған семинар өткізілді. <references> 

