ҚР қарулы күштерін іріктеп жинақтау (Комплектование Вооруженных Сил РК) — бейбіт және соғыс уақытында штаттар мен табельдерге сәйкес материалдық және техникалық құралдар мен Қарулы Күштердің жеке құрамдағы қажеттіліктерін өтеу. ҚР Қарулы Күштерін жеке құрамымен іріктеп жинақтау бейбіт уақытта белгілі жас мөлшеріндегі азаматтарды мерзімді әскери қызметке шақыру арқылы, ал соғыс кезінде тіркелген құрамды жұмылдыру арқылы жүзеге асады. Әскерді материалдык, және техникалық құралдармен жабдықтау Қазақстан Республикасының Қорғаныс министрлігі арқылы жүзеге асады. Ер кісілерді мерзімді әскери қызметке міндетті түрде қабылдау бейбіт кезеңдегі Қазақстан Армиясы мен Әскери-теңіз флотын шұғыл кызметтегі әскерлермен, матростармен іріктеп жинақтаудың бірден-бір тәсілі.  

