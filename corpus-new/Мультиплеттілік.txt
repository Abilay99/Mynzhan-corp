Мультиплеттілік (латын тілінде multіplex – көп еселі) – атомның немесе молекуланың толық спинінің кеңістікте қабылдай алатын бағдарларының саны. Кванттық механикаға сәйкес мультиплеттілік = 2S+1, мұндағы S – спиндік кванттық сан. Мультиплеттіліктің мәніне сәйкес жүйе синглеттік (S=0, =1), дублеттік (S=1/2, =2), триплеттік (S=1, =3), т.б. кванттық күйлерде болуы мүмкін. Орбиталық моменті LS күйлер үшін мультиплеттілік жүйенің толық импульс моменті қабылдай алатын мәндер санын анықтайды. Спин-орбиталық (жүйенің өздік магниттік моменті мен оның орбиталық қозғалысы туғызатын магниттік өрісінің) әсерлесу салдарынан деңгей деңгейлерге жіктеліп, спектрдің нәзік түзілісі байқалуы мүмкін.   

