Дэ́вид Э́ндрю Ле́о Фи́нчер (ағ. David Andrew Leo Fincher, 28 тамызда, 1962 жылы туған) — американдық кинорежиссер және бейне клип түсіруші, атақты «Күрескерлер клубы» (1999) фильмін түсірді. 2011 жылы «Әлеуметтік жүйе» фильмі үшін үздік режиссер ретінде BAFTA сыйлығын алды. Дэвид Финчер 1962 жылдың 28 тамызында Колорадо штатының Денвер қаласында дүниеге келді, бірақ Калифорнияда өсті. "Буч Кэссиди және Сандэнс Кид"((Butch Cassidy and the Sundance Kid, 1969) вестернін көргеннен кейін өзінің тағдырын кинематографпен байланыстыруды шешті. 8 жасында қолына бірінші рет кинокамераны алып, өзінің фильмдарын түсіре бастады. Кәсіби түсірілімдерде тәжірибе алу үшін ол 18 жасында Korty Films студиясына қарапайым жұмысшы ретінде (камераларды ауыстыру және орнату) жұмысқа кіреді. 1980 жылы Джордж Лукастың "Жұлдызды соғыстар" эпопеясының екінші фильмі "Империяның жауапты соққысы" Финчерға өте қатты әсер етеді  20 жасында ол Лукастың ILM спецэффекттерін өндіретін компаниясына кіріп, "Джедайдың оралуы", "Индиана Джонс және тағдыр ордасы" және "Шексіз әңгіме" фильмдерінің өндірісіне қатысады 1984 жылы Финчер жарнама өндіру ісімен айналысу үшін ILM компаниясынан шығады. Жаңа ісінде оны табыс күтеді. Оның ең бірінші-ақ жарнамасы америкалық көрермендердің назарын аударады. Шытулы жарнамасында ол ана құрсағындағы темекі шегіп отырған сәбиді көрсетеді. Жана ұсыныстар оны күттірмейді. Кейін Финчер Revlon, Nike, Pepsi, Coca-Cola және Levi's сияқты компанияларға жарнамалар түсіреді. 1986 жылы Финчер Propaganda Films студиясына жұмысқа кіреді. Ол жерде Дэвид үлкенбюджетті музыкалық бейне клиптер түсіре бастайды. Мысалы, "Aerosmith"-тің "Janie’s Got A Gun" , " The Rolling Stones"-тің "Love Is Strong" және Джордж Майклдың «Freedom» бейне клиптері. Ең көп атақ-даңқты Финчер Мадоннаның "Bad Girl" және "Vogue" өлеңдеріне клип түсіру арқылы алды. 1992 жылы Финчер өзінің алғашқы толықметражды "Бөгде 3" фильмін түсіреді. Бірақ ол тек мазақ ретінде саналады. Кейін Финчер ақталып, ең жас талапты режиссерлер қатарына кіреді. "Бенджамин Батоннын жұмбақ оқиғасы" Оскар премиясының 13 номинациясын алды, ал "Әлеуметтік жүйе" американдық баспасөзде ешбір жағымсыз рецензия алмайды. 

