Үштерек — Павлодар облысы Ақсу қалалық әкімдігіне қарасты ауыл, Евгеньев ауылдық округі орталығы.  Ақсу қаласынан батысқа қарай 10 км жерде, Ертіс-Қарағанды каналы бойында орналасқан.  Тұрғыны 1519 адам (2009).  Іргесі 1970 жылы жұмыртқа өндіру бағытындағы кеңшар құруға байланысты қаланған. 20 ғасырдың 90-жылдарының орта кезінен кейін кеңшар таратылып, оның негізінде шаруа қожалықтары құрылды.  

