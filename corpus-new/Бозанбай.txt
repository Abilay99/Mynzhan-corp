Бозанбай — Шығыс Қазақстан облысында Ұлан ауданындағы ауыл, Бозанбай ауылдық округінің орталығы.  Аудан орталығы - Қасым Қайсенов кентінен оңтүстікке қарай 45 км жерде, Қалба жотасының солтүстік беткейінде орналасқан.  1999 жылы жергілікті тұрғындар саны 3924 адам (1974 ер адам және 1950 әйел адам) болса, 2009 жылы 2203 адамды (1110 ер адам және 1093 әйел адам) құрады. Іргесі 1912 жылы қаланған. 1928 жылдан 1997 жылға дейін "Никитинка" ет-сүт кеңшарының орталығы болды. Оның негізінде шаруа (фермер) қожалықтары құрылған. Май, нан зауыттары жұмыс істейді.  Орта мектеп, мәдениет үйі, стадион, аурухана, дәріхана, санитарлық-эпидемиологиялық станса бар. Тұрғындары аудан орталығымен, т.б. елді мекендермен автомобиль жолы арқылы қатынасады.  

