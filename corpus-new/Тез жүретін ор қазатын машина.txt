Тез жүретін ор қазатын машина (Быстроходная траншейная машина) — екі жаққа топырақты тастай отырып қатынас жолдары мен ор қазуға арналған инженерлік машина. Тез жүретін ор қазатын машинаның ротор типтес, жұмыс бөлшегі ауыр артиллериялық тартқыштың базасына орналастырылған; ротор диаметрі 3,45 м болатын 10 тісті ожауы бар дөңгелектен тұрады. Тез жүретін ор қазатын машина тереңдігі 1,5 м, жоғарыдағы ені 0,9-1,1 м, түбіндегі ені 0,7 м-ге дейін жететін ор қаза алады. Топырақтың қаттылығы және қазылатын ордың тереңдігіне байланысты Тез жүретін ор қазатын машинаның еңбек өнімділігі сағатына 500 м-ге жетеді. 

