 Басқа мағыналар үшін Ынталы деген бетті қараңыз. Ынталы — Қарағанды облысы Қарқаралы ауданындағы ауыл, Ынталы ауылдық округі орталығы. Аудан орталығы - Қарқаралы қаласынан солтүстік-батысқа қарай 82 км-дей жерде. Ауылдың солтүстік-шығысымен Нұра өзені, батысы мен оңтүстік-батысынан Ақбастау өзені ағып өтеді. Іргесі 1950 жылы қаланған. 1965 жылы ұйымдасқан «Ынталы» кеңшарының орталығы болды. Шаруашылығының мамандандырылған негізгі бағыты — қой өсіру, астық өндіру. Жерінің жалпы ауданы 143,5 мың га. Ауыл шаруашылық түлігі: ірі қара мал, жылқы, қой.  1999 жылы жергілікті тұрғындар саны 1106 адам (542 еркек және 564 әйел) болса, 2009 жылы 801 адамды (412 еркек және 389 әйел) құрады. Округтің едді мекеңдерінде (Ынталы, Жартас, Дубовка ауылдары) клуб, мектеп, ОДА, кітапхана, АТС, пошта, телехабар тарату орталығы бар. 

