Омарқұл Итаяқов (1896, Алматы облысы Қаскелең ауданы - 1944) - ақын. 1930 - 35 жылдары ұжымшарда өндіріс бригадирі, 1935 - 41 жылдары басқарма төрағасы қызметтерін атқарған. Итаяқовтың ақындығын паш еткен Тәбиямен айтысы (1916) жинақтарда ("Айтыс", 1942,1965) жарияланған. Мұнда әлеуметтік теңсіздік, феодалдық қоғамның кесір-қырсықтары әшкереленеді. Ол Тәбияның ақындығын жоғары бағалайды. Бұл - Біржан мен Сараның айтысынан кейінгі әлеуметтік сарыны өткір, көркем айтыстардың бірі. Итаяқовтың өзге шығармалары белгісіз.  

