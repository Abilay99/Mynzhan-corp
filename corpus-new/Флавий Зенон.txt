Зенон Исавр (Зинон, алғашқы аты Тарасикодис,  435—491 ж.ш.) — Византия императоры (474—475, 476—491).  Зенонның билігі кезінде Батыс Рим империясы таратылады. Осыдан кейін Византия Римнің бірден-бір мұрагері болып қалды. Зенон Исравиядағы ақсүйек отбасынан шыққан. 468 жылы император 1 Левтің қызы Ариаднаға үйленеді. Сөйтіп өзінің әу бастағы Тарасикодис есімін Зенон деп өзгертеді. Зенон патриций,император гвардиясының бастығы және кішіазиялық әскердің бас қолбасшы сияқты лауазымы жоғары қызметтер атқарған. 1 Лев Зенонды өзінің құдіретті қол басшысы Аспарға қарсы қойды. Аспар Фракия соғысы кезінде Зенонды өлтіру үшін қастандық ұйымдастырды. Алайда, бұл ойы жүзеге аспады. Астанаға келген соң, сатқындығы үшін Аспарды және оның ұлын өлтіруді бұйырды. 474 жылы 1 Лев қайтыс болған соң, Зенонның ұлы - 2 Лев тақ мұрагері болды. Зенон регенттік пен тәж тапсырылды. Кішкентай Лев атасының өлімінен кейін бірнеше ай ғана өмір сүрді. Ал Зенон өзін император ретінде жариялады. Зенон билік құрған кезде көтерілістер мен тартыстар көп болды. Империяға жан-жақтан варварлар басып кірді. Мезиядағы қоныстанған остготтардан құтылу үшін, Зенон Теодорихке Батыс Рим империясын берді. Осының нәтижесінде Остготтар мемлекеті құрылған. 

