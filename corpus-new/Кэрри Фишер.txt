    Кэрри Фишер (1956 жыл 21-қазан, Беверли-Хиллз, Калифорния, АҚШ – 2016 жыл 27-желтоқсан, Лос-Анджелес, Калифорния, АҚШ) – американдық актриса, сценарист, прозаик, актриса Дебби Рейнольдс пен әнші Эдди Фишердің қызы. «Жұлдызды соғыстар» атты фильміндегі Лея Органа ханшайымының рөлімен танымал атанған. Кэрри 2 жаста болғанда оның ата-аналары ажырасып кетті, яғни әкесі актриса Элизабет Тейлорға үйленіп, кейін анасы да аяқ-киім дүкендерінің желісінің иесі, Гарри Карлға күйеуге шықты. Кэрри жастайынан әке-шешесінің жолымен жүргісі келді, 12 жасынан бері анасымен бірге Лас-Вегасқа жиі барып тұрды. Бастапқыда ол Беверли Хиллз мектебіне түседі, бірақ балалық шағының арманын орындау үшін, актриса атану үшін мектепті тастап кетеді. Өнерге деген алғашқы қадамын 1973 жылы «Ирэн» атты мюзикліндегі рөлімен бастады. Брайан Лурдтан Кэрри Фишер Билли Кэтрин атты қыз тапты. Бірақ, ол жұп бір-бірімен ресми түрде қосылған жоқ, біраздан соң олардың аралары мүлдем суып кетті. Орыс Уикипедиясынан алынған. 

