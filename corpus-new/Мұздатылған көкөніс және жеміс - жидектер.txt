Мұздатылған көкөніс және жеміс - жидектер - арнайы дайындалған (картон қағазға салынған, целофанға оралған, бос төгілген) төменгі температурада (18°—35°C) жиналған бетте мұздатылған көкөністер мен жеміс-жидектер. Тез мұздату оның ұлпа құрылымының, дәмдік қасиетінің және сыртқы түрінің жақсы сақталуын қамтамасыз етеді. Сондай-ақ мұздату — тез бұзылатын көкөніс, жеміс-жидектердің пайдалану мерзімін ұзартады. Дәмділік, хош иісі, түрі, сіңімділігі және витаминдерінің құрамы жағынан мұздатылған түрінің жаңа алынған өнімдерден айырмашылығы аз, оларды тамаққа жылдың барлық мезгілінде пайдалануға болады, әсіресе, көкөністер және жеміс жидектер аз кезде, көктемде және жаздық бас кезінде пайдалы әрі құнды. Жиналған бетте мұздатылған көкөністер үй жағдайында қосымша өңдеуді қажет етпейді (жуу, тазалау, кесу), бұл түрлі тағамдарды дайындауда уақытты үнемдейді. Жиналған бетте мұздатылған көкөністерді міндетті түрде тоңазытқышта (немесе мұздықта) ерітпей (еріген көкөністі сақтауға болмайды) сақтау керек. Мұздатылғал көкөністерді ерімей тұрып бірден ыстық суға салып, дайын болғанша қайнатады. Жас көкөністерге қарағанда мұздатылған көкөністер 3 есе тез піседі. Бұлай тез пісіру арқылы көкөністің табиғи дәмін, иісін, түсін және витаминін сақтауға болады. Мұздатылған көкөністердің ішінде ең көп таралғаны — көк бұршақ, бұршаққынды үрме бұршақ, сұйық тағамға берілетін көкөністер жиынтығы; сондай-ақ «Гювеч» атты көкеністер қоспасы. Бұның құрамына томат, тәтті бұршаққынды бұрыш, көк бұршақ, бұршаққынды үрме бұршақ, дәмді көктер т.б. Бұл қоспаларлан тез арада сұйық тағам, картоп қосу арқылы қою тағамға гарнир дайындауға болады. Жиналған бетте мұздатылған жеміс - жидек. Жоғары сапалы, жақсы піскен, іріктелген жеміс-жидектерді, қой бүлдірген, өрік, шие, қарақат, т.б. сондай-ақ жемістер қоспасын мұздатады. Мұздатылған жеміс-жидектерді дастарқанға толық ерімей тұрғанда, жартылай ерітіп берген дұрыс (0°С). Жеміс-жидектерді үй температурасында (2—4 сағ.) еріту керек, еш уақытта отта немесе ыстық суда ерітпеген дұрыс, өйткені тез ерісе, жеміс-жидек езіліп, шырының, түсін жоғалтады, солып қалады. Еріген жеміс 1 тәуліктен артық шыдамайды,сондықтан оны жылы бөлмеле сақтауға болмайды, ашыған жеміс-жидектерді (көпіршісе, спирт иісі болса) пайдалануға болмайды. Мұздатылған жеміс-жидектен компот, салат, мусс, джем, кисель, т.б. дайындауға болады.   

