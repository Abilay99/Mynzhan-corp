Тілеуберген Мүбәрак Ахметуәлиұлы (5.4.1941, Ақмола облысы Бұланды ауданы Елтай а.) – экономика ғылымының докторы (2006). Қазақ политехникалық институтын (1969, қазіргі Қазақ ұлттық техникалық университеті) бітірген. 1970–91 ж. Қазақстан ғылым академиясының Экономика институтында кіші, аға ғылыми қызметкер, ҚазҰУ-да доцент (1991–2003) болды. 2003 жылдан Көкшетау университетінде профессор Тілеуберген  1970 жылдан бері табиғат ресурстарын әсіресе, түсті металл кен орындарын бағалау, оларды пайдаланғаны үшін төлемдер жүйесін қалыптастыру, тиімді пайдалану мәселелерімен айналысады. Жеке екі монография, басқа авторлармен бірге төрт монография, оқу-әдістемелік құралдар, 60-тан аса мақалалар жазған.    

