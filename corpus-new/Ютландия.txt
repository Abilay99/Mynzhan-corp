    Ютландия (дат. Jylland, нем. Jütland) – Еуропадағы түбек. Солтүстік теңізі бен Балтық теңізініңнің аралығында, Дания мен Германия жерінде. Ауданы 40 мың км², ені 300 км. Жер бедері тегіс, ең биік жері 173 м. Бор және төрттік кезеңдерінің әктасы мен сазынан түзілген. Жағалауы аласа, құмқайырлы және қайраңды келеді, шығыс жағалауы қатты тілімденген. Климаты қоңыржай теңіздік; жылдық жауын-шашын мөлшері 600 – 800 мм. Жерінің 90%-ы шалғын, 10%-ға жуығы орман (негізінен қарағай және емен). Ірі қалалары: Киль, Фленсбург (Германия), Орхус (Дания).   

