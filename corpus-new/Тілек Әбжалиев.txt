Тілек Әбжалиев (7.12. 1952, Қызылорда облысы, Жалағаш ауданы, Аққұм ауылы — 1.1.2003, Талдықорған қаласы) — актер, Қазақстанның еңбек сіңірген әртісі (1982).  1975 жылы Құрманғазы атындағы Қазақтың мемлекеттік консерваториясын бітірді. 1975 жылдан өмірінің соңына дейін Талдықорған (қаз. Б.Римова атындағы) облыстық  драма театрында еңбек етті.  М.Әуезовтің " Абайында", "Таңғы жаңғырығында", Ғ.Мүсіреповтің "Қозы Көрпеш-Баян сұлуында", "Ұлпанында", Ш.Айтматовтың "Арманым-Әселімінде", Т.Ахтановтың "Күшік күйеуінде", Д.Исабековтың"Әпкесінде", І.Жансүгіровтің "Исатай-Махамбетінде", Т.Қалилахановтың "Алтын бесігінде", Т.Әліпбаевтъщ "Соңғы бетпе-бетінде", т.б. қойылымдарда ойнады.  

