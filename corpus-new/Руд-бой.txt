Руд-бой (ағылш. Rude-boy-дөрекі адам, руди(rudie)) - 1960 жылдары Ямайкада жастар арасында қарқынды дамыған субмәдениет. Бұл ағымның пайда болуының басты факторы, сол кездегі Ямайкадағы экономикалық жағдай еді. Жалпыұлттық жұмыссыздық, жастардың оптимистиік көзқарасын жоғалтып, өз абыройын сақтап қалу үшін топ болып құрылуға итермеледі. Сол кездің қарапайым Ямайкалықтары секілді руд-бойлардың арасында ска биін билеу қалыпты болды. Алайда бұл би қимылдарында руд-бойлардың жасырын агрессиясы білінді. Біраз уақыттан рокстеди жанрының пайда болуынан кейін руд-бойлықтар жаппай осы ән стиліне көшті. Руд-бойлықтардың ең сүйікті әншілері қатарында: The Wailing Rude Boys, Принц Бастер, Джимми Клифф және т.б әншілер мен топтар болған. Олардың әндерінде көбіне қалыптасқан жалпы ережелерге деген қарсылық, бостандық жайлы айтылады. Руд-бойлықтардың әнұранына айналған ән: Ли Перридің әні «Run, rudie, run»  

