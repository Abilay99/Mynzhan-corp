Ұрыстан шығу (орыс. Выход из боя) — әскерлердің қарсыласпен тікелей түйісу шебінен келесі маневрдің еркіндігін қамтамасыз ететіндей қашықтыққа кете бастаумен байланысты ұрыс қимылдары. Аға бастықтың бұйрығымен, көбіне түнде (көрінім шектеулі кезде) әскердің кетуі немесе қайта топтасуы алдында жүргізіледі. Қарсыластың пәрменді әрекеті жағдайында Ұрыстан шығу артиллерия атысымен және авиация соқкыларымен оның неғүрлым қатерлі топтамасын жойғаннан кейін, ал кейде қарсы шабуыл жасап барып жүзеге асырылады. Ұрыстан шығуды бұл үшін арнайы бөлінген бөлімшелер қалқалайды; олар позицияны өздеріне көрсетілген уақытқа дейін не шегінуге бұйрық алғанға дейін ұстап тұрады. қ. Шегіну.  

