Қуағаш - Үлкен Қобда алабындағы өзен. Ақтөбе облысы Қобда ауданы жерімен ағады. Ұзындығы 35 км. Бастауын Көлдіш тауының оңтүстік-шығыс етегіндегі бұлақтардан алып, Иманғали Білтабанов ауылы маңында Суқайың өзеніне сол жағынан құяды. Арнасының алабы кең, жағалау бойы ашық. Иманғали Білтабанов ауылы маңында, сол жағалауында шағын төбе орналасқан. Жаз айларында арна суы құрғап, қарасуларға бөлініп қалады.  

