Гидротехникалық жұмыстар - гидротехникалық ғимараттары мен гидромелиорация объектілерінің құрылыстарымен байланысты жұмыстар. Гидротехникалық жұмыстары мыналарға бөлінеді: су әкету ғимараттары бойынша жұмыстар (каналдар, гидротехникалық туннельдер, науалар, құбырлар, суландыратын және құрғататын жұйелер); су бұлағынан су алу үшін су алатын ғимараттар және оны су әкетуге бағыттау құрылыстары бойынша жұмыстар; реттеуші ғимараттар құрылысы бойынша жұмыстар (өзендер арналары мен жағаларын салындылардан, мұз әсерінен қорғау) және ағыс бағыттаушы құрылғылар (жартылай бөгеулер, бөгеттер, жағалар бекітетін ғимараттар); су жинағыш ғимараттары құрылысы бойынша жұмыстар (гидротехникалык қақпалар, су тастайтын тарақтар; суағарлар); арнайы ғимараттар құрылысы бойынша жұмыстар (ГЭС, қысымды су алабтары, шлюздер, кете көтергіштер, маяктар, толқын тосқылар, пирстер, айлақтар, эллингтер және т.б.)   

