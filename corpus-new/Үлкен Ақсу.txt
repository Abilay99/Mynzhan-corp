Үлкен Ақсу — Алматы облысы Ұйғыр ауданындағы ауыл, Ақсу ауылдық округі орталығы. Аудан орталығы - Шонжы ауылынан оңтүстік-шығысқа қарай 27 км-дей жерде, Ұзынқара (Кетпен) жотасының солтүстік баурайында, Ақсу өзенінің жағалауында, жусан аралас әр түрлі астық тұқымдас шөптесін өскен сайлы-жыралы келген тауалды жазығының қоңыр, қызғылт қоңыр топырақты құрғақ белдемінде орналасқан. Тұрғыны: 1930-1997 жылдары қой өсіретін “Еңбек” ұжымшарының орталығы болды. Оның негізінде 1997 жылы Үлкен Ақсуда және округке қарасты Долайты, Кіші Ақсу ауылдарында ӨК және шаруа қожалықтары құрылды. 

