Құдайберген Ысқақұлы Жалымбетов (1950 жылы туған, Қызылорда облысы Арал ауданы Ақбасты ауылы) – дәрігер-хирург, КСРО «Денсаулық сақтау ісінің үздігі» (1984). Алматы мемлекеттік медицина институтын (қазіргі Қазақ ұлттық медицина университеті) (1975), Алматы экономика және статистика институтын (2000) бітірген. 1975 жылы Жаңаөзен ауруханасында хирург. 1982 – 88 жылы қалалық балалар ауруханасының, 1989 – 94 жылы орталық аурухананың бас дәрігері. 1995 – 2003 жылы Ақтөбе облысы денсаулық сақтау басқармасында бөлім меңгерушісі, директордың емдеу ісі жөніндегі орынбасары болды. 2004 жылдан Жаңаөзен қаласында жеке медициналық орталықта дәрігер.   

