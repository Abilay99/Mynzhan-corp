Мүбәрак Ермағанбетұлы Ермағанбетов (21 мамыр 1951 жылы туған, Қостанай облысы, Амангелді ауданы, Қабырға ауылы) – химия ғылымдарының докторы (2001), профессор (2002), Қазақстан Жоғары мектебі ұлттық ғылыми академиясының академигі (2006). ҚазМУ-ды (1979, қазіргі ҚазҰУ) және Қазақ политехникалық институтының аспирантурасын (1983, қазіргі Қазақ ұлттық техникалық университеті) бітірген соң осы институтта оқытушы, аға оқытушы, доцент, профессор және кафедра меңгерушісі (1995–2008) болды, ал 2008 жылдан ҚазҰПУ-да 1-проректор қызметін атқарады. «Ионогенді азотты және күкіртті мономерлерді полимерлеу және солардың негізінде жаңа полимерлер алу» деген тақырыпта докторлық диссертация қорғады. Оның ғылыми жұмысының негізгі бағыты – кейбір гетероциклді қосылыстарды полимерлеу реакциясын оқып-үйрену және оларды халық шаруашылығының әр түрлі салаларына пайдалану мәселелері. Ермағанбетов 170 ғылыми-зерттеу еңбектің, оның ішінде 1 оқулықтың авторы, 25 авторлық куәлігі бар. http://almaty-akshamy.kz/?p=2594   

