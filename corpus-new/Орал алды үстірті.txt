Орал алды үстірті - Каспий маңы ойпаты мен Мұғалжар тау аралығында жатыр.  Үстірттің орташа биіктігі 100 м-ден 300 м-ге жуық. Ол солтүстік-шығысында біраз биіктейді де, солтүстікке, батысқа және оңтүстікке қарай араласып, төбелі-жонды жазыққа ұласып кетеді. Орал алды үстіртін Жем өзені салалары мен бірнеше ұсақ өзендер кесіп өтеді.  Үстірт кей жерлерінде фосфориттер кездесетін саз, құм шөгінділерінен түзілген.    

