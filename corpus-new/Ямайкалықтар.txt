Ямайкалықтар – Ямайканың жергілікті тұрғындары. АҚШ, Канада, Ұлыбритания, т.б. елдерде де тұрады. Жалпы саны 3,5 миллион адам (2004 жылы). Ағылшын тілінің жергілікті диалектісінде (“креоль“) сөйлейді. Христиан дінінің протестант, аздап католик бағытын тұтынады. Ямайкалықтардың этностық негізін 17 – 18 ғасыларда аралға әкелінген құлдардың ұрпақтары (зәңгілер мен мулаттар), еуропалықтар (ағылшындар, т.б.) құрайды. Ямайкалықтар боксит өнімдерін шығарумен және ауыл шауашылығымен айналысады. Қант қамысын, банан және цитрусты дақылдарды өсіру дамыған. Халық ауыз әдебиетінің үлгілерінде Батыс Африка халықтарының сарыны, сондай-ақ африкалық культтер мен наным - сенімдер сақталған.   

