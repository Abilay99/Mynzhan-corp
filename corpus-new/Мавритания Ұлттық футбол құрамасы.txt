Мавритания Ұлттық футбол құрамасы — Халықаралық футбол жарыстарында Мавританияның намысын қорғайтын ұлттық құрама. Басқарушы орган - Мавритания Футбол Федерациясы. ФИФА және КАФ мүшесі. Алғашқы ойынын 1963 жылы Сенегалда Конго Демократиялық Респбуликасына қарсы өткізіп, 0:1 есебімен ұтылып қалды. 1967 жылы Танзаниямен 1:1 есебімен тең ойнады да, құрама алғашқы голын соқты. Сондай-ақ құрама 1976 жылғы Жазғы Олимпиада ойындары мен 1978 жылғы әлем чемпионаттарының іріктеулеріне қатысты, бірақ екі турнирді де сәтсіз аяқтады. Ал 1980 жылы 12 қазанда алғашқы жеңісін тойлады, Мали құрамасын 2:1 есебімен ұтты. Құрама келесі ойынын тек арада 18 жыл өткен соң ғана өткізді. 1998 жылғы әлем чемпионатының іріктеуінде Буркина-Фасодан екі ойын қорытындысы бойынша ұтылып, жарыстан шығып қалды — 0:0, 0:2. Ешқашан әлем чемпионатына қатысқан емес. Африка Ұлттар кубогына тұңғыш рет 2019 жылы қатысады. 

