Тілдің машиналық қоры орыс машинный фонд языка — тілді зерттеп тексерудің автоматтандырылған кешенді жүйесі. Онда мәтіндер, картотекалар, сөздіктер арқылы деректелген ақпараттық материалдар, тілдік мәліметтер жинақталады. Тілдің машиналық қоры тіл туралы тек қолда бар ақпараттарды ғана емес, ол туралы жаңа деректерді жинақтайтын зерттеу лабораториясы болып табылады. Қазақстанның Ұлттық ҒA-ның А. Байтұрсынұлы атындағы Тіл білімі институтындағы Тілдің машиналық қоры Мұхтар Омарханұлы Әуезовтің 20 томдық толық жинағының мәтіндерін компьютер жадына енгізіп, сөздіктерге қажет материалдар даярлады. Тіл білімі институтында көп жылдар бойы жиналған мол картотекалық қор (5 млн-ға жуық) компьютер жадына енгізілуде. Тілдің машиналық қорының тілді зерттеу жұмысындағы болашағы мол.   

