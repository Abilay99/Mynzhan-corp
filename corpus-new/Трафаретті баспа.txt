Трафаретті баспа (орыс. трафаретная печать) - мәтін мен графикалық бейнені басылатын материалдарға (қағаз, картон, мата, пленка т.б.) бояуды басу формасының (басылмайтын жерлері қорғау қабатымен жабылған полимерлі, жібек немесе мыс тор) саңылауларынан өткізу арқылы беретін басу түрі. Бояу қабатының (80 мкм жоғары) қалыңдығына байланысты бұйымдарды маркалау (таңбалау), арнайы жазық пластинаға электронды схемаларды басу (электрлік плата), зағиптарға арналған кітап басуда трафаретті баспа қолданылады.  

