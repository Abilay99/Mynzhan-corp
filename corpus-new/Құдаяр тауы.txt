Құдаяр - Ақшатау жотасының шығысындағы тау. Шығыс Қазақстан облысы Аягөз ауданы Дөненбай ауылының солтүстік-батысында 7 км жерде орналасқан. Абсолюттік биіктігі 1000 м. Батыстан шығысқа қарай ендік бағытта 7 км-ге созылған, енді жері 2 км. Беткейі тік, тізбектелген жалды шоқылардан тұрады. Солтүстігінен Сарыбұлақ, оңтүстігінен Қалғұтты өзендері ағып өтеді. Батысында Алдаберген, шығысында Ақши қыстаулары бар. 

