Вячеслав Вячеславович Кихтенко (1.05.1952, Алматы) - кеңес, орыс жазушысы. Қазақ мемлекеттік университетінің филология факультетіне түскен. Оқуды толық аяқтауға мүмкіндігі болмай, 1971 — 1975 жылдары электр-дәнекерлеуші, сахна жұмысшысы, поезда жолсерік сияқты жұмыстар атқарған. 1980 жылы М.Горький атындағы әдебиет институтын бітірген соң, «Жалын» баспасында редактор, сосын аға редактор болып істеген. Шығармалары мерзімді баспасөз бетінде 1968 жылдан көріне бастады. Республикалық «Жігер», 1982 жылы Львовта өткен Бүкілодақтық жастар поэзиясы фестивальдеріне қатысқан. Төл туындыларымен бірге, қазақ ақындары шығармаларын орыс тіліне аударумен де шұғылданып келеді. 

