Жол барлауы, әскери істе – ұрыс жүріп жатқан аудандағы немесе жаудың ту сыртындағы жолдардың жай-күйін білу және жаңа жол тораптарын табу үшін жүргізілетін барлау түрі. Жол барлауы кезінде табиғи бөгеттердің бар-жоғы олардың өзгешелігі, осы бөгеттерден әскерлердің қай түрін өткізуге болатыны, паналау мүмкіндігі анықталады. Соғыс техникасының дамуы Жол барлауының мәнін арттырып қана қоймай, оның авиация, радиолокациялық, артиллерия, инженер, химия түрлерін де дамытты. Қазақ энциклопедиясы  

