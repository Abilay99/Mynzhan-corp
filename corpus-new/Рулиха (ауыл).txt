 Басқа мағыналар үшін Рулиха деген бетті қараңыз. Рулиха — Шығыс Қазақстан облысы Шемонаиха ауданы, Каменев ауылдық округі құрамындағы ауыл.  Аудан орталығы – Шемонаиха қаласынан оңтүстікке қарай 18 км-дей жерде, Тал өзенінің оң жағасында орналасқан.  Іргесі 1962 жылы сүт өндіру бағытындағы “Аврора” кеңшарын ұйымдастыруға байланысты қаланған. 1963 жылы мұнда  №24 кәсіптік-техникалық мектеп ашылды. 1996 жылы кеңшар таратылғаннан кейін оның негізінде шаруа қожалығы құрылды. 1999 жылы жергілікті тұрғындар саны 1336 адам (641 ер адам және 695 әйел адам) болса, 2009 жылы 1083 адамды (539 ер адам және 544 әйел адам) құрады. 

