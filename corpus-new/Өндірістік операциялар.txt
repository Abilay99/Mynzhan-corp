Өндірістік операциялар — еңбек үдерісінің бір орындаушы не орындаушылар тобы бір жұмыс орнында еңбек затын өзгертпей орындайтын оқшауландырылған әрі аяқталған бөлігі (элементі). Еңбек затына немесе Өндірістік операциялардың мақсатына қатыстылық тұрғысынан технологиялық, көліктік, қызмет керсетуші, бақылау-есепке алу, сақтау операцияларына сыныпталады. Өндірістік үдерістің механикаландырылуы мен автоматтандырылуы немесе оған жұмысшының қатысуы дәрежесіне қарай Өндірістік операциялар қолмен атқарылатын, механикаландырылған және машиналық, автоматтандырылған және аппаратуралық операцияларға бөлінеді. Операциялар өндіріспен байланысына қарай (негізгі, көмекші және қызмет көрсетуші), орындалатын жеріне қарай, қолданылатын машиналар мен басқа да белгілеріне қарай ажыратылады. Зерделеу мен жобалауда операциялар еңбек қатынасы тұрғысынан — тәсілдерге, еңбек қимылдары мен қозғалыстарына; технологиялық тұрғыда — ауысулар мен өтпелдерге бөлінеді.   

