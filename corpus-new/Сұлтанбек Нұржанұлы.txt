Сұлтанбек Нұржанұлы (1933 жылы туған, Маңғыстау ауданы Шайыр ауылы) – экономист. Алматы халық шаруа институтын (қазіргі Қазақ экономика университеті) бітірген. 1958 – 61 жылдары аудандық мал дайындау мекемесінде бухгалтер, 1961 – 72 жылдары аудандық кеңес атқару комитетінің хатшысы, 1972 – 75 жылдары «Октябрьдің 40 жылдығы» кеңшарының директоры, 1975 – 87 жылдары аудандық ауыл шаруашылығы бөлімінің меңгерушісі, Шетпе автоколоннасының бастығы, аудандық коммуналдық кәсіпорындар комбинатының директоры, кино жүйесі дирекциясының директоры болды. «В.И. Лениннің туғанына 100 жыл» медалімен марапатталған (1970).   

