Шабанбай би — Қарағанды облысы Ақтоғай ауданындағы ауыл, Шабанбай би ауылдық округі орталығы.  Аудан орталығы - Ақтоғай ауылынан шығысқа қарай 30 км-дей жерде, Қызыларай тауынан басталатын Қаратал өзені бойында орналасқан.  Жергілікті тұрғындар саны 1999 жылы 857 адам (436 еркек және 421 әйел) болса, 2009 жылы 563 адамды (289 еркек және 274 әйел) құрады. Ауыл 2002 жылға дейін Шылым деп аталған. Іргесі 1909 жылы қаланған. 1930-1963 жылдары “5-декабрь”, “Ұлы Октябрь”, “Ақтұмсық” шағын ұжымшарларының орталығы, 1963-1991 жылдары қой өсіретін “Қаратал” кеңшарының және Амангелді ауылдық кеңесінің орталығы болып келді. Оның негізінде Шабанбай би ауылында және округке қарасты Беғазы, Керегетас, Қасабай, және Сона ауылдарында 65 шаруа қожалығы құрылған (2006). 

