 Музыка туралы үлкен кітап — 2008 жылы Астана қаласы «Астана полиграфия» баспасында басылып шыққан кітап. Кітап авторы/құрастырушысы — Әбу Насыр әл-Фараби, құрастырғандар — Ә. Нысанбаев, Ғ. Құрманғалиева, Н. Сейтахметова. Беттер саны — 360. Қазақстан Республикасының Ұлттық мемлекеттік кітап палатасынан тіркелу кезінде берілген ISBN нөмірі — 978-601-254-035-2. 10 томға қазақстандық философиядағы әл-Фараби шығармашылығына арналған зерттеулер, әлемдік мәдениетке танымал болған оның еңбектерінің биобиблиографиясы енді. Олардың қатарында Мысырдың, Сирияның, Ирактың, Германияның, Францияның, Иранның, Түркияның және басқа елдердің белгілі ориенталистерінің жұмыстары бар. Бұл басылым Шығыс пен Батыс ориенталистерінің интегралды өзара әрекетінің зерттеушілік ауқымын кеңейтеді, әл-Фарабидің энциклопедиялық мұрасын өз бетінше дербес зерттеуге және білім беру үдерісін тереңдетуге ықпал етеді. Басылым ғалымдарға, библиофилдер мен библиографтарға, кітапханашыларға, жоғары және орта арнаулы оқу орындарының студенттері мен оқытушыларына және жалпы оқырманға арналған. Бұл еңбекте муызыка өнердің теориялық және практикалық мағынасын ашатын әл-Фараби шығармасының қазақ тіліне алғаш аударылған нұсқасы берілген. Онда муызка теориясы бойынша үлкен тарихнамалық материалдар қордаланған музыкалық өнердің практикалық мағынасы мен адамның рухани әлемін қалыптастырудағы маңызы ашып көрсетілген. Кітап музыкатану мен арабистика, мәдениеттің теориясы мен тарих саласының мамандарына, оқытушыларға, музыка мектебінің оқушылары мен консерватория студенттеріне және қалың оқырман қауымға арналған. Екінші бөлімінде музыкалық өнердің практикалық мағынасы және адамның рухани әлемінің қалыптасуындағы маңызы ашылған. Музыкалық аспаптардың шығу тегі көрсетіледі және адамның рухани-практикалық қызыметімен байланысы қарастырылады. Жұмыс теоретик-музыковедтерге, мәдениеттанушыларға, музыканттарға, профессор-оқытушы құрамына және студенттік жастарға, сонымен қатар музыка тарихы мен музыкалық өнердің философиясына қызығушылық танытқан мамандарға арналған.  

