 Исламның жауһарлары мен жәдігерліктері — 2008 жылы Алматы қаласы «Атамұра» баспасында басылып шыққан кітап. Кітап авторы/құрастырушысы — Шейх Әбсаттар қажы Дербісәлі. Беттер саны — 488. Қазақстан Республикасының Ұлттық мемлекеттік кітап палатасынан тіркелу кезінде берілген ISBN нөмірі — 9965-34-854-5. Кітапта Ислам діні мен өркениетінің жауһарлары - қасиетті Құран мен хазіретіМұхаммед (с. ғ. с.) пайғамбарымыздың ғибратты ғұмыры, ортаазиялық ғұлама имам әл - Бұхари және имам Ағзам Әбу Ханифаның өмірі мен қызметі, сондай - ақ ІХ - ХІІІ ғасырларда өмір сүріп, артына мол жазба мұра қалдырған Қазақ даласының асыл перзенттері - Фарабилер, Исфиджаби - Сайрами, Түркістани, Икани, Женди, Тарази, Баласұғанилер Қазақстанның мешіттері мен медреселерінің кешегісі мен бүгіні, Қазақстанның дінаралық достық пен сыйластық жолындағы салих амалдары сынды соны дүниелер рет - ретімен баяндалады. Еңбекте автордың Ислам дінінің алтын бесіктері Мекке мен Медине және мұсылман халқының ғылыми, мәдени орталықтарының бірі - Шам еліне жасаған сапарлары мен әсерлері, сондай - ақ ‡ндістан, Мауараннахр, Мысыр, Иран, Испаниядағы Ислам жәдігерліктері туралы көзімен көріп, көңілге түйгендері жүйелі әңгімелінеді. Сонымен қатар мұндағы мүфти - ғалымның түрлі басылымдарға берген сұхбаттарында сөз болатын Ислам діні мен мәдениетінің Қазақстандағы ізгі іздері мен даму жолдары, биік белестері, имани тірлік һәм дін мүддесі мен ел мүддесінің үйлесімі жайлы дүниелері терең ойларға жетелейді.  

