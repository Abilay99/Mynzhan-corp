Боавишта (порт. Boavista Futebol Clube) — Порту қаласындағы португал футбол клубы. Боавишта Жоғарғы лигада алғашқы рет 1935-36 жж. маусымда өнер көрсетті. Сол жылы-ақ клуб Сегундаға түсіп қалды. 1969 жылға дейін клуб Жоғарғы лигадан Сегундаға түсумен және керісінше көтерілумен болды. Клуб 1975-76 және 1998-99 жж. маусымдарда екінші орынға қол жеткізді.  1993-94 жж. УЕФА Кубогында ширек финалға дейін жетті (Олар ОФИ мен Лационы жеңді).  1999-00 жж. УЕФА Чемпиондар Лигасында клуб топтық кезеңде шығып қалды.  2000-01 жж. маусымда клуб алғаш рет Португалия чемпионы атанды. Келесі маусым клуб Спортингтен кейін екінші орынмен бітірді. 2001-02 жж. УЕФА Чемпиондар Лигасында қайтадан өнер көрсетті. Бұл кезде клуб жақсырақ өнер көрсетіп, өзінің жолында Боруссияны, Динамо Киевты жеңді. Келесі кезеңде клуб Бавария, Манчестер Юнайтед және Нантпен бір топқа түсті. Ол топта клуб жаман өнер көрсетіп, тек қана 1 ұпайға қол жеткізді. 2002-03 жж. УЕФА Кубогында клуб жартылай финалға жетті (Селтиктен жеңіліс). 2003 жылы клуб жаңа стадионын сала бастады. Бұл құрылыстан кейін клуб дағдарысқа ұшырады. Клуб чемпионатта кестенің екінші жартысынан аса алмады.   2008 жылы клуб Апито жанжалының (арбитрларды қорқыту) кесірінен Сегундаға түсіп қалды. 2008-09 жж. маусымда клубтың финанстық мәселелері жалғаса берді. Сол жылы-ақ клуб үшінші дивизионға түсіп қалды. 2013 жылдың маусым айында ұзақ келісімдерден кейін Боавишта Лига Сагрешке оралу құқығына ие болды.  Сонымен қатар клуб кредиторлармен келіссөздер өткізіп, қарызды жартысына дейін азайтуға келісті.  2014 жылдың ақпан айында Боавишта кредиторларымен бірге SIREVE (Соттан Тыс Келісім Арқылы Жүйені Қалпына Келтіру Компаниясы) келісіміне қол жеткізді. 2014 жылдың сәуір айында Лига Атқару комитеті 2014/2015 маусым чемпионатында қатысу туралы декларацияны қабылдады. Мәлімдемесінде комиссия клубтың финансы, сондай-ақ техникалық қамтамасыздығы және аудиты қалпында деген шешімін қабылдады. 2014-15 жж. маусымда клуб 6 жылдан соң чемпионатқа қайта оралды. Құрам 2015 жылдың 11 ақпанына қарай  

