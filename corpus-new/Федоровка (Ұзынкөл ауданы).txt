 Басқа мағыналар үшін Федоровка деген бетті қараңыз. Федоровка — Қостанай облысы Ұзынкөл ауданындағы ауыл, Федоров ауылдық округі орталығы.  Аудан орталығы – Ұзынкөл ауылынан 24 км-дей жерде, Үлкен теріскөл көлінің оңтүстік-шығыс жағалауында орналасқан.  1999 жылы ауыл тұрғындарының саны 1211 адам (591 ер адам және 620 әйел адам) болса, 2009 жылы 972 адамды (494 ер адам және 478 әйел адам) құрады. Іргесі 1954 жылы тың және тыңайған жерлерді игеруге байланысты қаланған. 1957 – 1995 жылдары аралығында астық өсірумен айналысатын кеңшардың орталығы болды. Оның негізінде Федоровкада және округке қарасты Үкіатқан ауылында шаруа қожалықтары құрылды. Федоровкада тігін фабрикасы, май зауыты, нан, тамақ комбинаттары, баспахана, элеватор, автовокзал, 2 орта, 1 арнайы мектеп, мәдениет үйі, 2 кітапхана, аудан аурухана, дәріхана, т.б. мекемелер бар. Федоровка – облыстағы ірі жол торабының бірі. Қостанай және Рудный қалаларымен темір жол және автомобиль жолдары арқылы байланысқан. 

