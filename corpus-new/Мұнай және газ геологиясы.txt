Мұнай және газ геологиясы. Мұнай мен газ — шоғырларының жер қыртысында таралу ерекшеліктерін,олардың өндірістік тұрғыдан кәдеге асатындарын іздестіру және жалпылама қорын анықтау шараларын біріктіретін геологиялық ілім. Бұл арнаулы ілім түрлі түйткілдемені шешуге ат салысады. Олардың ішінде:мұнай мен газ кендері шоғырларының орналасу сипаттарын анықтау; мұнай мен газдың шығу тегі жайлы тұжырымдарды негіздеу; мұнай мен газ шоғырларының қалыптасу заңдылықтарын жасақтау; мұнай-газ кендері мен шоғырларын геологиялықтұрғыдан барлау тәсілдерін жүзеге асыру.  

