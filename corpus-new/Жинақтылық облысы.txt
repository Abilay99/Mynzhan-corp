Жинақтылық облысы — функционал қатардың жинақталатын нүктелерінің жиыны, яғни (х) қатарының жинақталатын х айнымалысы мәндерінің жиыны. Дәрежелі қатардың Жинақтылық облысы қарапайым түрде болады. х аргументінің нақты мәндерінің Жинақтылық облысы не бір нүктеден, не белгілі бір интервалдан тұрады, не барлық х осімен сәйкес келеді. Егер х аргументінің комплекс мәндері де қарастырылса, онда дәрежелі қатардың Жинақтылық облысы не бір нүктеден, не белгілі бір дөңгелектің ішкі бөлігінен, не комплекс аргументінің барлық жазықтығынан тұрады. Кейбір қатарлардың Жинақтылық облысы күрделі болып келеді. Қазақ ұлттық энциклопедиясы   

