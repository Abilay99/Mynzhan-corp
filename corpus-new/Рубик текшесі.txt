Рубик текшесі (маж. Bűvös kocka — сиқырлы текше) — логикалық басқатырғыш ойын құралы ретінде пайдаланылады. Бүгінге дейін әлемде 360 миллионнан аса данасы сатылған. Екі түрлі өлшемдері кеӊ тараған 56 мм, 55.5 мм - соӊғысы жарыстарға ыӊғайлырақ. Рубик текшесінің алты жағында тоғыз кішкентай текшелер өзара байланыстырылып орналасқан. Әр кішкентай текше алты түстің біріне боялған. Ойын мақсаты — Рубик текшесінің әр жағын бір түсті қалпына келтіру. Сол үшін Рубик текшесінің жылжытылатын бөлшектерін бұрып, әр түрлі түзбелерді жасау керек. Рубик текшесімен 43 252 003 274 489 856 000 түзбе жасалуы мүмкін. Басқатырғыш текшені мажар сәулетшісі Ерно Рубик (маж. Rubik Ernő) 1974 жылы ойлап шығарған. Бірақ Мажарстаннан тыс жерде (дүние жүзінде) жұрт Рубик текшесі туралы алты жылдан кейін, 1980 ж. білген. Бұл кезден соң оның белгілігі төмендер емес. Бұны миллиондарша сатылуы ғана емес, текшені құрастыруы бойынша әлем чемпионатының пайда болуы анық көрсетеді. Бұл салада қазіргі чемпион — 2018 жылғы Red Bull Rubic's Cube чемпионатында 4,95 секундта жинаған 22-жастағы аустралиялық Феликс Земдегс.  Рубик текшесі бойынша алғашқы Әлем чемпионаты 1982 жылы Мажарстанда өткен. Лас-Вегаста өтетін әлем чемпионатында 17 жасар Феликс Земдекс Рубиктің әлемдегі ең жақсы жинаушы болған. 2014 жылдың 29 маусымында Феликс 5,33 секундта кубик Рубикті жинады, бірақ бұл жинау жарыстарда есептелмейді. 

