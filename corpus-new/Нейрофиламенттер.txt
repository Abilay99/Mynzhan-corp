Нейрофиламенттер (нейрофиламенты); (neurofilamen- tum, грек, neuron - нейроцит, жүйке жасушасы; filamentum - жіпше, жіп) - нейроциттер (жүйке жасушалары) цитоплазмасында болатын арнайы органеллалар. Олар нейроциттер нейроплазмасындағы нейрофибриллаларды құрайтын жіпшелер бөліктері. Нейрофиламенттер будаларының диаметрі 20-30 нм. Нейрофиламенттер — нейроциттердің денелері мен олардың өсінділерінің қаңқасын құрайды. Нейрофиламенттер нейроплазмадағы күрделі тірек-жиырыу торын, нейроциттің цито-қаңқасын құрап, нейроцит денесі мен өсінділеріндегі заттарды тасымалдауға және жүйке толқынын (импульс) өткізуге қатысады.  

