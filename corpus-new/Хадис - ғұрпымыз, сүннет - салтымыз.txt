 Хадис - ғұрпымыз, сүннет - салтымыз — 2011 жылы Алматы қаласы «Көкжиек-Б» баспасында басылып шыққан кітап. Кітап авторы/құрастырушысы — Ш. Әділбаева, алғы сөзі Ә. Дербісәлінікі, пікір жазған Ә. Дәуренбеков. Беттер саны — 280. Қазақстан Республикасының Ұлттық мемлекеттік кітап палатасынан тіркелу кезінде берілген ISBN нөмірі — 978-601-7271-36-7. Шәмшат Әділбаеваның “Хадис – ғұрпымыз, сүннет - салтымыз” атты зерттеу жұмысы кең байтақ қазақ даласына Ислам діні мен мәдениетінің қаншалықты дәрежеде әсер еткендігін айшықтай түседі. Бұл өз кезегінде “қазақтар шаман болған, отқа табынған, буд-дист болған, көк тәңірге табынған” деген сияқты көзқарастарды желеу етіп, Қазақстанда Ислам дінінің қанат жаюына тосқауыл жасамақ жат пиғылдарға тұшымды жауап. Қазақ даласында басқа діндердің болғандығы тарихи шындық десек те, олар қазақ болмысына жат болғандықтан Ислам діні секілді таралып, сіңіп кете алмады. Аталарымыз осыдан мың жылдай бұрын тек қана Исламды таңдаған. Олай болса сол асыл діннен бізді ешкім ажырата алмайды. Ол біздің қанымызда, жанымызда. Ислам діні - біздің өмір салтымыз. Мәдени-етіміздің терең тамаыры. Біз Қазақстан президентімыз Н. Ә. Назарбаев айтқандай, “тегіміз –түрік, дініміз - Ислам” екенін ешқашан ұмытпаймыз. Сол себепті рухани мұрамызды да осы тұрғыдан зерделеу қажет есептейміз. Олай болса исламның інжу-маржан асыл құндылықтарын ар-дақтау, оны игеру, қорғау, ілгері дамыту, халықтың дүниетанымы мен салт-дәстүріне қаншалықты сіңісті болғанын зерделеу – бүгінгі ұрпақтың үлкен міндеті. Қазақы бояуы қанық, ғылыми астары қалың, берері мол “Хадис –ғұрпымыз, сүннет - салтымыз” кітабы осы саладағы олқылық орнын толтыруда ел кәдесіне жарайтын еңбек.  

