Гүлнара Жамақанқызы Әжібекова (9.5.1952 жылы туған, Алматы қаласы ) — Түркітанушы, филология ғылымдарының кандидаты (1983).  Алматы педагогикалық шет тілдері институтының ағылшын тілі факультетін бітірген (1973). 1975— 1976 жылдары осы институттың ізденушісі, 1977—1980 жылдары аспирант. 1981—1982 жылдары КСРО ғылым академиясының Тіл білімі институтының ізденушісі. 1982—1992 жылдары ҚазКСР ғылым академиясының Тіл білімі институтының ғылым қызметкері. 1992 жылы бастап Қазақ Мемлекеттік Басқару Академиясының халықаралық экономикалық байланыс факультетінің әлем тілі кафедрасының доценті. Академик Ә. Қайдаровтың жетекшілігімен "Қазіргі қазақ тіліндегі лексикалық плеоназмдар" деген тақырыптакандидаттық  диссертация қорғады. 20-ға жуық ғылым  мақалалары мен бір монографиясы жарық көрді.   

