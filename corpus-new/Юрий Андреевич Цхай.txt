Юрий Андреевич Цхай 1948 жылы 14 қазанда Жамбыл облысы Новотроицк ауылында туған. Корей. Әкесі - Цхай Андрей Алексеевич. Анасы - Цой Алла Макаровна, зейнеткер. Қырғыз мемлекеттік дене тәрбиесі және спорт институтының дене тәрбиесі және спорт факультетін бітірген (1972), жаттықтырушы. «Нұр Отан» ХДП мүшесі (1998). 1968 жылдан - Шу аудандық «Локомотив» кеңесінің жаттықтырушысы, ОМ мұғалімі, Шу қаласы БЖСМ директорының орынбасары. Жамбыл облысы  құрама командасының,  Қазақстан және КСРО  құрамасының аға жаттықтырушысы. 1989 жылдан - Корей Республикасы бокстан  құрама командасының жаттықтырушысы. 1991 жылдан - «Достар» компаниясының президенті. 1998-2005 жылдары - «КІІАТ» корпорациясы» ЖАҚ директорлар кеңесінің төрағасы. 2002-2007 жылдары - «Каспий Банкі» АҚ Директорлар кеңесінің төрағасы, мүшесі . 2005 жылдың  қаңтар айынан - «Каспий Инвестициялық Холдингі» АҚ президенті. 2007 жылдың тамыз айынан бері -  ҚР Парламенті Сенатының депутаты,  Қаржы және бюджет комитетінің мүшесі. Парламент Мәжілісі 2-шақырылымының депутаттығына үміткер. ҚР Бокс федерациясы атқару комитетінің мүшесі. ҚР Президенттігіне үміткер Н.Ә. Назарбаевтың республикалық қоғамдық штабының мүшесі (2005). Қазақстан корейлері  қауымдастығының президенті (1995-2007).  Қазақстан Халқы ассамблеясы Кеңесінің мүшесі. КСРО және  ҚазКСР  Құрметті жаттықтырушысы.  ҚазКСР Еңбек сіңірген мәдениет  қайраткері. «Достық» (1998), «Құрмет» (2005) ордендерімен; медальдармен; Корея Республикасының алтын тес белгісімен марапатталған. Үйленген.  Қызы бар. 

