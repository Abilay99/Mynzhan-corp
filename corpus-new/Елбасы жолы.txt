«Елбасы жолы» — толық метражды көркем фильм, «Көшбасшы жолы» медиафраншизасының екінші фильмі. 2013 ж. Қазақфильм киностудиясы шығарған. "Елбасы жолы" киноэпопеясында Қазақстан Президенті Н. Назарбаевтың студенттік жылдары, алғашқы еңбек жолы баяндалады. Киноэпопеяға "Отты өзен", "Теміртау" атты екі бөлім еніп отыр. Фильмде басты кейіпкер Теміртауға келіп, металлургтар қаласының құрылысына атсалысады, кейін Украинаның Днепродзерджинск қаласына оқуға аттанады. Ол жаңа достар табады, жаңа ұстаздармен танысады. Дипломды қолына алғаннан кейін Отанға оралып, кәсіби еңбек жолын бастайды. 

