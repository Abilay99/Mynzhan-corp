Өтпелі климаттық белдеулер - негізгі белдеудің аралығына орналасқан . Негізгі белдеулер секілді, өтпелі белдеулердің де атаулары олардың географиялық орындарына байланысты қойылған. Субэкваторлық белдеу ( «суб» жұрнағын латын тілінен аударғанда «маңында» деген мағына береді) – экватор маңындағы, субтропиктік белдеу – тропик маңындағы белдеу деген сөз. Өтпелі белдеулерде ауа массалары жыл маусымдарына қарай өзгеріп отырады. Олар мұнда көршілес белдеулерден келеді. Сондықтан солтүстік жарты шардағы субэкваторлық белдеудің климаты жазда экваторлық белдеудің климатына, ал қыста – тропиктік белдеудің климатына ұқсас болып келеді. Субтропиктік бедеудің климаты жазда тропиктік белдеудің , ал қыста – қоңыржай белдеудің климатына ұқсас болып келеді . Картаға қараған уақытта, онда климаттық белдеулердің шекаралары қатаң түрде параллельдердің бойымен өтпестен , кейбір жерлерде бірде солтүстікке , бірде оңтүстікке қарай ауытқитындығын көруге болады . Себебі: жергілікті жердің климатына сонымен қатар жер бетінің сипаты – жер бедері, мұхиттар, құрлық, теңіз ағыстары, мұздық жамылғысы да зор әсер етеді  

