Мэлс Серікбайұлы Байжомартов(11.9.1942 жылы туған, Алматы облысы Ақсу ауданы Ақсу ауылы) – микробиолог, медицина ғылымның докторы (1981). Алматы мемлекеттік медицина институтын (1965, қазіргі Қазақ ұлттық медицина университеті) бітірген. Қазақ КСР-і Денсаулық сақтау министрилігінің Эпидемиология, микробиология және жұқпалы аурулар ғылыми-зертеу инстиутында аға ғылыми қызметкер, ғылыми хатшы, бөлім меңгерушісі (1969–1975, 1978–1986) болды. 1987 жылдан институт директорының ғылыми жұмысы жөніндегі орынбасары қызметтерін атқарады. 1980 жылы «Патогенетические основы ускоренной лабораторной диагностики» деген тақырыпта докторлық диссертация қорғады. Оның негізгі ғылым еңбектері микробиология және вирусология мәселелеріне арналған.   

