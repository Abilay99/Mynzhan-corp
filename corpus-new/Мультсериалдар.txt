Мультфильм сериалдары – теледидарда тұрақты түрде көрсетілетін мультфильм шоуы. Кейіпкерлердің ерекшелігі мен керемет сценарийдің арқасында танымал болған бірнеше мультфильм сериалдары бар.Мультфильм сериалдарының түсініктері де әрқалай. «Флинстоундар» – 1960–1966 жылдардағы танымал анимациялық теледидар сериалдары. Ол тас дәуіріндегі адамдардың негізінде жасалған кейіпкерлер туралы еді. «Симпсондар» – теледидар шоуларының ең табыстысы. Ол «Эмми» мен «Пибодидің» жүлдесін алған және сыншылар мойындаған американдық анимация. «Том және Джерри» – анимациялық мысық пен тышқан тобы. Бұл сериалдар Голливудтағы Metro-Goldwyn-Mayer мультипликациялау студиясында 1940 жылдан 1957 жылға дейін жасалған. Сондай-ақ, танымал мультфильм сериалдарына «Дак Тэйлз», «Гарфилд және оның достары», «Джунгли кітабы», «Микки Маус» т.б. жатады.   МУЛЬТФИЛЬМ КЕЙІПКЕРЛЕРІ. – Алматы: «Аруна» баспасы. – 32 бет. – Сер.: «Балаларға арналған танымдық энциклопедия».     ISBN 9965-26-452-Х 

