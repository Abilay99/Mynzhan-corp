Гүлдала — Алматы облысы Талғар ауданындағы ауыл, Гүлдала ауылдық округі орталығы. Аудан орталығы - Талғар қаласынан солтүстік-батысқа қарай 17 км-дей жерде Іле ойысының әр түрлі астық тұқымдас шөптесін өскен қоңыр топырақты кұрғақ даласында орналасқан. Тұрғыны 7104 адам (2009). Ауыл 1998 жылға дейін "Красное поле" деп аталған. 1977-1997 жылдары көкөніс, сүт өндіретін 24-партсъезд атындағы үжымшардың орталығы болған. Оның негізінде Гүлдалада және округқа қарасты Кіші Байсерке ауылында ЖШС және бірнеше шаруа қожалығы құрылды. 2 орта, 1 орталау және 2 бастауыш мектеп, аурухана, отбасылық дәрігерлік амбулатория және 2 фельдшер пункт бар. Алматы-Шелек-Жаркент-Қорғас автомобиль магистральі өтеді.  

