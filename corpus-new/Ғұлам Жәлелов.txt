Ғұлам Жәлелов (1891, Панфилов ауданы, Жаркент кенті — 5 мамыр 1995, Алматы қаласы) — ұйғыр актері, Ұйғыр музыкалық комедия театрының негізін салушылардың бірі, Қазақстанның еңбек сіңірген артисті (1945).  Өнердегі жолын 20 жылдары Жаркент қаласындағы көркемөнерпаздар үйірмесіне қатысудан бастады. 1934-1972 жылдары Ұйғыр музыкалық комедия театрының актері.  Ол негізінен өткір мінезді рөлдерде ойнады. Олардың қатарында Сұлтанбай (Д.Асимов пен ауылы Садыровтың "Анарханында"), Аламатхан (С.Абдулланың "Таһир мен Зүһрасында"), Мазамхан (А.Макпыровтың "Садыр Палуанында"), Хекилдар (И.Саттаров пен В.И.Дьяковтың "Ғарип пен Сәнәмында"), Домұла (Ж.Босақовтың "Иірімінде"), Қазы (Х.И.Хамзаның "Майсараның айласында"), Грициан (Б.А.Александров пен Л.А.Юхвидгің "Малиновкадағы үйлену тойында"), Яичница (Н.В.Гогольдің "Үйленуінде"), Антип (М.Горькийдің "Зыковтарында"), т.б. бар.  Бірнеше киноға түскен (1961 жылдан).  

