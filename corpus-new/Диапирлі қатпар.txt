‎ Диапирлі қатпар , диапир – күмбез тәрізді антиклиналь қатпар; ол жер астынан қысыла көтерілген иілгіш тау жыныстардың (тұз, саз) үстіңгі қабаттарды майыстырып немесе тесіп өтуінен пайда болады. Тұз күмбездерінің пішіні әр түрлі келеді, мөлшері 1 – 100 км², биіктігі 0,1 км-ден бірнеше км-ге, онымен жапсарланған қабаттардың еңістік бұрышы 10 – 60°-қа дейін. Диапирлі қатпар тұз қабаттары жақсы жетілген платформалық ойыстарда, шеткі иінді ойыстарда жиі кездеседі. Бұл қатпарлар мұнай және газ кендерінің шоғырлануына өте қолайлы құрылымдар болып табылады. Қазақстанда мұндай құрылымдар Каспий ойысында жиі кездеседі.    

