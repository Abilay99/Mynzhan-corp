Патон Евгений Оскарович [20.2(4.3).1870,Ницца,- 12.8.1953,Киев] – электрлік пісіру және көпір салу ісі саласындағы совет ғалымы, УССР ҒА- ның академигі (1929), Соц.Еңбек Ері (1943). 1944 жылдан КПСС мүшесі. Дрездендегі политех. ин-тын (1894) және Петербург жол қатынасы инженерлері ин-тын бітірген соң (1896) Ресей т. ж-дарында, 1898 жылдан Москва инж. уч-щесінде, ал 1905 жылдан Киев политех. ин-тында қызмет істеді. 1921-31 жылдары Киевтің көпір сынау ст-сын басқарды. 1929 жылдан бастап электрлік пісіру мәселесімен шұғылданды. 1934 жылы УССР ҒА- ның электрлік пісіру ғыл.-зерт, ин-тын құрды әрі оны басқарды. 1945 жылы бұл институтқа Патонның есімі берілді. Патонның ғылми еңбектері электрлік пісіру процестерін автоматтандыру, флюс қабаты астында пісіру, пісірілген жапсардың беріктігін зерттеу, арнаулы болаттарды пісіру мәселелеріне арналған. Днепр ө-не тұтастай пісіріліп құрастырылған көпір салынды. Қазір бұл көпір Патон есімімен аталады. 2 – 3сайл.КСРО Жоғары Советінің депутаты, КСРО Мемл. сыйлығының лауреаты (1941). 2 рет Ленин орденімен, 4 рет басқа орденімен және медальдармен марапатталған.  

