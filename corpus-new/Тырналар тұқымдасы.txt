Тырналар тұқымдасы (лат. Gruidae) — Passeriformes отрядына жататын, құрамында төрт туыстан он бес түрі бар өте ежелгі және біртекті құстар тұқымдасы.  Бұлар – ірі денелі, ұзын мойынды, едәуір жалпақ қанатты, ұзын сирақты құстар. Үшінші дәрежелі желпуіш қауырсындары жиі тарамдалады және ұзын. Құйрық сияқтанып, төмен салбырап, кәдімгідей денені жауып тұрады. Саусағы – төртеу, олардың үшеуі алға бағытталған, біреуі – артқа қарай бағытталған, жарғағы жоқ. Моногамиялы, жұптары өмір бойы сақталады. Балапандары – ширақ балапандылар типіне жатады. Жылыстау кезінде көбінесе үйір түзеді. 

