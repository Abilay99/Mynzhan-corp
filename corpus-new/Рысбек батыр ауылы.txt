Рысбек батыр ауылы — Жамбыл облысы Жуалы ауданы, Боралдай ауылдық округінің құрамындағы ауыл. Боралдай мен Қошқарата ауылдық округтерінің шектесер жерінде айналасын тау сілемдері қоршаған ойпаңдағы ауыл ілгеріде "Қызыл шоқы" деп аталады екен. Кейін Ресейдің "переселендері" бұл жерді өз иеліктеріне қаратып алып, "Луначарская селосы" деп атапты. 1991 жылы бұл ауыл Сиқым руынан шыққан жоңғар қалмақтарына қарсы күресте қол бастаған Рысбек батыр Шінетұлының құрметіне Рысбек батыр ауылы деп аталған. Аудан орталығы - Бауыржан Момышұлы ауылынан солтүстік-батысқа қарай 36 км-дей жерде. Тұрғыны 473 адам (2009). 

