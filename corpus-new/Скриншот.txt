Скриншот (ағылш. screenshoot) — қолданушының компьютер мониторында (немесе кез келген көзге көрінетін ақпарат беретін құрылғыдан) көріп тұрған нәрсені көрсететін компьютер арқылы алынған сурет (әдеттегіде тышқанның курсорысыз). Әдеттегіде бұл сурет операциялық жүйе немесе басқа компьютерлік бағдарлама арқылы қолданушының нұсқауы бойынша алынады. Скриншотты фото/видео құрылғы арқылы немесе компьютерден мониторға баратын видеосигналды оқу арқылы алу өте сирек кезігеді. Symbian операциялық жүйесінде алдын ала қондырылған скриншот түсіру мүмкіндігі жоқ, бірақ скриншот түсіруге арналған бірқатар программалар бар. 4.0 версиясынан бастап Android құрылғаларда Power және Vol- батырмаларын басу және ұстап тұру арқылы скриншот түсіруге болады. 2.0 версиясынан бастап iOS құрылғыларында (iPhone, iPad) скриншот жасау үшін «Home» және «Sleep/Wake» батырмаларын басып, дисплей жарқырағанға шейін ұстап тұру қажет. Сурет «Camera roll» (iPhone) немесе «Saved photos» (iPod) папкаларында сақталады. Bada операциялық жүйесіндегі телефондарда «Мәзір» батырмасын басып тұрып «Блокировка» батырмасын басу керек. Сурет автоматты түрде телефон жадына сақталады. 

