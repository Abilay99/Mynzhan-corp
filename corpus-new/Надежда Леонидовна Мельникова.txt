Надежда Леонидовна Мельникова (1954 ж.т.), балерина, ҚР еңбек сіңірген артисі (1998). Киев хореография училищесін бітірген (1973). 1973 жылдан Қарағанды музыкалық комедия театрында. Балет спектакльдерінде: О. Фельцманның «Ескі үйлерінде» скрипкашы бала, Р. Щедриннің «Бүкір атында» Бүкір аттың, А. Рыбниковтың «Юнона мен Авосында» тағдырдың, «Буратино» балалар ертегісінде басты рөлді орындап, көрермендер көңілінен шыға білді.  

