Әбу Абдуллаһ Мұхаммед ибн Абдуллаһ әл-Хаким ән-Найсабури (?-1014) — ұлы мухаддистердің бірі, сахих хадистер жинағының авторы. Өзінің «әл-Мустадрак алә әс-сахихайн» хадистер жинағымен танымал болған. Әл-Хаким һижра бойынша 321 ж. Нишапур (Найсабур) өаласында туған. Һижраның 341 ж. Иракқа сапар шегіп, содан кейін қажылыққа барады. Білім іздеу жолында әл-Хаким Хорасан мен Мауереннаһр қалаларын аралайды. Һижраның 359 ж. ол Нишапур қаласының қазысы (әкімі) боп тағайындалады. «Әл-Хаким» деген лақап оған осы әкімдігі себебінен қойылған. Басқару қызметін тстаған соң ол өзін білім алу мен ғылыми еңбектер жазуға арнайды. Сонымен қатар әл-Хаким Буи әулеті мен Сасани әулеті арасындағы елші қызметін атқарады. 

