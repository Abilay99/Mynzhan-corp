Сүмбедей Баһадүр- Шыңғыс хан әскерінің қол басшысы. Ол Тимучинге жас күнінен-ақ Жебе ноянмен қатар қызмет еткен. Жебе ноянға қарағанда Сүмбедей салмақты,әрбір ісін байыппен істетін. Әскери өнердегі шеберлігін Жебе ноямен қатар жорық кезінде шыңдаған. Шығу тегі жағынан Сүмбедей «ұраңқайлық» солтүстік тайпаларына жақын. Сүмбедей әскери өнердің қыры мен сырын Жамұхамен одақтасып жүргенде үйренген. 1200 жылы моңғолдардың татарлармен екінші рет қайта шайқасынан соң, қоңыраттар қарсы жаққа беріліп кетті деген сөзге еріп, Шыңғыс ханның інісі Қасар ағасының рұқсатынсыз қоңыраттарды шабады. Сол шапқаны үшін жазаға тартылған Қасарға ара түскені үшін Шыңғыс хан Сүмбедей Баһадүрдің «гэрун багш» (ауыл ақылшысы) деген лауазымнан айырады. 1205 жылы моңғолдың батысқа жорығын Сүбедей басқарады және оларға қайткен күнде де меркіттерді қолға түсіру, қырып жою тапсырылады. 1208 жылы Сүбедей мен Жебе ноян найман ханы Күшілікке қарсы бірге аттанады. Осындай ерекше тапсырманы мойнына алған, Шыңғыс ханның әскерін бастаған сүбедей 1222 жылы рейдтік (шолғыншы) әскерды де басқарады және қыпшақ пен алан тайпаларының одағымен шайқасады. Бұл одақ мыықты болып, ә дегеннен моңғол әскерінің шобылуын тоқтатып тастады. Сондағы жеңіс Сүбедейге оңайға түспеді. Осылайша Шыңғыс ханға адал берілген Сүмбедей Баһадүр батысқа бағытталған моңғол жорықтарының бәріне қатысты. Тіпті, қартайған шағында Қытайға бағытталған жорықтарда да қол бастап барып, әскери қимылдарды түгелдей бақылайтын. Ол Шыңғыс хан өлгеннен кейін де 1234 жылы Қытайға шабуыл жасап, ақыры, оңтүстіктегі Қытай астанасы Вяньды алды. Алтын Орда. Қазақ хандығы. I бөлім («Қазақстан балалар энциклопедиясы» топтамасы).-Алматы: «Аруна» баспасы. 

