УЕФА Чемпиондар Лигасы 2004/05 — УЕФА Чемпиондар Лигасының 13-ші, УЕФА Чемпиондар Кубогының 50-ші маусымы. Турнир жеңімпазы — Англияның "Ливерпуль" клубы. Олар финалда "Миланды" пенальтилер сериясы арқылы ұтты. Ойынның негізгі және қосымша уақыттары 3:3 есебімен тең аяқталды. Финал 2005 жылы 25 мамырда Ыстанбұлдағы Олимпиадалық стадионда өтті. Бұл маусымда Қазақстан клубтары еуротурнирлерге қатыса алмады. Ел чемпионы ретінде Павлодардың "Ертісі" Чемпиондар Лигасына қатысуы тиіс еді. Бірақ стадионның сапасы сын көтермейтіндіктен жарыстан шеттетілді. 

