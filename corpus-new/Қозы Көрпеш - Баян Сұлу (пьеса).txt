 Басқа мағыналар үшін Қозы Көрпеш - Баян Сұлу деген бетті қараңыз. Қозы көрпеш – Баян сұлу – Ғабит Мүсіреповтың пьесасы. Шығарма 1939 жылы сәуір айында жазылып біткен. 1940 жылдың 29 сәуірде М.Әуезов атындағы Қазақ мемлекеттік академиялық драма театрында алғаш рет сахналанып, қазіргі күнге дейін театр репертуарынан тұрақты орын алып келеді. Пьеса бірнеше рет орыс тілінде басылған (Г.Мусрепов, “Козы Корпеш – Баян сұлу”, М.–Л., 1945; “Песни казахских степей”, Сборник, М.–Л., 1951, с. 237–300; “Пьесы драматургов Казахстана”, А., 1958), эстон тілінде кітап болып шыққан (1948, Таллин). “Қозы көрпеш – Баян сұлу” 1950 жылы Мәскеу драма театрында “Махаббат дастаны” деген атпен қойылды, сондай-ақ, КСРО елдерінің көптеген театрларында бірнеше тілдерде сахналанды. Ә. Нарымбетов  

