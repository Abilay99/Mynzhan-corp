Оттава (ағылш. Ottawa Үлгі:AudioIPA, фр. Ottawa) —  Канада елордасы. Оттава — Канаданың төртінші ірі қаласы және Онтарио провинциясының екінші үлкен қаласы,  өмір сүру деңгейі бойынша әлемде 6-орында. Оттава Ұлан-батыр мен Астанадан кейінгі әлемдегі ең суық үшінші астана болып есептеледі. Оттава Онтарио провинциясының шығысында Аппалачи тауының баурайында, Оттава өзенінің (Онтарио және Квебек провинциялары арасындағы шекара болып табылады) жағасында және Ридо каналы жағасында орналасқан. Халық саны 875 мың адам, Гатиноны қосқанда 1 148 мың адам (2006). Оттава қаласы Гатино (Квебек провинциясы) және басқа көрші қалалармен бірге және басқа да муниципалитеттерді қоса алғанда   Ұлттық астаналық регионға кіреді. Қалалық басқару муниципальдік кеңестің бас мэріне қарайды (2010 ж 1 желтоқсаннан бері Джим Уотсон). Қала 1820-жылы құрылған. 1855 ж. дейін Рио каналы құрылыс жұмысының жетекшісі, подполковник Джон Бай құрметіне  Байтаун аталған. 1857 ж 31 желтоқсанынан бері  Канада колониясының (провинция) астанасы, 1867 Канада Конфедерациясының (Канада мемлекетінің) астанасы.Американың Mercer Human аналитикалық ұйымы 2012 жылдың қаңтар айында зерттеу жұмыстарын жүргізу нәтижесінде әлемнің ең лас 10 қаласымен қатар, жер жүзіндегі ең таза қалаларды анықтады. Оттава қаласы бұл рейтингте 3-орында тұр. Әлемнің 221 қаласы зерттелінген. Таза қалалардың қатарын анықтаған кезде ауаның ластану дәрежесі, канализациялық жүйенің ахуалы, қоқыс қалдықтарының болмауы, ауыз суының таза болуы сияқты факторлар тексерілді. Сондай-ақ, экологиялық ахуалы жақсы әрі таза қалаларда тұратын халықтың мәдениеттілігі, этикалық тәрбиесі, тұрмыс деңгейі ескерілген. 

