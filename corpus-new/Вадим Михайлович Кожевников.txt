Вадим Михайлович Кожевников (1909-1984), орыс жазушысы, қоғам қайраткері. Социалдық Еңбек Ері (1974), КСРО Мемлекеттік сыйлығының лауреаты (1971). Мәскеу мемлекеттік университетін бітірген (1933). Соғыс тақырыбына арналған романдар жазды. Әуезовпен шығармашылык қарым-қатынаста болған. «Абай жолы» романының «Знамя» журналында басылуына байланысты, 1951 және 1959 жылы бір-біріне жиі-жиі хат жазысып, кездесіп тұрған. «Абай» романы женінде «1948 жылғы кеңес прозасы» («Новый мир», 1948, №5), «Кеңес прозасындағы патриоттық шығармалар» («Прав¬да», 1949, 13 мамыр) макалаларын жазды.   

