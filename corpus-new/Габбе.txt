Габбе — кілем сияқты көшпелі тайпалардың жүннен жасалатын бұйымдарының бірі.  Габбе тайпалық өмірдің әдемілігінің, тазалығы мен шаттығының көрінісі болып табылады. Бұл кілемдердің негізі арқауы - көшпелі тайпалар өмір сүретін көк орай шалғынды дала. Қашқайдың әйелдері мен қыздары габбенің бетіне табиғаттың әдемі көріністерін бейнелейді. Иранның әртүрлі аймақтарында габбені тоқуға табиғи түстен жасалған жүн қолданылады. Бірақ қашқайлық габбеде тоқымашылар әртүрлі түстер мен суреттерді пайдаланады. Қашқайлық тоқымашылар габбеде арыстанды бейнелеуді жақсы көреді. Бұл сурет тарихи маңыздылығымен қоса, мәрттік пен жомарттықтың нышаны болып табылады. Бұл суреттердің Фарстың Аржан аймағында тіршілік ететін арыстандарға да қатысы бар. Әрине, габбе тоқуда жұлдыз, тор көзді нақыштар, жануарлардың суреттері де пайдаланылады. Қашқайлық габбелер толығымен жүннен жасалады, ал оның негізгі қалыбы да жүннен жасалады. Әдетте габбелер 100х200 немесе 200х115 см көлемінде тоқылады. 

