Алаеддин Құсшы (т.ж.б. - 1474 жыл) - Орта Азияның көрнекті астрономы әрі математигі.  Ұлықбек негізін қалаған астрономиялық мектептің өкілі. Құсшы Самарқан қаласында туған. Ол Ұлықбек обсерваториясының жұмысына белсене қатысып, «Гурган астрономиялық кестелерін» жасасқан, Ұлықбек өлтірілгеннен кейін, Ыстамбұлға кетіп, Ұлықбек мектебінің ғылыми еңбектерін аман сақтап қалған. Құсшының негізгі еңбектері: «Ұлықбек кестелеріне түсініктеме», «Астрономия туралы трактат», «Мұхаммедия» арифметика, алгебра және геометрия ғылымдарына қатысты мәселелер қарастырылады. Бұл еңбек математика жөніндегі медресе оқулығы ретінде Орта Азияда кеңінен тараған. 

