Межелайтис Эдуардас Беньяминович (3.10.1919 жылы туған, Карейвишкий деревнясы Пакруой ауданы Литва) — литван ақыны. Алғашқы өлеңдері 1935 жылы жарық көрген. 1943 жылы “Лирика” атты тұңғыш жинағы шықты. “Отан желі” (1946), “Бұлбұлым менің” (1952) атты кітаптарында халқының ауыз әдебиетінің әсері байқалады. Ақын “Бөгде тастар” (1957), “Янтарьдағы күн” (1961), “Автопортрет”, “Оңтүстік панорамасы” (1963), “Түнгі көбелектер” (1966) атты жинақтарында адамдардың қилы тағдырлары жайлы жыр толғайды. Межелайтиске “Адам” атты жинағы үшін Лениндік сыйлық берілді (1962). Межелайтис шығармалары әлемнің көптеген тілдеріне аударылған. Ақын Джордж Неру атындағы сыйлық лауреаты (1969). Таңдамалы өлеңдер жинағы қазақ тілінде жарық көрді (1970).   

