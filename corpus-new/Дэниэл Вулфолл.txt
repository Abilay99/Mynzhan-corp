Дэниел Берли Вулфолл (ағыл. Daniel Burley Woolfall; 15 қазан 1852 — 24 қазан 1918) — ФИФА-ның екінші президенті, 1906-18 жылдары басқарған. ФИФА-ға президент болғанға дейін Ағылшын Футбол қауымдастығын басқарған. 1906 жылы ФИФА-ның үшінші конгресінде ФИФА-ның президенті боп тағайындалды. Ол бұл лауазымға әлемдік футболдың ережелерін реттеу үшін сайланған-ды. Ережеден бөлек ол ФИФА-ның біраз ішкі басқару тетіктерін де жолға қойды. 1908, 1912 жылғы жазғы Олимпиадалық ойындарда футбол турнирін ұйымдастыру үшін атсалысты. Халықаралық жарыстар клубтық, құрамалық боп екіге бөлінді.  1909 жылға дейін ФИФА-ға тек еуропалық қауымдастықтар ғана мүше еді. Вулфолл ұйымға барлық құрлықтардан мүшелерді қосу үшін белсене жұмыс жасады, нәтижеде 1909 жылы Оңтүстік Африка, 1912 жылы Чили мен Аргентина, 1913 жылы АҚШ ұйымға тіркелді.  Вулфолл бұл қызметті 1918 жылы қайтыс болғанша атқарды. 

