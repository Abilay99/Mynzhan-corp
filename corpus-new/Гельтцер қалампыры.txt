Гельтцер қалампыры - қалампырлар тұқымдасына жататын өсімдік. Қазақстандық түрдің ішіндегі ең тартымдысы.Құрғақ шалғындықтарды және Тянь-Шань Жоңғар Алатауының субальпі белдеулеріндегі шыршалы және аршалы ормандарда кездеседі.Шөптесін көпжылдық,жатаған, кіндік тамырсабағымен генеративті және қысқарған вегативті өркендер бөліп шығаратын сабақтары әдетте бірнешеу. Биіктігі 60 см, жұптаса орналасқан,таспалы қандауыр, жапырақтарымен. Гүлдері ірі, бозғылт күлгін, цилиндр тәрізді, тостағаншасымен, 5  желекті, тақталары жіңішке шашақты бөліктерге терең бөлінген. Маусым - тамызда гүлдейтін бұл түр үшін хош иіс тән. Халықтық медицинада жер үсті бөлігінің қайнатпасы қолданылады. Әр түрлі жараларды тазартып, тез жазылуына көмектеседі.  

