Бердібаев Оңғарбек(7.11. 1911, Қызылорда облысы Жаңақорған ауданы Төменарық ауылы  – 7.1.1972, Алматы) – дерматолог-ғалым, медицина ғылым  докторы (1955),  профессор  (1956), Қазақстанның еңбек сіңірген ғылыми қайраткері (1961). Қазақ медецина институтын  (қазіргі Алматы мемлекеттік медецина университеті ) бітірген (1937). 1937 – 46  жылы  сол институтта тері-венерология кафедрасында ординатор, ассистент, доцент, 1946 – 52  жылы  Қазақстан Өлкелік патология  институтында директордың ғылыми жұмыстар жөніндегі орынбасары, директоры, микология секторының меңгерушісі. 1952 – 56  жылы  Қазақ тері-венерология ғылым-зерттеу институтының директоры, 1956 жылдан өмірінің соңына дейін Алматы мемлекеттік медецина  институтында кафедра меңгерушісі. Негізгі ғылыми еңбектері таз ауруларын емдеуге арналған. Тері-венерология (трихофития, микроспория) ауруларын емдеу әдістерін табуға елеулі еңбек сіңірген  Еңбек Қызыл Ту орденімен марапатталған. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 жыл, ISBN 5-89800-123-9, II том	    

