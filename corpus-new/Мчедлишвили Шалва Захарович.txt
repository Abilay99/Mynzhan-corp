Мчедлишвили Шалва Захарович (1925 ж.т.) - Грузия Жазушылар одағының мүшесі. 15 өлең жинағы жарық көрген. 1956 ж. Қарағанды медицина институтында оқи жүріп, қазақ тілін үйренеді. 1988 ж. Дүние жүзілік классиканың аударма нұсқалары жарияланатын «Саундже» («Қазына») журналына Абайдың 12 өлеңін грузин тіліне аударып бастырды, сол жылы «Дроша» («Қызыл ту») журналында Абайдың  аударған бір топ өлеңі мен қарасөздері жарияланды. 1988 ж. Мчедлишвили аударуында Тбилисидегі «Накадули» баспасынан Абайдың «Зымырайды уақыт» деген өлеңдер жинағы грузин тіліңде тұңғыш рет жарық көрді.   

