 Исламдық жерлеу рәсімі — 1995 жылы Алматы қаласы «Тауар» баспасында басылып шыққан кітап. Кітап авторы/құрастырушысы — Рәтбек қажы Нысанбайұлы. Беттер саны — 30. Қазақстан Республикасының Ұлттық мемлекеттік кітап палатасынан тіркелу кезінде берілген ISBN нөмірі — 5-7667-3360-7. Қазақстан мұсылмандары діни басқармасының діни басқармасының Бас Муфтиі Рәтбек қажы Нысанбайұлының есімі беделді діни басшы, ислам дінінің тура жолын ұстаушы діндар ретінде күллі Қазақстан - мұсылмандарына, іргелі ислам елдеріне кеңінен таныс. Соңғы жылдары ол қасиетті Құран Кәрімді қазақ тіліне аударуымен бірге Ислам дінінің теориялық - тәжірибелік негіздеріне арналған еңбектер жазып келеді. Бұл «Исламдық жерлеу рәсімі» атты бұл кітапша - сол еңбектердің бірі. Мұнда мәйітті шариғат белгілеген мұсылманша жерлеудің тура жолын көрсете отырып, күні бүгінге дейін республикамыздың аумағында түрлі өзгерістерге ұшыраған тұстарын жан - жақты сөз етеді. Аталмыш еңбек Қазақстан мұсылмандары діни басқармасындағы Дін ғұламалары мәжілісінде талқыланып, Фатуа (діни ереже) ретінде мақұлданған.  

