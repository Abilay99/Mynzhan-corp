Логикалық әдіс — белгілі бір логикалық жүйеге келтірілген жаңа білімге жету тәсілдерінің жиынтығы. Философия мен басқа да ғылымдар тарихында әр түрлі Логикалық әдістер дамыған. Мысалы, Аристотельдің дедуктивтік-силлогистиктік әдісі, индуктивтік-логикалық әдіс, аксиоматиктік әдіс, гипотетиктік-дедуктивтік әдіс, диалектикалық-логикалық әдіс, т.б. ұыл. зерттеуде Логикалық әдіс туралы мәселе күрделі объектілерді теорияда талдау кезінде туындайды. Мұндай объектілерді теория жүзінде қайта жаңғырту үшін диалектикалық-логикалық әдіс қолданылады. Ол үшін оны неден бастау керектігін, яғни бастама мәселесін қарастыру қажет. Бастама ретінде зерттеліп отырған жүйенің ең қарапайым қатынасы, “торлы көзі” алынады. Мұны талдау кезінде оның қайшылықтары ашылып, оларды шешу жолдары сараланады. Диалектиканың категориялары мен принциптері осындай талдаудың жалпы қаңқасын анықтап береді. Диалектикалық-логикалық талдаудың бұл жолын абстрактіліктен нақтылыққа өту әдісі деп атайды.   

