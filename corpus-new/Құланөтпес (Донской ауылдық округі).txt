 Басқа мағыналар үшін Құланөтпес деген бетті қараңыз. Құланөтпес — Қарағанды облысы Нұра ауданындағы ауыл, Донской ауылдық округі  орталығы. Аудан орталығы - Нұра кентінен оңтүстік-батысқа қарай 72 км-дей жерде . Іргесі 1950 жылы қаланған. Ауыл аумағында 1954 жылы «Құланөтпес» кеңшары, 1957 жылы «Дон» кеңшары құрылды. Шаруашылық байлығы - бидай өңдеу, сүт, ет өнімдері болды. Жерінің жалпы ауданы 81,9 мың га.  Кеңшар негізінде 5 шаруа қожалығы құрылған (2006). Жергілікті тұрғындар саны 1999 жылы 1055 адам (523 еркек және 532 әйел) болса, 2009 жылы 450 адамды (214 еркек және 236 әйел) құрады. Елді мекендерінде (Құланөтпес, Оразалы ауылдары) мәдениет үйі, мектеп, фельдшерлік пункт және басқа да мәдени орталықтар бар. Басқа елді мекендермен автомобиль жолдарымен қатынасады. 

