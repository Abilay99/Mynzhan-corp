Физикалық-географиялық жағдайды жаңғырту - шөгінді таужыныстар кешені немесе жекелеген таужыныстар қабаты түзілуінің физикалық-географиялық жағдайын қалпына келтіру; таужыныстардың заттық құрамын, олардың құрамындағы терригендік және аутигендік минералдарды, таужыныстардың құрылымы мен бітімін, оларға кіріккен органикалық қалдықтарды және шөгінді таужыныстардың әр түрлі қабаттарының бір-бірімен астасу ерекшеліктерін өте тиянақты түрде зерттеу нәтижесінде жүзеге асырылады. Физикалық-географиялық жағдайды жаңғырту қорытындылары фациялық-палеогеографиялық карталар түрінде жасақталады. ﻿  

