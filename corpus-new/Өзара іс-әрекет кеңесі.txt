Өзара іс-әрекет кеңесі - [The InterAction Council] - әлемдік саяси элита ардагерлерінің форумы, бұрынғы мемлекет және үкімет басшыларын біріктіретін тәуелсіз халықаралық ұйым. 1983 ж. Гельмута Шмидттің (ГФР 1974-1982 жж. канцлері) бастамасымен негізі қаланды. Мақсаты - халықаралық әріптестікті және іс-қимылды үш бағытта - бейбітшілікті және қауіпсіздікті, әлемдік экономика және әмбебап этикалық стандарттарды (даму, демография және қоршаған орта мәселелерінің жиынтығын) күшейту жолында өз тәжірибелерін, қуатын, халықаралық байланыстарын пайдалану мен жұмылдыру. Жыл сайынғы жоспарлы мәжілістерде сарапшы топтардың жоғары деңгейде дайындаған баяндамалары қаралып, соның негізінде Кеңес жалпы адамзаттың алдында тұрған саяси және экономикалық мәселелердің іс жүзіндегі идеялары мен шығармашылық шешімдерін ұсынады.    

