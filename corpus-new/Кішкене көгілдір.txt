Кішкене Көгілдір – Үлкен Көгілдір тауының оңтүстігінде 10 км жердегі тау.  Шығыс Қазақстан облысы Аягөз ауданында орналасқан. Салыстырмалы биіктігі 90 м болатын аласа таудың беткейлері көлбеуленіп жазыққа ұласады. Пішіні күрделі. Ұзындығы мен ені 3–4 км шамасында. Кішкене Көгілдірдің өңірінде Егінбұлақ қыстауы мен Шонайбұлақ бұлағы орналасқан. Қызғылт қоңыр топырағында жусан, ши аралас бетеге, сұлыбас, еркек шөп, т.б. өсімдіктер өседі.   

