Зеландия облысы (дат.  Sjælland) Данияның оңтүстігінде орналасқан әкімшілік аймақ. Данияда муниципалдық реформаларды өткізу нәтижесінде 2007 жылдың 1 қаңтарында құрылды. Бұл реформалар бойынша Даниядағы дәстүрлі уездер ("амттар") бес ірі аймаққа ауыстырылды. Сонымен қатар, ұсақ муниципалитеттер ірілеу әкімшілік бірліктерге біріктірілді. Осы шаралар нәтижесінде муниципалитеттер саны 271-ден 98-ге дейін қысқартылды. Зеландия облысы бұрынғы Роскилле, Батыс Зеландия және Сторстрём аймақтарынан тұрады. Көршілес Астаналық облыспен бірге бір аттас Зеландия аралында  орналасқан. Сонымен қатар, Зеландия облысының құрамына Фальстер, Лолланн және Мён көршілес аралдары кіреді.  

