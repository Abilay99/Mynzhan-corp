Ровенский атындағы көше (Алматы) Көшеге орыс сыншысы Николай Степанович Ровенскийдің есімі (1997 жылы) берілген. Ровенский Николай Степанович (1926-1995) Алтай өлкесінде Ново-Шипунова елді мекенінде дүниеге келген. Ол - «Простор» журналы мен «Жазушы» баспасында қызмет еткен, «Совпадение», «Читая и перечитывая» т.б. кітаптардың авторы. Көше Түрксіб ауданында орналасқан. Бехтеров көшесінен басталып, Кассин көшесіне дейінгі аралықта созылып жатыр. Сейфуллин даңғылын қиып өтеді. Бұрынғы атауы - Заломов көшесі. Көшенің ұзындығы - 850 метр. 

