Қазақстандағы хоккей — 20 ғ. 1950 жж. аяғында дами бастады. 1954 жылы Өскеменде, кейінірек Петропавлда, Алматыда, Қарағандыда хоккей командалары құрылады. Қазақ КСР-дегі петропавлдық «Металлист» жеңіп шыққан алғашқы ел біріншілігі 1955-1956 жж өтеді. Келесі маусымнан бастап жарты ғасыр дерлік ел біріншілігінің жеңімпазы өскемендік команда болды. 60 жж ортасына қарай республиканың әр қаласынан (Қарағанды, Теміртау, Ақтөбе, Қостанай, Рудный, Алтай, Глубокое мен Первомай ауылдарында (ШҚО), Павлодар, Целиноград (қазіргі Астана), Ермак (Павлодар облысы), Лисаковск, Орал, Жезқазған т.б.) 20-дай команда болды. Бүгінгі күнгі Қазақстан командалары: Ресей жоғарғы лигасында өнер көрсететін үш мықты — «Казцинк-Торпедо» (Өскемен), «Қазақмыс» (Сәтпаев), астаналық «Барыс», сонымен қатар Ресей бірінші лигасында ойнайтын қарағандылық «Сары-Арқа», «Горняк» (Рудный), павлодарлық «Ертіс», Қазақстан біріншілігінде алдыңғылармен бірге ойнайтын алматылық «Еңбек» клубы. 1992 жыл көктемінде Қазақстан ХМХФ- қа (ағылшынша — IIHF) қабылданады Қазақстан тәуелсіздігін алып, ҚР шайбалы хоккей федерациясы құрылып, қазақ хоккейі Халықаралық шайбалы хоккей федерациясының (ІІHF) құрамына енгеннен бастап, өткізіліп келе жатқан сауалнамалық бәйгеде мына хоккейшілер үздік танылған болатын:   

