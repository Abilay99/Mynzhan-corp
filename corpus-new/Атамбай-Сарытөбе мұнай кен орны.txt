Атамбай-Сарытөбе мұнай кен орны — Маңғыстау облысы Қарақия ауданында орналасқан. Іздестіру жұмыстары 1989 жылы басталып, кен сол жылы ашылды. Ортаңғы триас шөгінділерінен орын алған, шағылдырушы қабат бойынша, құрылым тектоникалық тілікке түйіскен екі жарты күмбезді қамтиды. Мұнай иірімі 4092 м тереңдікте жатыр. Коллекторы аралас, карбонатты, ашық кеуектілігі 17%, өткізгіштігі 0,244 мкм. Өнімді қабаттың жалпы қалыңдығы 13,4 м, тиімді  және  мұнайға қаныққан қалыңдығы 6,7 м. Иірімнің ауданы 7,3 км,  биіктігі 75 м. Мұнай жеңіл,  тығыздығы 815 кг/м. Қабат мұнайының газдылығы 129,8 м/т, газдық факторы 118 м/м. 

