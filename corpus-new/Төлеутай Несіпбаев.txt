Төлеутай Несіпбаев (10.5.1938 ж.т., Жамбыл облысы Сарысу ауданы Ақтоғай а.) – биология ғылым докторы (1990), профессор(1992), Қазақстан жоғары мектебінің еңбек сіңірген қызметкері (1979). Алматы зоотехника-малдәрігерлік институтын (1961, қазіргі Қазақ ұлттық аграрлық университеті) бітірген. 1961 жылдан осы оқу орнының физиология кафедрасында ассистент (1961–1972), доцент (1972–1991), профессор (1991) болды. 1992 жылдан кафедра меңгерушісі қызметін атқарады. «Процессы пищеварения в рубце и слепой кишке у тонкорунных и кроссбредных овец в зависимости от характера» тақырыбында докторлық диссертация қорғады. Негізгі ғылым жұмысы малдың ас қорыту физиологиясының ерекшеліктерін зерттеуге арналған. «Құрмет Белгісі» орденімен марапатталған.    

