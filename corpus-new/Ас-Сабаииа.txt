Ас-Сабаииа - сабашылар, Абдаллах б.Сабаның ізбасарлары, «әсіре» шииттердің идеясының негізін салушылар. Сунна авторлары ас-Сабаиианы Әли б. Әбу Тәліпті Тәңірі деп тануды насихаттаған Исламдағы ең алғашқы топ деп есептеген. Аңызға  қарағанда Әли өзін  Құдай деп таныған ас-Сабаииа тобын отқа өртеуге бұйрық берген, бұған олар:«Сенің шын мәнісінде  Құдай екеніңді біз енді білдік, өйткені тек  Құдай ғана отпен жазалай алады» деп жауап қайтарады. ас-Сабаииа Әлидің өлімін теріске шығарды. Ол өзінің дұшпандарынан кек алып, әділдік орнату үшін  қайтып оралады деп білді. Әлиді Мұхаммед Пайғамбар (с.а.у.) өсиеттерінің мирасқоры деп жариялан, Исламда тұңғыш рет Әли имамдығын «баяулату» туралы және оның  қайта тірілу күніне дейін «қайтып оралатыны» жайындағы идеясын ұсынды. Бұл көзқарас кейін,  әсіресе шииттер, нақты айтқанда имамдардың «құпия жағдайы» (әл-Ғайба) және олардың  қайтып оралатыны (әл-иаһди) хақындағы идеясын ұсынған «қайсаншылар» арасына кеңінен тарады.   

