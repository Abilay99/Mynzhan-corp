Мәдімар — Жамбыл облысы Байзақ ауданындағы ауыл, Ынтымақ ауылдық округі орталығы.  Аудан орталығы — Сарыкемер ауылынан солтүстікке қарай 15 км-дей жерде.  1996 жылдан Ынтымақ ауылы (Кеңес өкіметі тұсында ынтымақтасып өмір сүрейік дегеннен шыққан) деп аталып келді. 1950 — 1997 жылдары жүгері тұқымын өсіретін Октябрьдің 40 жылдығы атындағы ұжымшардың орталығы болды. Оның негізінде Мәдімар “Мәдімар” ЖШС және 40-тан астам шаруа қожалықтары ұйымдастырылды. Ауыл бұрын - Теспе ауылы аталған.  Талас өзені бойында орналасқан ауыл. Ауылдың жанында "Ынтымақ" бөгеті бар. Осы бөгетке байланысты ауыл да солай аталған. Облыс әкімі мен облыстық мәслихаттың 27.01.1996 жылғы ІХ сессия отырысында бірлескен шешіммен аталмыш ауыл "Мәдімар" ауылы болып аталды. Ауыл атауы елге танымал, сауабы мол бұрынғы Көшенай болысының басқарушысы Мәдімар Райымбекұлының есімімен аталған. 

