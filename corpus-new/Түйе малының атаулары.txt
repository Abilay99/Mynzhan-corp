Түйе өсіріп шаруашылыққа пайдаланып жүрген қазақтар оны келесі түрлерге бөлген. Нар - бір өркешті түйе. Қоспақ - бір өркешті мен айыр түйенің будандасуынан пайда болған түйе. Бір тума - өркешінің алдыңғы жағы "кезет" түйе. Бекпатша - өркешінің ортасы кезетті келетін түйе. Жөң - өркеші аласалау, жалпақ, созыңқы түйе. Әлетүйе - өркеші ұзындау, сидам келетін суыққа төзімсіз түйе. Аруана - жауырындарының алдыңғы жағындағы үстінде қалың өсік жүні болады, құйрығы ұзын, қылшықты. Еркегін "ЛОҚ", ұрғашысын "МАЯ" дейді. Бота - жаңа туған жас төлі. Тайлақ - бір жастан асқан түйе. Нарша - үш жасар түйе. Құнажын - үш жас пен төрт жастың аралығында түйе. Екі тісті - төрт жасар түйе. Төрт тісті - түйенің ер жеткені - баске келгені.  Бура - түйенің еркегі. 

