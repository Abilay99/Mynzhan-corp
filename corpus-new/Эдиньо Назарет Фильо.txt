** Ресми матчтарда ұлттық құрамда болған ойындары мен голдар саны. Эдино Назарет Фильо (порт. Edino Nazareth Filho; 5 маусым 1955, Рио-де-Жанейро), Эдиньо (порт. Edinho) ретінде танымал — бразилиялық футболшы. Кейін бапкерлікпен айналысты. Бразилия ұлттық футбол құрамасының қорғаныс шебінде ойнаған. Карьерасын 13 жасында "Флуминенсенің" жастар клубында бастады. 1975 жылдан "Флуминенсенің" бірінші клубында алаңға шыға бастады. Оны командаластары «Триколор-Машина» деп атады. Бес жылда үш рет Рио-де-Жанейро чемпионатын ұтып алды. 1982 жылы Италияның "Удинезе" клубына ауысты. Италиялық клуб сапында бес жылдай ойнап, отандасы Зико екеуі жетекші футболшысы болды.  1987 жылы Бразилияға қайта оралып, "Фламенго" сапында ойнады. Онан соң туған командасы "Флуминенсеге" қайта келді де, кейін "Гремиода", Канаданың "Торонто" клубтарында өнер көрсетті.  Ұлттық құрама сапында 1986 жылғы әлем чемпионатына барды.  

