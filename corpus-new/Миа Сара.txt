Миа Сара (ағылш. Mia Sara), туған кездегі есімі Миа Сарапочелло (ағылш. Mia Sarapocciello, 19 маусым 1967) – америкалық актриса. «Legend»(1985), «Ferris Bueller's Day Off» (1986) және  «Timecop» (1994) атты фильмдердің арқасында танымал атанған. Нью-Йорктегі Бруклин қаласында дүниеге келген. Оның әкесі, Джером Сарапочелло, фотограф және әнші, ал анасы Диана Сарапочелло сәнші және фотограф болған. Бруклиндегі Қасиетті Аннаның мектебін бітірген. 1980 жылдары басты рөлдерге ие болып түсе бастайды. «Legend» фильмінде Лили ханшайымын, «Ferris Bueller's Day Off» фильмінде Ферристің жан құрбысының рөлін ойнап, танымал атанған. 1992 жылы Сидни Люметтің «A Stranger Among Us» фильмінде түскен. 1995 жылы «Timecop» фильміндегі рөлі үшін «Сатурн» жүлдесінің номинанты болған. WB Network арнасынан көрсеткен «Birds of Prey» телехикаясында түскен.  Миа Сара 1996 жылы Джейсон Коннериге күйеуге шығып, 1997 жылы Дэшин Куинн Коннери атты ұлдары дүниеге келді. Екеуі 2002 жылы ажырасқан болатын. Қазір Сара Брайан Хенсонның әйелі болып табылады.   

