Тұман (Туман) — дисперстік тамшы сұйық фазадағы аэрозоль. Атмосферадағы туман — жерге жақын қабаттағы су тамшыларының, мұз кристалдарының және тағы басқа қатты бөлшектердің жиынтығы. Тұман көріну қашықтығын қысқартып, көлік жүргізушілердің жұмысына кедергі келтіреді. Металдардың коррозиясын арттырады. Ал атмосфера тұнықтығының бірден төмендеуі егістік түсімінің азаюына апарып соғады. Уытты тұман, әсіресе, радиоактивтік тұман адам денсаулығына қауіпті, кейде технологиялық процестердің қалыпты жүруіне кедергі келтіруі мүмкін.  

