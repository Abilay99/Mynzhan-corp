Бүгінгі күні кітапхана даму стратегиясы заманауи инновациялық технологияларды енгізуге негізделген облыстағы ірі кітапханалардың бірі. кітапхана құрылымы:Кітапты толықтыру және өңдеу орталығы - кітапхана топтамасының базасын қалыптастырады. кітапхана қорын жаңарту және толықтырумен айналысады.Анықтама-библиографиялық қызмет орталығы: библиография секторы, өлкетану секторы және құжаттарды каталогтау секторы.Библиография секторы кітапхананың ақпараттық және анықтамалық жұмыстарына жауап береді. Библиографтар пайдаланушылар сұранысы, соның ішінде виртуалды сұраныстар бойынша ақпарат іздейді; мамандарға арналған түрлі ақпараттық іс-шаралар өткізеді.Өлкетану секторы – өлкетану ақпараттық ресурстарының түрлі санаттағы пайдаланушыларға қолжетімді болуын қамтамасыз етіп, өлкетану білімін жетілдіруді жүзеге асырады. Сектор мамандары баспа, мұрағат, мұражаймен және авторлармен жұмыс жүргізу арқылы өлкетану құжаттарын анықтаумен айналысады. Сирек кездесетін және көп сұраныстағы өлкетану материалдарын электронды нұсқаға көшіреді. Каталогтау секторы қызметкерлері кітапханаға келіп түскен ақпарат көздерін жүйелеп, оларды электронды каталогта көрсетеді. Ақпарат және сервис орталығы – кітапхана қорынан құжаттарды тауып беру арқылы ақпараттық сұраныстардың толық қамтылуын қамтамасыз етеді. Орталық құрамында: Оқу залдары секторы (Жалға беру және Түнгі абонемент қызметі. Мамандар үшін – қажетті әдебиетті іріктеу); Медиатека (СD, DVD дискілер, аудиожазбалар, бейнекассеталар, нота басылымдары, репродукциялар, грамофон күйтабақтары; тақырыптық бейнесабақтар мен фильмдер көруді (жеке және топпен) ұйымдастыру); Абонементтік қызмет көрсету секторы (үйге берілетін көркем және ғылыми-танымал әдебиеттер, ойын кинолары); Тіркеу секторы (кітапханаға жазу, кітапхана қызметтері әрі жұмыс істеу ережесімен таныстыру мақсатында жаңа оқырмандарға экскурсия ұйымдастыру).Ақпараттық-коммуникациялық технологиялар орталығы: Интернет-зал (жоғары жылдамдықты желіден ақпарат іздеу, кеңесшілер көмегі, ақпараттарды басып шығару немесе сыртқы тасымалдағыштарға сақтау, компьютерлерді немесе семинар жүргізу үшін залды толығымен жалға алу/резервтеу. Пайдаланушы желіде жұмыс істеу уақытын Ережеге сәйкес өзі анықтайды); Тренинг орталығы және IT-OTAU (қысқа мерзімді тренингтер, ДК негіздері, Интернет желісі және электронды пошта т.б. бойынша курстар); Құжаттардың электрондық жеткізілімі (пайдаланушы тапсырысына сәйкес біздің кітапхана мен өзге кітапханалар қорларынан құжат көшірмелерінің электрондық жеткізілімін жасау).Халықаралық ресурстар орталығы - Неміс ақпарат орталығы, Француз оқу залы, Америка мәдени орталықтарында шет тілдерін үйренушілер үшін керемет басылымдар топтамасы жинақталған. Кино және пікірталас клубтары жұмыс істейді. Облыс кітапханаларын дамыту орталығы – өңірімізде ақпараттық кеңістік құруда ерекше орын алады. Орталықтың басты міндеті – облыстың аудан мен ауыл кітапханаларының заманауи ақпараттық-коммуникациялық технологияларды меңгеріп, пайдалануына көмек көрсету. http://www.pushkinlibrary.kz/ 

