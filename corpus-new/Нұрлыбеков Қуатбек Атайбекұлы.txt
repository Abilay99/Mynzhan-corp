 Нұрлыбаев Қуатбек Атайбекұлы (01.05.1937 жылы туған, Алматы облысы Қарасай ауданы, бұрынғы Дружба кенті) — суретші, Қазақстан Суретшілер одағының мүшесі (1971), Қазақстан білім беру ісінің үздігі. 1961 ж. Алматы көркемсурет училищесін, 1968 ж. ҚазПИ-ді (қазір АлМУ) бітірген. Қазір осы оқу орнында ұстаздық етеді. Нұрлыбаев Қуатбек тарихи тұлғалардың (Т. Рысқұлов, М.Х. Дулати, Бөгенбай батыр, т.б.) бейнелерін жасап, әсем табиғат көріністерін (Сарыарқа, Алатау, т.б.) кескіндеді. Көптеген туындылары өнертанушы мамандардың тарапынан жоғары баға алып, шетелдік жөне республикалық  көрмелерден орын алды. 

