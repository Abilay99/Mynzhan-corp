Ауаның ылғалдылығы - ауадағы су буының мөлшері; ауа райы мен климаттың ең маңызды сипаттамаларының бірі. Ауаның ылғалдылығы бірнеше өлшеммен сипатталады: Ауаның ылғалдылығы атмосферадағы су буы, топырақтағы, өсімдіктегі және жалпы судың  булауынан пайда болады. Ауаның жер бетіне таяу қабаттарында ылғалдылық мөлшері әр түрлі. Жер бетінен қашықтаған сайын ылғал кеми береді, стратосферада мүлдем жоққа жақын.  Жоғары ендіктердің суық ауасы мен шөлді аудандардың  құрғақ ауасында  ол бүкіл массасының 0,2%-ына тең, экватор бойында 2,6%, ыстық және ылғалды  тропиктік ормандар тұсында 4%. Ауаның ылғалдылығының жер бетіндегі органикалық тіршілік үшін маңызы өте зор, себебі ол ағзалардың өздерін қоршаған ортамен жылу алмасуын реттеп отырады.  

