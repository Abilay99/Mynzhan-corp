Хусейн Әмір-Темір  (17 қаңтар 1940 жылы, Қызылорда облысы, Сырдария ауданы, А.Тоқмағанбетов ауылы) - режиссер..   Алматыдағы өнер институтын (Құрманғазы атындағы Қазақ ұлттық консерваториясы) бітірген (1965). 1965-1967 жылдары С.Сейфуллин атындағы Қарағанды облысы драма театрында актер әрі актер шеберлігі сабағының оқытушы, 1967-1990 жылдары Н.Бекежанов атындағы Қызылорда облысы драма театрында актер, режиссер, бас режиссер, 1992-2003 жылдары Б.Римова атындағы Талдықорған драма театрында бас режиссер болып қызмет еткен. 2003 жылы Қызылорда драма театрының көркемдік жетекшісі. 20-дан астам рөлде ойнап, 200-ге жуық қойылымды сахнаға шығарған. VI, X, XI Қазақстан Республикасы Театрлары фестивальдарының лауреаты. "Еңбектегі ерлігі үшін", "Еңбек ардагері" медальдарымен және бірнеше дипломдармен марапатталған. Қазақстан Республикасының еңбек сіңірген қайраткері (2000).   

