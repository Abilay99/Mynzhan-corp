Джессика Карен Зор (ағылш. Jessica Karen Szohr; 31 наурыз 1985) – «Өсекші қыз» сериалындағы Ванесса Абрамстың рөлімен танымал болған американдық актриса. Джессика Зор 1985 жылы 31 наурызда Висконсин, АҚШ-та туған. Бұл жерді ол «отбасы қалашығы» деп атаған.  Актриса жартылай венгриялық және афроамерикандық текті. Оның отбасысында бес бала бар және Джессика олардың ішінде ең үлкені. Кішкентай кезде Зор футбол ойнайтын, студенттік кеңестің мүшесі болды және қолдау тобына кірген. Сондай-ақ ол досымен бірге мұғалімдердің үйлерін жинаумен айналысатын компания ашқан. Зор алты жасында модель болған, ал он жеті жасында Лос-Анджелеске көшіп, актерлік мансабын бастады. 2003 жылы «Менің әйелім және балаларым» атты сериалында түсті, сондай-ақ ол «C.S.I.: Қылмыс орны Майами» сериалына қатысты. 2010 жылы «Пираньи  3D», ал 2011 жылы «Зеңгір үйді ұрлау» және «Мен оның бұны қалай жасайтының білмеймін» фильмдеріне түсті. Джессика Зор 2007 жылы Daughtry музыкалық тобының «Over You» бейне клипке түсті, ал 2013 жылы Тейлор Свифтің «22» әнінің клипінің түсіріліміне қатысты. Джессика 2008 жылдан бастап Эд Вествикпен, «Өсекші қыз» сериалы бойынша әріптесімен жүріп жүрген болатын. Бірақ 2010 жылы жұп айырылысты. Болжам бойынша айырылысу себебі Джессиканың  опасыздығы болып табылады. 2012 жылы олар қайтадан бірге екендігі туралы өсек пайда болды, алайда бұл шын болып шыққан жоқ. Джессика әнші Тейлор Свифт пен актриса Нина Добревтің жақсы құрбысы. Актриса денесін 11 рет әшекейледі. 

