Цигай қойы— етті және биязы жүнді қой тұқымы. Ресейге Бессарабиядан 19 ғ-дың басында, ал Қазақстанға 20 ғ-дың 30-жылдары әкелінген. Сыртқы түрі және жүнінің сапасы жағынан меринос қойына жақын. Цигай Қойының сүйегі мықты, арқасы тегіс, жалпақ. Қошқарының орташа салм. 85 — 95 кг, саулығы 45 — 50 кг. Жүнінің ұзындығы 8 — 10 см, сапасы 48 — 56. Қошқарынан 6,5 — 7,5 кг, саулығынан 3,5 — 4,0 кг жүн қырқылады. Таза жүн түсімі 56 — 58%. Әр 100 саулығынан 115 — 120 қозыдан алынады. Цигай Қойы далалық өңір-дің табиғи жағдайына көнбіс. Жүнінен әр түрлі шұға, тоқыма бұйымдар, терісінен сең-сең тон, т.б. жасалады және сапиян былғары алынады. Цигай Қойы Ресейдің Ростов, Саратов, Орынбор, т.б. облыстарында, Молдавияда, Украинада және Қазақстанның батыс облысында өсіріледі.   

