Израиль Ұлттық футбол құрамасы — халықаралық футбол жарыстарында Израильдің атынан сынға түсетін ұлттық құрама. Басқарушы орган - Израиль футбол қауымдастығы. 1994 жылдан бері УЕФА мүшесі.  1928-48 жылдары ойнаған Палестина құрамасының ізбасары саналады. 1948 жылы Палестина және Израиль боп екіге бөлінген соң, Израиль құрамасы өз алдына ойнай бастады. Кейіндей АФК құрамына мүше болды да, бірнеше рет Азия кубогына қатысты. 1956, 1960 жылдары Азияның күміс жүлдегері атанды да, 1964 жылы чемпион атанды. 1968 жылы Азияның қола жүлдесін ұтып алды. Кейін араб елдерімен қақтығыса беріп, Азия кубогына бойкот жариялап, Азиядан кетті. Әуелі Мұхиттық аралдарда конфедерациясында ойнады, 1982 жылғы ӘЧ іріктеуінде Еуропа құрамаларымен бірге жолдаманы сарапқа салды. 1986, 1990 жылдары іріктеуде Мұхиттық аралдарда ойнады. 1994 жылы ресми түрде УЕФА мүшесі атанды. 1950 жылдан бері әлем чемпионатының іріктеу турниріне қатысып келеді. Тек бір рет қана, 1970 жылы финалдық турнирге қатысты. Италия, Уругвай, Швеция құрамаларымен бір топқа түсіп, үш ойында екі ұпай жинады. Әуелі Уругвайдан ұтылып (0:2), келесі ойында Швециямен тең түсті - 1:1. Израиль сапынан голды Мордохай Шпиглер соқты. Соңғы турда чемпионаттың болашақ финалисі Италиямен тең ойнады. Бұл ойында есеп ашылмады.  2018 жылғы әлем чемпионатының іріктеуінде төртінші орында қалды. 

