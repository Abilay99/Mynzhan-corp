Панфёров Фёдор Иванович (02.11.1896, қазіргі Ульянов облысы, Павловка ауылы, - 10.09.1960, Москва) - орыс совет жазушысы. 1926 жылдан КПСС мүшесі. (1923-1925) жылдары -  Саратов университетінде оқыды. (1925-1931) жылдары «Крестьянский журналы» журналының редакторы болды1931-1960 жылдары (аз үзіліспен) «Октябрь» журналының редакторы болды. 1918 жылы - «Аталар алдында» атты алғашқы әңгімесі жарияланды. Содан бері Панфёров Фёдор Иванович көптеген очерктер, әңгімелер, пьесалар, повестер, романдар жазды. Фёдор Иванович Панфёровтің «Бейбітшілік үшін күрес» роман қазақ тіліне аударылып (1954) басылды. СССР Жоғарғы Советінің депутаты. 5 орденмен, медальдармен марапатталған. 

