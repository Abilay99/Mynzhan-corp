Шопанұлы Дүйсен (1888, Ақмола облысы, Калин ауданы Терсаққан ауылы – 1969) – белгілі қоғам қайраткері. 18 жасқа дейін тамаша етікші болып, аяқ киімді тапсырыс бойынша тіккен. Бұл туралы Ақмола губерниясында дүкендер жүйесінің басшысы Платов деген көпес естіп, оны өзіне жұмысқа шақырып, бір дүкеніне меңгеруші етіп тағайындайды. Қоғамның белгілі өкілдерімен тығыз қарым-қатынас оны жергілікті революционерлермен байланысқа алып келді. Олардың ішінде Ә. Майкөтов, Түлкібай, Мұқаш Машкеев (кейіннен «Социалистік Қазақстан» газетінің қызыметкері), О. Мазгутов (ген. Дутовты тұтқындауға қатысқан), О. Қуандықов, тағыда басқа бар. 1922 – 32 ж. Атбасар тұтынушылар қоғамының төрағасы болады. Ұжымдастыру кезеңінде Ш. өзінің дүкені орналасқан үлкен үйін, 40 өгіз, жылқы, сиыр мен қойларын ұжымшарға берген. 1932 ж. оның достары мен мүдделестерін тұтқындай бастағанда ол Ташкентке кетуге мәжбүр болады. 1937 ж. Солтүстік Қазақстан облысына келеді. Зейнетке шыққанан кейін «Шежіре» құрастыруға қаты-сады. Жергілікті және республикалық газеттерде Ш-ның материалдары жарияланып отырған.  

