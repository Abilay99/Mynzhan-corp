«Абай шығармаларындағы эстетикалық тағылым» («Эстетическое в творчестве Абая») - монография, «Қазақстан» баспасынан 1979 ж. орыс тілінде жарық көрген. Авторы - Ә. С. Қалмырзаев. Монография Абай шығармаларының эстетикалық, негізін, ақынның эстетикалық, көзқарасын анықтауға арналған. «Абайдың эстетикалық көзқарастарының идеялық - тарихи бастауы. Ақынның эстетикалық түсінігі - оның қоғамдық-философиялық көзқарасының құрамдас бөлігі» және «Абай шығармаларындағы эстетикалық категориялар» атты 2 тараудан құралған. Оларда ақын өлеңдерін нақты ғылыми салыстырып тексерудің негізінде түрлі эстетикалық, категориялардың (сұлулық, жоғарғы рух, күлкі, қайғы) қолданылу жүйесі ашып көрсетіледі. Автор Абай өнер адамының шындыққа деген эстетикалық, талғамының ең жоғарғы көрінісі сұлулық деп білді. Оның түсінігінде жоғары рух аңыздарда айтылатын керемет құбылысы емес, адам санасының ақиқат күші. Ақынның өмірлік мұраты - адамгершілік қарым-қатынастарды жетілдіре түсу. Сондықтан да Абайдың әдеби мұрасы қазақ халқының эстетикалық, мәдениетін қалыптастыруда және оны одан әрі дамытуда маңызды қызмет атқарды - деп атап көрсетеді. Көлемі 8,4 баспа табақ, 8 500 дана болып басылған.   

