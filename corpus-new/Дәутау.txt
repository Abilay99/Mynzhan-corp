Дәутау  – Мұғалжар тауының орта тұсындағы аласа тау массиві.  Ақтөбе облысы Мұғалжар ауданы жерінде орналасқан. Абсолюттік биіктігі 622 м. Силур, төменгі девон кезеңдерінің жанартаутекті-шөгінді (лава, туф, тақтатас) жыныстарынан түзілген.  Тау басы мен беткейлеріне бетеге, боз,жусан және бұта аралас (қараған, тобылғы, т.б.) шөптесінді ландшафт тән, таудың қоңыр топырағы қалыптасқан. Дәутау  – көктемгі-күзгі жайылым. Таудың шығыс баурайында бұлақ көздері (Қалисанбұлақ, т.б.) бар.   

