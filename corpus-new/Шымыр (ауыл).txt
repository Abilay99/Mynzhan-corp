Шымыр — Алматы облысы Ескелді ауданы, Қарабұлақ ауылдық округі құрамындағы ауыл.  Аудан орталығы — Қарабұлақ ауылынан солтүстік-батысқа қарай 5 км жерде, Қаратал өзенінің сол жағалауында, боз жусан, ши аралас өскен қоңыр, қызғылт топырақты жазықта орналасқан. 1999 жылы тұрғындар саны 1544 адам (717 ер адам және 827 әйел адам) болса, 2009 жылы 1822 адамды (887 ер адам және 935 әйел адам) құрады. 1957- 97 жылдары "Победа" кеңшарының орталығы болды. Оның негізінде Ш-да өндірістік кооператив және шаруа қожалықтары құрылды.  Орта мектеп, клуб, кітапхана, фельдшерлік-акушерлік пункт, т.б. мекемелер бар. Ауыл арқылы Қарабұлақ-Талдықорған автомобиль және темір жолы өтеді. 

