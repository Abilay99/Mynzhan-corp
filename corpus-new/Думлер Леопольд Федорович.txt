Думлер Леопольд Федорович (20 шілде 1919 жылы туған, Ресей, Саратов облысы, Маркс қаласы) — ғалым, геология-минералдар ғылымдарының докторы (1970), профессор (1977). Мәскеу тау-кен институтын бітірген (1941). 1941 — 56 жылдары Қарағанды көмір алабының шахталарында, Орталық Қазақстан геология-барлау экспедицияларында инженер, аға инженер, бас инженер, Орталық Қазақстан геология басқармасының бас инженері (1956 — 71), бастығы (1971 — 79), 1979 — 87 жылдары “Орталыққазгеология” өндірістік-геология бірлестігінің бас директоры қызметтерін атқарған. 1987 жылдан Қарағанды мемлекеттік техникалық университетінің профессоры. Негізгі ғылым еңбектері көмірдің аймақтық және термальдік метаморфтану құбылыстарын, көмір кендерінің пайда болу және орналасу заңдылықтарын зерттеуге арналған. Шұбаркөл көмір кен орнын ашқан (1983). Екі мәрте КСРО Мемлекеттік сыйлығының лауреаты (1977, 1988). Екі рет Еңбек Қызыл Ту орденімен және медальдермен марапатталған. http://g-to-g.com/index.php?version=rus&module=5&id=2142   

