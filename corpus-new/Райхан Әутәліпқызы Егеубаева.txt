Райхан Әутәліпқызы Егеубаева (15 қаңтар 1944 жылы туған, Қостанай облысы, Қостанай ауданы, Тұңғыш ауылы) – биология ғылымының докторы (2003). Қостанай мемлекеттік педагогикалық институтын (1967) және Қазақстан Ғылым Академиясының Ботаника ғылыми-зерттеу институтының аспирантурасын (1978) бітірген соң осы институтта зертханашы (1970–75), кіші ғылыми (1980–89), ғылыми (1989–91), аға ғылыми қызметкер (1991–97), лаборатория меңгерушісі (1997–2005), 2006 жылдан бас ғылыми қызметкер болып жұмыс істеді. «Эфирномасличные растения Юго-Востока Казахстана и пути их рационального использования» деген тақырыпта докторлық диссертация қорғады. Егеубаева 120 ғылыми жарияланымның, оның ішінде 1 монографияның авторы; 2 патенті бар.   

