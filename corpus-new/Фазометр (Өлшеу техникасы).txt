(грек. pһа ‘sis - пайда болу және грек. metre ‘o - өлшеймін) — берілген жүктеме бойынша электрлік тізбекте кернеу мен ток векторларының арасындағы фазалардың ығысу бұрышын өлшеуге арналған (көрсететін немесе өздігінен жазатын) аспап. Фазометр көбінесе фазалардың ығысу бұрышының косинусын анықтайды. Одан ток пен кернеудің сол мәндегі активті қуат байланысты. Фазометр электрлік, ферродинамикалық, электрмагниттік, магнитэлектрлік (өлшеуіш тізбектерінде) және электронды болып бөлінеді. Электронды түрінен басқа фазометрлердің барлық түрлерінде өлшеуіш механизм ретінде сәйкес жүйедегі логометр* пайдаланылады. Арналуына байланысты фазометр бір және үш фазалы; cos ср мәнінде градусқа бөлінген техникалық қалқанды, cos ср мәндеріне немесе градусқа бөлінген бөлім балары бар лабораториялық тасымалды болып бөлінеді.  

