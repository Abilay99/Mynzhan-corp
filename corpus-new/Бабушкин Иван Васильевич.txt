Бабушкин Иван Васильевич(1873-1906)…Дүниенің қолында жұмыс істеу өте қиын еді,- титтей де болса тыныстамақ болып отыра бергенімізде: «Ванька, әй, Ванька-а-а!»- деген айғай шығады. Сол-ақ екен бала селк етіп, дүкеншінің, сауда қожасының, зат алуға келгендердің тапсырғандарын орындауға тұра ұмтылады. Ол өзінің балалық шағы өткен Леденское селосын жабырқап есіне алады; мұнда оның әкесі қайтыс болып, шешесі семьясымен Петербургке көшіп барды. Он төрт жасында Ваня Бабушкин саудагерден қашып шығып, Кронштадт портының шеберханасына үйренуші болып енді; онан соң Петербургтің бір заводында слесарь болып жұмысқа тұрды. Бір күні Бабушкинге жолдасы оқы деп листовка әкеліп берді. Онда өмірдің әділетсіз жақтары айтылған екен. Фабрикалар мен заводтардың иелері ештеңе істемесе де ауқатты тұрады, жұмысшылар станок басында таңертеңнен қас қарайғанға дейін еңбек етсе де ақыны аз алады, аш, жалаңаш, жоқшылықта күнелтеді деп жазылыпты. Бұл листовка Бабушкинге үлкен ой салып, ол өмірге басқаша қарай бастады. Кітап оқумен айналысып, жұмысшыларға арналған кешкі мектепке жазылды. Мұнда Н.К. Крупская сабақ беретін еді. Орыс тілі сабағында бірде Бабушкин жай сөйлемге мынадай мысал келтіріп: «Біздің заводта жақында стачка болады», - деп жазды. Сабақтан кейін мұғалима оған нағыз революционер сақ болуға жіне полицияның қолына түсіп қалмайтындай ақыл-айламен қимылдауға тиіс екенін түсіндірді. Көп кешікпей Бабушкин астыртын құрылған «Жұмысшы табын азат ету жолындағы күрес одағының» алғашқы қатысушыларының бірі болды. Одақ жұмысына В.И. Ленин басшылық жасады. Бабушкин жолдастарымен бірге революциялық үндеулер жазды, жұмышыларды астыртын үйірмелерге жинады, Лениннің «Искра» газетін ұйымдастыруына жәрдемдесті, оны жұмысшылар арасына таратты, өзі «Искраға» мақала жазды. Жандармдар Бабушкиннің ізіне түсіп, ақыры оны тұтқынға алды. Жолдастары оның камерасына(абақтысына) темір кесетін кішкентай ара жеткізіп берді. Слесарь шебер қимылдап, темір торды дыбысын шығармасьан кесті. Сөйтіп Бабушкин бостандыққа шықты. Ол Лондоннан – сол кезде шетелде тұратын Владимир Ильичтің пәтерінен бірақ шықты. Алайда бұл тыныстау ұзақ болмады. Бабушкин  революцияны әзірлеу үшін Россияға жасырын қайта өтті. Сол бойда ол түрмеге түсіп қалды. 1905 жылғы революцияны Бабушкинді якутияда айдауда жүрген жерінен босатты. Ол қайтадан революциялық жұмысқа бел шеше араласып, Иркутскіде қарулы көтерідіс әзірледі. Ол жолдастарымен бірге Иркусткінің революцияшыл жұмысшыларына қару-жарақ әкеле жатқан поезды жазалаушылар қамап алды. Революциялық құпияны сақтап, большивиктер аты-жөндерін айтпады. «Олар ерлерше қаза тапты...» - деген Владимир Ильич Ленин бұлардың апат болуы жайында.    

