      Шүйнеккөл – Сырдария алабындағы тұйық көл.  Оңтүстік Қазақстан облысы Түркістан қалалық әкімдігіне қарасты аумақта. Ескі Иқан аулынан оңтүстікке қарай 13 км жерде, теңіз деңгейінен 189,5 м биіктікте орналасқан.  Ауданы 3,62 км, ұзындығы 5,9 км, ені 1,1 км. Жағалық сызығының ұзын 19,2 км. Жағалауы жайпақ, батпақты, сор келген. Оңтүстік-батысында Шошқакөл батпағы орналасқан. Көктемде Көк-қиясай өзені құйып, су деңгейі көтеріледі. Шүйнеккөл суы кермек, бірақ мал суаруға жарамды. 

