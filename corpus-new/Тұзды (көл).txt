       Тұзды — Өлеңті алабындағы тұзды көл.  Батыс Қазақстан облысы Ақжайық ауданында, Базартөбе ауылынан солтүстік шығысқа қарай 40 км жерде.  Аумағы 22,0 км, ұзындығы 15 км, ені 1,4 км, жағалау сызығының ұзындығы 28 км. Көл жағалауы жазық, оңтүстік-шығысы сор. Жауын-шашын және жер асты суларымен толығады. Солтүстігіне шағын Жыланды өзені құяды. Жаз айларында бірнеше шағын көлшіктерге бөлініп қалады, кейде түбіне дейін құрғайды. Су мол жылдары айналасындағы көлдермен бірігіп кетеді. Алабы – шабындық.   

