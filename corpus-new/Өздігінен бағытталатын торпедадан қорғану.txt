Өздігінен бағытталатын торпедадан қорғану — қарсыластың өздігінен бағытталатын торпеданы қолдану тиімділігін төмендету. Өздігінен бағытталатын торпеда аппаратурасын радиоэлектрондық басу жөнінен радиоэлектрондық қорғаныштың құрамды бөлігі болып саналады. Оған жататындар: өздігінен бағытталатын торпеданы жою, оның көздеу аппараттарын кедергімен басу, шу, ультрадыбыс және басқа да сәуле шығаратын алдамшы гидроакустикалық нысаналар жасау, өздігінен бағытталатын торпеданың жою қабілетінен жалтару мақсатында маневр жасау, механизмдердің шулылығын басу және қозғалыстың аз шулы режімін таңдау.  

