УЕФА кубогының финалы 2003 (ағыл. 2003 UEFA Cup Final) — 2002/03 жылғы УЕФА кубогының финалдық матчы. 21 мамыр күні Севильядағы Олимпиада стадионында өтіп, Португалияның "Порту" клубы 3:2 есебімен Шотландияның "Селтик" командасын жеңді. Осы жеңістен соң "Порту" 2003 жылғы УЕФА Суперкубогына қатысуға мүмкіндік алды. Матчтың негізгі уақыты 2:2 есебімен тең аяқталды. Қосымша таймдар бастала бере "Селтиктің" гвинеялық қорғаушысы Бобо Бальде екінші ескертуін алып алаңнан қуылды да, қалған уақытта "Порту" басым болды. Португалиялық клубтан да бір ойыншы (Нуну Валенте) қуылды, біраз ол 120-минутта ғана, ойын бітер тұста алаңнан кетіп, приенейліктердің ойынына онша кері әсері болмады. Ойын тағдырын шешкен үшінші шолды 115-ші минутта Дерлей енгізді.  "Порту" дәл осы құраммен 2004 жылы УЕФА Чемпиондар Лигасында топ жарды. 

