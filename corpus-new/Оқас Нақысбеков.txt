Оқас Нақысбеков (6. 12. 1928 жылы туған Алматы облысы, Шелек ауданы, Қазақстан ауылы) — тіл білімі маманы, филология ғылымы докторы. Түрген педучилищесін бітірген (1945). 1945-1947 ж. Шелек ауданы бастауыш мектебінің мұғалімі. 1947-1951 ж. Абай атындағы Алматы педагогикалық институтында оқыды. 1951 жылдан бастап ҚР ҒА А.Байтұрсынұлы атындағыТіл білімі институтында алғаш кіші, одан соң аға, жетекші, ал, қазір бас ғылымы қызметкер. 1954-1957 ж. осы институттың аспиранты. 1963 ж. "Шу бойы қазақтарының тіл ерекшеліктері" деген тақырыпта кандидаттық (академик I. Кеңесбаевтың жетекшілігімен), "Қазақ тілінің оңтүстік говорлар тобы" деген тақырыпта докторлық диссертация қорғады. Көптеген диалектологиялық экспедицияларға қатысып, Қазақстандағы облыстарды түгел аралап, Өзбекстан, Түркменстан, Тәжікстан, Қырғызстан, Қарақалпақстанда және Ресейдің Волгоград, Астрахань, Орынбор, Омбы облыстары мен Монғолиядағы Баян-Өлгий қазақтары тілін зер- ттеп, қазақ тіліне, ауыз әдебиетіне байланыс- ты материал жинады. Лексиког. саласында қазақ тілінің диалектол., түсіндірме, "Үлкен орысша-қазақша" және "Қазақша-орысша" қалта сөздіктерін құрастыруға қатысты. Сонымен бірге "Қазақ тілінің диалектологиялық атласы" мен "Түркі тілдерінің диалектологиялық атласын" және "Европаның лингвистикалық атласын" жасаушылардың бірі. "1941-1945 жж Ұлы Отан соғысындағы қажырлы еңбегі үшін.", "Пятьдесят лет Победы в Великой Отечественной войне 1941 — 1945 жж." медальдарымен, ҚазКСР Жоғарғы Кеңесінің және ҚазКСР ҒА грамоталарымен марапатталған.  

