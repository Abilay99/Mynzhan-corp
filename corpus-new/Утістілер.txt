Утістілер немесе Улы кесірткелер - Бауырымен жорғалаушылар класының Қабыршақтылар отрядының тұқымдасы.  Тұқымдаста жалғыз тегі бар. Текте  Мексика мен АҚШ-тың Аризона штатының құрғақ және шөлді далаларын мекендейтін улы кесірткелердің екі түрі бар. Утістілер тұқымдасында қазіргі уақытта 1 тек Heloderma бар. Текте 2 түрі, бірнеше түршелері бар. Heloderma suspectum -  ірі денелі, ұзындығы 33–56 см см. Сарғылт қызыл немесе қызғылт қоңыр түсті болып келеді. Басында дақтар бар. Heloderma horridum немесе  эскорпион  алғашқысынан да ірірек, денесі  тұрқы 89 см-ге дейін жетеді. Басында дақ болмайды.  Олар күндіз тастардың арасындағы індерде тығылып жатады. Тек кеш түсісімен ғана індерінен шығып, кішкентай жәндіктермен, құстардың жұмыртқасымен қоректенеді. Күн қатты ысыған кезде індеріне кіріп жатады. Жыл бойғы жиған қоректері құйрықтарына май болып жиналады да, соның тоқтығымен ұзақ уақыт жата береді. Бұл улы кесірткелердің уы өте күшті болады. Жануарларды шақса, өліп кетеді. Ал адамды шаққанда дер кезінде медициналық көмек алмаса, ісініп, соның салдарынан өліп кетуі де әбден мүмкін. Америка Құрама Штатының оңтүстік-батысы мен Мексиканың солтүстігінде тіршілік етеді. 

