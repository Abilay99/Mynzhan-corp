Ызакөл — Түркістан облысы Отырар ауданы, Көксарай ауылдық округіне қарасты ауыл.  Аудан орталығы — Шәуілдір ауылынан оңтүстік-батысқа қарай 29 км-дей жерде, Сырдарияның оң жағалық аңғарында қамыс, құрақ аралас астық тұқымдас шөптесіндер өскен қуаң жазықта орналасқан.  1999 жылы жергілікті тұрғындар саны 337 адам (178 ер адам және 159 әйел адам) болса, 2009 жылы 257 адамды (125 ер адам және 132 әйел адам) құрады. Ауыл 1940—1996 жылдары қаракөл қойын өсіретін "Шәуілдір" кеңшарының бөлімшесі болған. Бөлімше негізінде Ызакөлде агроқұрылымдар жұмыс істейді. Ауылдың батысында 1 км жерде Сырдария өзені ағып жатыр. Ызакөл арқылы Түркістан-Сарыағаш және Түркістан—Шардара автомобиль жолы өтеді. 

