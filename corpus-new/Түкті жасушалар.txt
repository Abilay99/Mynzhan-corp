Түкті жасушалар (волосковые клетки) (cellulae sen- soriae pilosae, лат. cellula — жасуша, sensum — сезім, pilus — түк) — есту мүшесі — ішкі құлақтағы жасушалар. Ішкі құлақта дыбысты қабылдайтын иірімді мүше (кортиев орган) орналасады. Иірімді мүшеде сезгіш түкті жасушалар және тіректік жасушалар болады. Бұл жасушалар орналасу орнына байланысты ішкі және сыртқы жасушаларға бөлінеді. Ішкі сезгіш түкті жасушалардың пішіні құмыра тәрізді болып келеді, бір қатарда орналасады. Бұлардың дөңестенген жоғарғы ұшында қысқа тығыз микробүрлер (стереоцилий) болады. Иірімді мүшеде 20000 түкті жасушалар кездеседі. Сыртқы сезгіш түкті жасушалар 3-4 қатарда орналасады. Түкті жасушалар екінші сезгіш жасушаларға жатады.   

