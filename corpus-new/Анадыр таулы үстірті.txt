Анадыр таулы үстірті  -  Азияның солтүстік-шығысындағы Анадыр өзенінің жоғарғы ағысы мен  оның саласы - Юрумкувеемнің аралығында. Ұзындығы 400 км-дей, ені 130 км. Көпшілік жерінің биіктігі 800-1100 м. Палеоген мен бор дәуірінде түзілген базальттан, андезиттен, дациттен құралған.  Үстіртте ірі көл -  Эльгыгытгын бар. Оңтүстік-шығысында Щучий және Осиновск (1221 м) жоталары бар. Үстіртте тундра бұталары, тау баурайында селдір балқарағай өседі. Батпақты келген өзен бойы бұғы жайылымы ретінде пайдаланады. 

