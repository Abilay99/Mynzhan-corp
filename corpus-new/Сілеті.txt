Сілеті – Ертіс алабындағы өзен.  Ақмола облысы Шортанды ауданы Елизаветинка ауылының маңындағы жылғалардан басталып,  Солтүстік Қазақстан облысындағы Сілетітеңіз көліне құяды.  Ұзындығы 407 км. Су жиналатын алабы 18500 км. Аңғарының ені 500-700 м, кей жерінде 1,5-2 км. Арнасы тік жарлы (3,5-4 м), ені 40-50 м, кейде 120-500 м. Жауын-шашын суымен толығады. Жылдық орташа су ағымы 5,4 м/с. Ірі салалары: Қоянды, Ақжар, Жартас, Кедей, Шолаққарасу, Шилі. Сағасынан 133 км жерден Сілеті бөгені салынған.  

