Бүркемелер - карсыластың барлауынан әскерлер мен объектілерді жасыруға немесе олардың сыртқы түрін өзгертуге арналған инженерлік конструкциялар мен жергілікті заттар. Қолданылу аукымы мен міндетгерінің сипатына карай стратегиялық, оперативтік және тактикалық бүркемелер болып бөлінеді. Бүркемелер табиғи (ормандар, бұталар, тегіс емес жер бедерлері, құрылыстар және т.б.) және жасанды (инженерлік бүркеніш конструкциялары) болып бөлінеді. Соңғылары табиғи бүркемелермен бірге қолданылып, оптикалық, радиолокациялық, кұрастырылған және арнайы болып бөлінеді. Оптикалық бүркемелерлер бүркенішті объектілер мен карсылас арасындағы әр-түрлі кедергілер. Табельдік бүркеніш жинақтарынан, сондай-ак жұмсалған және жергілікті бүркеніш құралдарынан койылады. Оптикалық бүркемелерге: әуе және жер үсті барлауынан жасыратын бойтасалау; көлденең бүркеніштер және әуе барлауынан жасыратын аспалы бүркеніштер; жер үсті барлауынан жасыратын тік және қиғаш бүркеніштер; деформациялайтын бүркеніштер (объекті пішінін өзгертетін), макеттер кіреді. Радиолокациялық бүркемелер: бүркеніш экраны, радиотолкындарға арналған жергілікті кұралдардан жасалған түссіз кедергілер. Бүркеніш-бөгеттерге қарсыластың радиолокаторының экранында объекті табуға кедергі жасайтын белгілер беретін бұрыштық (дипольді) көрсеткіштер жүйесі жатады. Құрастырылған бүркеніштер — оптикалық бүркеніштердің немесе бүркеніш-экрандардың бүркеніш-бөгеттермен бірігуі. Арнайы бүркеніштер — объект сәулеленуін экранға түсіруге арналған қондырғы. 

