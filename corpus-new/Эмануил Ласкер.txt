Ласкер Эмануил (24.12. 1868, Польша, Берлинхен (қазіргі Барлинек) — 13.1. 1941, АҚШ, Нью-Йорк) — неміс шахматшысы, шахматтан әлемнің 2-чемпионы (1894 — 1921), математика және философия ғылым докторы (1902). 1889 ж. Бреславлде өткен турнирде спорт шебері нормасын орындады. В.Стейницпен (1894, 1896 — 97), Ф.Маршаллмен (1907), З.Таррашпен (1908), Д.Яновскиймен (1909, 1910) әлем біріншіліктерінде кездесіп жеңіске жетті. Нью-Йоркте (1893, 1924), Санкт-Петербургте (қазіргі Санкт-Санкт-Петербург) (1895 — 96, 1909, 1914), Нюрнбергте (1896), Лондонда (1899), Парижде (1900), Моравска-Остравада (1923) өткен турнирлер жеңімпазы. 1934 — 36 ж. КСРО-да тұрып, халықаралық турнирлерге КСРО атынан қатысты. 1921 ж. Гаванадаәлем чемпионы атағы үшін болған матчта 5:9 есебімен Х.Р. Капабланкадан ұтылды.   

