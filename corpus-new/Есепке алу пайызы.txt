Есепке алу пайызы - вексельдерді есепке алу кезінде, яғни төлеу мерзімі жетпей банкілердің вексельдерді сатып алуы кезінде банкілер алатын пайыз. Ол вексельде көрсетілген сома мен вексель ұстаушыға төленетін соманың арасындағы айырманы көрсетеді. Есеп пайызының нормасы қарыз ақша капиталына деген сұраныс пен ұсыныстың арақатынасына байланысты болады. Егер сұраныс ұсыныстан асып түссе, Орталық банктер есеп пайызын көтереді, қарыз ақша капиталы көп болса, төмендетеді.  

