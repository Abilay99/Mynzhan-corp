Нұрлы қабық (радужная оболочка); (лат. iris — нүрлы) — көз алмасының ортаңғы тамырлы қабығының көздің қасаң қабығынан кейінгі алдыңғы бөлігі. Нұрлы қабықтың ортасындағы кішірейіп, кеңейіп тұратын тесікті көз қарашығы деп атайды. Нұрлы қабықта көздің түсін анықтайтын бояғыш пигментті жасушалар (пигментоциттер) болады. Нұрлы қабықта қарашықты тарылтып және кеңейтіп тұратын бірыңғай салалы ет жасушалары - миоциттер орналасады. Нұрлы қабық көз алмасына өтетін жарық сәулелерінің мөлшерін реттеп, диафрагманың қызметін атқарады.  

