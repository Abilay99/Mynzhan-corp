Эквилибристика (лат. aequіlіbrіs – тепе-теңдікте болу) – цирк жанры. Эквилибристика – орындаушының қандай да бір қолайсыз жағдайда (мысалы, керілген арқан немесе шар үстінде, т.б.) болмысын өз дене салмағын тепе-тең ұстай білуіне негізделген акробатикалық ойын-сауықтың бір түрі. Ертеден белгілі, дегенмен ол 19 ғасырдың 2-жартысынан бастап кең өріс алды. 20 ғасырдың 60-жылдарынан бастап Қазақстанда кәсіби цирк өнерінің өріс алуымен байланысты Эквилибристикамен айналысушылар да бой көрсетті.  

