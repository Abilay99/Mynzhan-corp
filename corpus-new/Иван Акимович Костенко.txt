Иван Акимович Костенко  (1892 – 27.7.1934) – Қарағанды көмір бассейнін игеруді ұйымдастырушылардың бірі. Мәскеу өнеркәсіп академиясын бітірген (1932). 14 жасынан Донбасс (Украина) шахталарында шанашы, ат айдаушы, тіреуші, десятник болып жұмыс істеді. 1918 – 20 ж. бронепоезд командирі болып, Донбасты қорғауға қатысты, 1920 – 28 ж. партиялық, мемлекеттік қызметте болды. 1931 – 33 ж. Донбаста көмір тресі басқарушысының орынбасары қызметін атқарды. 1933 – 34 ж. “Қарағандыкөмір” тресінің басқарушысы болды. Қарағандының жаңа тұрғын аймағы – Жаңа қала құрылысын салуды ұйымдастыруға, ғғ 30, 31, 33/34 тік шахталары мен ғ20 көлбеу шахтасын тұрғызуға, бассейнде көмір өндірудің жаңа жүйелері мен технологиясын енгізуге қатысты. Авиаапаттан қайтыс болды. Костенко есімімен Қарағандыда көше, шахта аталады. Қазақ Энциклопедиясы, 11 - том   

