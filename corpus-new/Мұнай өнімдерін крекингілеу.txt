Мұнайды айдағанда алынатын бензиннің мөлшері жанармайға жанармайға деген сұранысты өтей алмайды. Сондықтан көмірсутектердің ірі молекулаларын айырып, бензин фракциясына сәйкес келетіне кіші молекулалы көмірсутектер алады. Мұнай өнімдерін 400°C-тан жоғары қыздырғанда, ауыр көмірсутектер айырыла бастайды. Оларды  400 - 420°C температураға дейін қыздырып, буға айналдырған күйі екінші ректификациялық мұнарада франкцияларға бөлінеді. Бензиннен басқа:230° - 250°C аралығында ұршық майы,260° - 305°C аралығында машина майы,315° - 325°C аралығында жеңіл цилиндр майы,350° - 370°C аралығында ауыр цилиндр майы бөлінеді, ең соңында гудрон қалдық түрінде қалады.Мұнай өнімдерін белгілі бір қысымда үлкен молекулалы көмірсутектерді қайта өңдеу арқылы бензинді құрайтын кіші молекулаларға айналдыруды крекинг деп атайды. "Крекинг" ағылш. crack - ажырату, үзілу деген мағынаны білдіреді. Крекинг процесін алғаш орыс ғалымы В.Г.Шухов ұсынды. 

