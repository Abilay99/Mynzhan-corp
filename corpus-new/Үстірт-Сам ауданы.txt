Үстірт-Сам ауданы — Қырғыз АКСР-дағы Адай уезі және Қазақ АКСР-дағы Адай округының бұрынғы әкімшілік бөліну бірлігі. Аудан Адай уезі құрамында 1921 жылдың 3 наурызында құрылған. 1922 жылдың 9 қыркүйегінде аудан таратылды. Құрамына кірген болыстар уезд басшылығына тікелей бағыныңқылы болды. 1928 жылы аудан Адай округы құрамында қайта құрылды. 1929 жылдың сәуірінде аудан қайтадан таратылды. Аудан территориясы Жылыой ауданы құрамына өткізілді. Аудан 5 болыстан тұрды. Олар: 1-ші, 4-ші Бозащы; Келімберді; Тайсойған; Жем-Сағыз 

