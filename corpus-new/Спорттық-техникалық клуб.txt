Спорттық-техникалық клуб, «Отан», 1974 жылы ашылған.  Ол облыста спорттың техникалық және әскери-қолданбалы түрлерін дамыту, жастарды еңбекке және Отанды қорғауға тәрбиелеу және дайындау мақсатын көздеді. Клубта авторалли, мотоцикл кросы, оқ ату, әскери-қолданбалы көп сайыс, радиотехника, картинг, авиамоделв спорты, кеме жасау спорты және қызметші иттерді тәрбиелеу секциялары жұмыс істеді. Клубта көптеген спорт шеберлері (КСРО спорт шеберлері — A.В.Тян, В.М. Марченко, B.Т.Бычков, О.Г. Файзуллин, В.М.Чурилин, А.Н.Савичев, Т.С.Иванов, КСРО спорт шеберіне кандидаттар — Ю.Г.Пантелеев, А.С.Тян, Г.П.Бокаушин, С.К.Борисенков, С.Б. Михеев, Н.Г.Ященко, С.Н.Назаренко, т.б.), жүргізуші, комбайншы, радиотехник, т.б. дайындалып шықты. Клуб түлектері арасынан Ф.С.Шагалеев, Н.Майданов Кеңес Одағының Батыры атанды.   

