Тікирек жотасы, Ресей (Алтай өлкесі) мен Қазақстан (Глубоков және Шемонаиха аудандары) шекаралары аралығында орналасқан. Чарыш және Оба өзендерінің суайрығы саналады. Абс. биікт. 2299 м. Жер қыртысы негізінен гранитті және эффузивтік тау жыныстарынан түзілген. Беткейлерінің төм. жағында далалық өсімдіктер, 800 м-ден жоғарыда майқарағайдан тұратын таулы тайга; 1800 м биіктіктен бастап альпілік шалғын және биік таулы тундраға алмасады. Қазақстан бөлігінен Үбі өз. бастау алады. АТАМЕКЕН: Географиялық энциклопедия. / Бас ред. Б.Ө.Жақып. - Алматы: "Қазақ энциклопедиясы", 2011. - 648 бет. ISBN 9965-893-70-5 

