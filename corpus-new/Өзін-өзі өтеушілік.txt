Өзін-өзі өтеушілік - шаруашылықты жүргізу қағидатының бірі, мұнда кәсіпорын (фирма, компания, бірлестік, т. б.) өзінің өндіріске және тауарды (өнімді) өткізуге (жұмысты орындауға, қызметтерді көрсетуге) жұмсаған шығын оны өткізуден алынған қаражат есебінен өтейді. Егер шығын бұл қаражаттан асып түссе, кәсіпорын, оның өнімі, жұмысы, қызметі залалды (тиімсіз) болып табылады. Залалдылық ұзаққа созылғанда немесе елеулі болғанда, пайдалылықты қамтамасыз ету шаралары нәтиже бермеген жағдайда кәсіпорынның қызметі тоқтатылып оның өзі банкрот деп жарияланады.   

