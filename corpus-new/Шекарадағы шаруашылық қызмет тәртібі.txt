Шекарадағы шаруашылық қызмет тәртібі. Қазақстан азаматтары мен шетел азаматтары Қазақстан Республикасының Мемлекеттік шекарасында шаруашылық, кәсіпшілік және өзге де қызметті, соның ішінде бірлескен қызметті республикалық заңдар мен халықаралық шарттарға сәйкес жүргізеді және ол Қазақстан Республикасының Мемлекеттік шекарасында тиісті тәртіпті қамтамасыз ететіндей болып жүзеге асырылады. Қазақстан Республикасының Мемлекеттік шекарасында шаруашылық қызметтің барлық түрлерін жүзеге асыру тәртібін шекара әскерлерінің ұсынысы бойынша Қазақстан Республикасының Министрлер кабинеті белгілейді.  

