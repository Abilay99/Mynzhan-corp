Үлкен Жүзім — Солтүстік Қазақстан облысы Тайынша ауданындағы ауыл, Үлкен жүзім ауылдық округі орталығы.  Аудан орталығы - Тайынша қаласынан оңтүстікке қарай 14 км-дей жерде, Шағалалы (Чаглинка) өзенінің сол жағасында орналасқан. 1999 жылы жергілікті халық саны 1533 адам (711 еркек және 822 әйел) болса, 2009 жылғы санақтың мәлiметтерi бойынша, ауылда 1347 адам тұрады (630 еркек және 717 әйел). Іргесі 1960 жылы қаланған. 1961-69 жылдары шошқа өсіретін кеңшардың орталығы болды. Кеңшар негізінде АҚ, “Үлкен Жүзім” ЖШС-і және шаруа қожалықтары құрылды. Ауыл арқылы Петропавл — Тайынша — Көкшетау бағытындағы автомобиль және темір жолдары өтеді. 

