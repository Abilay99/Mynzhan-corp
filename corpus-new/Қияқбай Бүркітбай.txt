Қияқбай Бүркітбай - Шығыс Түркістан Халық Республикасындағы ұлт-азаттық қоғалыс батыры, ақын. Гоминьдан өкіметіне қарсы күреске белсене қатысты. Алтай аймағының Көктоғай ауданында малшы отбасында туған. Ұлты - қазақ, 1943 ж. 15 қыркүйекте Алтайдағы партизиан штабының тапсырмасымен Дөрбілжінде Гоминьдан әскерлері жөнінде мағұлмат жинау үшін барлауда жүрген сапарында қолға түсті. 13 жолдасымен қоса Сарысүмбе қаласында атылды. Бүркітбайдың "Айқайша" атты жыры мен ерлік ісі ел аңызына айналып, күреске құлшындырған ұран іспеттес болды. 

