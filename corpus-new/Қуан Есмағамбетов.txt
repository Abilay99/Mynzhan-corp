 Қуан Есмағамбетов (1936 жылы туған, Маңғыстау ауданы Қызан ауылында) – еңбек ардагері. 1955 – 1957 жылы Кеңес армиясының қатарында болған. 1963 жылы Қазақ мемлекеттік ауыл шаруашылық институтын (қазіргі ҰАУ) бітірген соң, Маңғыстау ауданы «Казсельхозтехника» мекемесінде жөндеу шеберханасының меңгерушісі болып жұмыс жасаған. 1964 – 1968 жылы Еңбек ұжымшарының бас инженері болды. 1969 – 1970 жылы «Бозащы» кеңшарының еңбек қауіпсіздігі жөніндегі инженері болды. 1971 – 1973 жылы «Маңғыстау» кеңшарының бас инженері болды. 1974 – 1977 жылы ПМК-1202 құрылыс мекемесінің бас механигі болды. 1978 – 1981 жылы Бейнеу ауданы коммуналдық шаруашылық мекемесінің бастығы болды. 1982 – 1984 жылы Бейнеу ауданы атқару комитетінің орынбасары, ауданы жоспарлау комитетінің төрағасы болды. 1984 – 1992 жылы Бейнеу ауданы атқару комитетінің 1-орынбасары болды. 1993 – 1997 жылы Бейнеу ауданында жер қатынастары комитетінің төрағасы қызметін атқарған. 1997 жылдан зейнеткерлікке шыққан. 1997 - 2006 жылдары Бейнеу аудандық отан соғысы және еңбек ардагерлер кеңесінің төрағасы. 2006 жылдан бастап Бейнеу ауданы әкімі жанындағы ардагерлер кеңесінің төрағасы болып қызмет атқарады.    

