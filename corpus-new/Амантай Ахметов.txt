Амантай Ахметов(23.5.1947. Көкшетау қаласы) - журналист..  ҚазМУ-ді бітірген (1972). Көкшетау облыстық газетінде әдеби қызметкер (1965-67), Зеренді аудандық газетінде бөлім меңгерушісі, редактордың орынбасары (1967-77), "Қызыл Ту" аудандық газетінде редактор (1977-80), Қазақ КСР Мемлкеттік телерадио комитетінде жауапты шығарушы (1980), Қазақ КСР Мемлекеттік баспа комитеті төрағасының көмекшісі (1981-92), "Ахмет Иассауи" баспасының атқарушы директоры (1992-95), ҚР Баспа ісі және көпшілік ақпарат Ұлттық агенттігінің БАҚ басқармасы бастығының орынбасары (1995-96), ҚР Ұлттық саясат жөніндеті Мемлекеттік комитетінің Ішкі саясат бөлімінің бастығы (1997), КР МКИОС министр кеңесінің - діни конфессиялармен жұмыс жөніндегі бөлім бастығы (1998-2000), "Республика - 2000" газетінің бас редакторы (2001-2002), "Начнем с понедельника" газетінің мәдениет бөлімінің бастығы (2002-2003), "Юридической газеты" бас редакторының орынбасары (2003), 2003 жылы қазаннан "Ыждағат" вице-президенті.  2000 жылы бастап "Барлық әлемде бейбітшілік" (I IFWP) Халықаралық ұлттық діни қорының бейбітшілік елшісі. "Откровение", "Мой друг, мой брат" жинақтарына енген. "Книга покаяния" (1989), "Судный день" деген өлең кітаптары, "Три Георгия" деген романы бар. Шығармаларын, негізінен, орыс тілінде жазады.   

