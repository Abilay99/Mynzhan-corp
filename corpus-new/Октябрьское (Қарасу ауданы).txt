 Басқа мағыналар үшін Октябрьское деген бетті қараңыз. Октябрьское — Қостанай облысы Қарасу ауданындағы ауыл, Октябрь ауылдық округі орталығы.  Аудан орталығы – Қарасу ауылынан оңтүстік-шығысқа қарай 63 км жерде, Тімтуір өзенінің бойында, құрғақ дала белдемінде орналасқан.  1999 жылы ауылдың тұрғындары 2860 адам (1366 ер адам және 1494 әйел адам) болса, 2009 жылы 3034 адамды (1512 ер адам және 1522 әйел адам) құрады. Іргесі 1955 жылы тың және тыңайған жерлерді игеруге байланысты Октябрь ауданының орталығы есебінде қаланған. Октябрьскоеде бірнеше шаруа қожалықтары, байланыс бөлімшесі, дүкен, кәсіптік-техникум мектеп, мәдениет үйі, аурухана, астық қоймасы бар. Октябрьское арқылы Қостанай – Астана автомобиль жолы өтеді. 

