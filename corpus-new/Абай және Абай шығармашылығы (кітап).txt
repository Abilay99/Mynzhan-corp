«Абай және Абай шығармашылығы» - Пекиндегі «Ұлттар» баспасынан 1987 ж. қытай тілінде жарық көрген монографиялық зерттеу еңбек. Авторы қытай ғалымы Қабай осы еңбегі үшін Мемлекеттік сыйлық алған. Кітапты қытайша басылымынан қазақ тіліне аударып, алғысөзін жазған - ақын Қаһарман Мұқанұлы. Зерттеуші-ғалым монографиясын: «Абай поэзиясы», «Абайдың поэзия туралы өлеңдері», «Абайдың философиялық өлеңдері жайында», «Абай аудармалары», «Абай поэмалары жайында», «Ақындық туралы алғашқы ойлар», «Абайдың қазақ мақал-мәтелдері туралы айтқандары», «Абайдың дінге көзқарасы» және «Абайды зерттеу жұмысы туралы» тарауларға құрып, ақын мұрасын мейлінше жан-жақты талдауды мақсат еткен. Көлемі 8 б. т., 2000 дана болып басылған   

