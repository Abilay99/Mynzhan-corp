«бәкизатым, шұбарсың...» - Абайдың кейін табылған өлеңі. Көлемі 4 тармақтан тұратын бір шумақ. Абайдың інісі Ысқақтың немересі, Кәкітайдың баласы Әрхамнан жазып алынған. Бәкизат - Ақылбайдың қызы. Жасында оқуға зерек болса керек. Ақын жазған елеңдерін оқытып, қызықтап отырады екен. Кішкене қыздың осындай бір елең оқыған сәтінде ауызша шығарған. Жас баланың ерке қылығына қызығу ғана. Ақынның мамыражай, көңілі хош сәттегі мейірімге толы аталық ықыласын танытады. Өлең сегіз буынды -а, -а, -б, -а ұйқасымен шығарылған. Алғаш рет Абай шығармаларының 1961 жылғы жинағына енгізілді. Кейінгі басылымдарында ешқандай текстол. өзгерістер кездеспейді. Қарақалпақ тіліне аударылған. т. Барақұлы. БӘСТАМИ Мұсабайұлы (1895-1978) - Абайдың күйеу баласы. Әбдірахманның қызы Рахилаға үйленген. Абай аулына Қазаннан келіп, тұрақтаған Махмұт деген татардың шөбересі. Махмұттан - Ысқақ, Ысқақтан - Мұсабай, Мұсабайдан - Б. өрбіген. Мұсабай Абайдың ағасы Тәңірбердінің қызы Шәрипаға, Шәрипа қайтыс болған соң, Абайдың інісі Ысқақтың қызы Қапураға үйленген. Сол Қапурадан туған 8 ұлдың бірі - Б. Ол 1941 ж. Қазақстанды зерттеу қоғамы Респ. бюросының Абайдың дүние-мүліктерін анықтауына көп көмек көрсетті. Оның ақын өміріне байланысты магнитофон таспасына жазып алынған естеліктері Абайдың әдеби-мемориалдық музейінде сақтаулы.   

