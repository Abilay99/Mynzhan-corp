Кежім – 1) атқа жабылатын сәнді жабу. Кежімді түрлі түсті жіңішке жіппен өрнектеп тоқыған. Көбінесе, кежім салтанатты тойларға барғанда және күзгі суықта, қысқы күндері ермен тұтастырылып, аттың сауырына жабылады (қ. Жабу); 2) түркі тайпалары жауынгерлерінің ат сауытының атауы кежімнің сақ, сармат, оғыздарда қолданылатын сауыт түріндегі үлгілері жазба деректер, жартастағы суреттер мен дастан-жырларда ұшырасады. 6 бөліктен тұрған. Қорғаныстық беріктігіне байланысты көбе кежім, берен кежім, қапталған кежім деп аталған.  

