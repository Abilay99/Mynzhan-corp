Түcті металлургия — елімізде барынша дамыған деуге болатын өнеркәсіп саласы. Бұл саланың кәсіп орындары өздерінің өндірістік карекетімен орналасқан аудандарындагы экологиялық жағдайдың қалыптасуына елеулі ықпал-өсері болады, ал кейбір жағдайларда экологиялық ахуал түгелдей сол кәсіп орындарға байланысты болады. Түcті металлургия кәсіп орындарының атмосфераны ластауы олардың негізінен күкірт ангидридін, көміртек тотығын және уытты ауыр металдар болшектері араласқан шаң шығаруымен сипатталады. Түсті металдар қорытатын кәсіп орындар орналасқан қалалардың қоршаған ортасы халықтың денсаулығы үшін қауіпті болып шығады, өйткені ауыр металдар (қорғасын, сынап, кадмий, мысалы, никель және басқалары), сондай-ақ күшән мен фторлы қосылыстар адам организмінде жинакталуға бейім. Олардың өсерлерінің кейін байқалатын зардаптары болады, бұлар онкологиялық аурулардың жиілеуі, жүктілік патологиялары, нәрестелердің туа біткен кемістіктерінің болуы және басқа аурулар арқылы көрінеді.   

