    Гвинея шығанағы — Атлант мұхитының Экуаторлық Африка жағалауында орналасқан ірі шығанақ.  Ауданы 753 мың км2. Жағалаулары ойпаңды, ол біртіндеп тереңдеп 200 метрге дейінгі жіңішке құрлықтық қайраңға алмасады. Шығанақтың басым бөлігін орташа тереңдігі 4000 метр, ең терең жері 5207 метр болатын Гвинея қазаншұңқыры алып жатыр. Солтүстік-шығысында Биафра және Бенин шығанақтарына бөлінеді. Шығысында бірнеше жанартаулық аралдар (Биоко, Принсипи, Сан-Томе және т.б.) орналасқан. Суының тұздылығы 34 — 35‰, беткі температурасы 24 — 28С. Гвинея жылы ағысы әсерінен кейде температура 28С-қа дейін көтеріледі. Гаусс шығанағына кең атырау жасап Африканың ірі Нигер және Вольта өзендері құяды. Басты порттары — Аккра, Ломе, Лагос, Либревиль. 

