 Басқа мағыналар үшін Амангелді деген бетті қараңыз. Амангелді — Қызылорда облысы Сырдария ауданындағы ауыл, Амангелді ауылдық округі орталығы.  Аудан орталығы – Тереңөзек ауылынан оңтүстік-шығысқа қарай 77 км жерде, Сырдария өзенінің сол жағалауында орналасқан. Қызылорда қаласынан оңтүстік-батысқа қарай 28 км жерде.  1997 жылға дейін Амангелді атындағы қаракөл қой кеңшарының орталығы болған. Бұрынғы кеңшар негізінде кооператив шаруа қожалықтары жұмыс істеді. 1999 жылы тұрғындар саны 2840 адам (1449 ер адам және 1391 әйел адам) болса, 2009 жылы 2839 адамды (1463 ер адам және 1376 әйел адам) құрады. Орта мектеп, учаскелік аурухана, мәдениет үйі, балабақша, профилактория, тері илеу цехы бар.  

