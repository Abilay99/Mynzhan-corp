                Ибраһим, Авраам   (ивр. אַבְרָהָם‎, Авраа́м, көне грекше: Ἀβραάμ, лат. Abraham, араб.: ابراهيم‎, орыс. Ибрахим) - Құран Кәрімде аты аталған Пайғамбар. Кең тараған есімдерінің бірі - Халил Аллаһ («Аллаһтың досы»), оныИмам, Сыддық, Ханиф деп те атайды. Құран Кәрімде Ибраһимнің өмірі мен қызметі туралы бірнеше рет егжей-тегжейлі баяндалған. Ол жастайынан-ақ өзінің тайпаластары мен әкесі Азар табынған пұтқа сенудің мәнсіздігін түсінеді. Ибраһим әуелі күнге, Айға, Жұлдыздарға сенеді, содан соң бір Аллаһқа деген сезімі оянады. Себебі, ол айдан да, жұлдыздан да биік, барлығын жаратқан, Құдіреті шексіз бір жаратушының бар екенін сезді. Ибраһим өзінің сезімін әкесіне және халқына түсіндіре алмайды. Сонан соң, қасиетті орындарға кіріп, бірнеше пұтты зақымдайды да, келгендерге мұны ең басты пұт жасады дейді. Олардыңөз сөзіне сенімсіздігін пұтқа сенімдерінің жалғандығынан деп түсіндіреді. Бірақ И. уағызын олар түсінбейді. Ибраһимді патшаларына алып барады, ол Ибраһимді өртеп жіберуді бұйырады. Алайда, Аллаһ өзінің Пайғамбарын оған сенген Лұтпен бірге құтқарып қалып, Палестинаға апарып қоныстандырады. Бірде Ибраһимге Лұт орныққан қаланың опасыз тұрғындарын жазалауға бара жатқан періштелер келеді. Олар Ибраһимге өзініңжәне әйелінің қартайғанына қарамастан ұлды болатынын хабарлайды. Ибраһим өзінің ұлы Исмаилмен бірге Меккедегі Қағбаны салады. Ибраһим Аллаһтан өзінің өліге жан бітіретін қасиетін көрсетуді сұрайды. Оған төрт құстың қалдығын төрт тауға апарып қою тапсырылады. Аллаһ Тағала шақырғанда әлгітөрт құсқа жан бітіп, ұшып келеді. АллаһТағала Ибраһимді әр кез жебеп-желеп отырады,оның ұрпақтары арасынан бірнеше Пайғамбар шыққан. Құран Кәрімнен кейіншыққан аңыздарда Ибраһимнің көп саяхаттағандығы, Мысырда да болғандығы, сондаперғауын оның әйелі Сараны тартып алмақболғанда, Аллаһтың құтқарып қалғандығыайтылады. Ибраһимді Арабиямен байланыстырған аңыздарда көп тараған. Негізгі арқауы - оның арабтар мен еврейлердің атасы екендігі. Сараоның күңі Хаджарды баласы Исмаилмен бірге қуып жіберген соң, Ибраһим оларды Меккеге әкеліп қоныстандырады. Өзі дежиі келіп тұрады. Бір келген сапарында олИсмаилмен бірге тасқын қиратқан Қағбанықалпына келтіреді. Меккенің жанында И.өзінің ұлын құрбандыққа шалмақ болады.Бірақ Құран Кәрімде ұлының аты аталмайды, аңыздарда Исмаил делінеді. АллаһТағала Ибраһимнің ниетіне риза болып, ұлыныңорнына құрбандыққа шалуға көктен тоқтытүсіреді. Содан бері Аллаһ жолына құрбандыққа қой шалу дәстүрі орныққан. Ибраһим  -  Інжіл аңызы бойынша ежелгі еврейлердің түп атасы. Інжіл оны Урдан шыққан деп есептейді. Авраам Эламдарды, олармен одақтас Вавилон патшасы Хаммурапиді жеңді деген қауесет бар. Ол өзінің туған ұлы Исаакты (мұсылманша Ысқақты) Яхве құдайға құрбандыққа шалмақ болады. Бірақ оның қылшылдап тұрған қанжары өтпей қалады. Бұл адамды құрбандыққа шалуды  тыюдың басы деп саналады. (Ифгений туралы ежелгі грек мифі). Құранда Авраам Ибраһим деп аталады және еврейлер мен арабтардың түп атасы болып саналады. Мұхаммедтен бұрынғы пайғамбарлардың бірі деп есептелінеді. Ислам діні Ибраһимді Құрбан айтпен байланыстырады. Құрбандыққа мал шалу салты содан қалыпты-мыс. 

