Эквадор Ұлттық футбол құрама командасы — Эквадорды халықаралық матчтар мен футболдан турнирлерде ұсынады. Елдегі футбол ұйымының негізгі басқарушысы Эквадор футбол федерациясының қол астында бақылауда болады. Соңғы уақытта Эквадор Ұлтық құрамасы Венесуэла құрамасымен бірдей Оңтүстік Америкадағы ортанқол құрама команданың бірі. Алайда құрама командасы соңғы жылдары айтарлықтай күшейіп, алғаш рет 2002 жыл әлем чемпионатының финалдық турниріне қатысты. Хорватия, Мексика, Италия құрамаларымен бір топқа түсіп, әуелі италиялықтардан 0:2,сосын Мексикадан 1:2 есебімен ұтылып қалды. Соңғы турда күтпеген жерде Хорватияны 1:0 есебімен ұтып, әлем чемпионатындағы алғашқы жеңісін тойлады.  Екінші рет Германиядағы әлем чемпионатына қатысып, алғашқы турда Польшаны ұтты — 2:0. Екінші турда тіпті таңғалдырды, Коста-Риканың 3:0 есебімен ойсырата ұтты. Солайша алғашқы екі турдан соң-ақ келесі саты жолдамасы мәселесін шешіп қойды. 1/8 финалда Англия құрамасынан жеңілді де үздік 16 құрама командалар тізіміне енді.  Келесі әлем чемпионатына 2014 жылы қатысты. Бұл жолы Швейцариядан 1:2 есебімен ұтылып, келесі турда Гондурасты 2:1 есебімен ұтты. Бірақ соңғы турда Франциямен ойын 0:0 есебімен тең аяқталып, келесі сатыға өте алмады.  Оңтүстік Америка кубогына 23 рет қатысқан (алғаш рет 1939 жылы). Тек екі рет қана жартылай финалға жете алған, 1959 және 1993 жылдары.  

