Сәкен Жайлаубайұлы Оспанов 1959 жылы 16 шілдеде Қарағанды облысы Жаңаарқа ауданы Атасу ауылында туған. Қазақ. Қарағанды педагогикалық институтының дене тәрбиесі факультетін (1981) дене шынықтыру мұғалімі мамандығы бойынша; Қазтұтынуодағының Қарағанды экономикалық университетін (2006) құқықтану бакалаврі мамандығы бойынша бітірген. Қазақ және орыс тілдерін біледі. 1976 жылдан - «Ертісарнақұрылыс» тресінің ӨМК-77 жұмысшысы (Жаңаарқа ауданы Атасу кенті). 1977 жылдың мамырынан - Жаңаарқа орман шаруашылығында жүргузіші (Атасу кенті). 1977 жылдың тамызынан - Қарағанды педагогикалық институтының студенті. 1981 жылдың шілдесінен - Атасу көнті локомотив депосының өндірістік гимнастика нұсқаушы-әдіскері. 1981 жылдың қыркүйегінен - «Ертісарнақұрылыс» ӨМК-78 жүргізушісі (Жаңаарқа ауданы Атасу кенті). 1981 жылдың қарашасынан - Кеңес Әскерінің қатарында қызметте. 1983 жылдан - Қазақстан ЛКЖО Ағадыр аудандық комсомол комитеті комсомол үйымдары бөлімінің инструкторы (Жаңаарқа ауданы Атасу кенті). 1984 жылдан - БЛКЖО есеп және облыстық комсомол комитетінің статистикасы секторының меңгерушісі (Жезқазған қаласы). 1986 жылдан - Қазақстан ЛКЖО Қарағанды облысы Шет аудандық комитетінің бірінші хатшысы. 1988 жылдан - Қарағанды облысы Шет ауданы «Бурмин» кеңшары партия комитетінің хатшысы. 2001 жылдан - «Аружан» шаруа қожалығының басшысы (Жаңаарқа ауданы Атасу кенті). 2010 жылдың мамырынан - Қарағанды облысы Ауыл шаруашылығы басқармасының бастығы орынбасарының м.а.; 2010 жылдың шілдесінен - басқарма бастығының орынбасары. 2010 жылдың тамызынан бері - Қарағанды облысы Жаңаарқа ауданының әкімі.   

