Оперативтік жағдай (оперативная обстановка) — қойылған тапсырманы орындау үшін дайындыққа және операция мақсатына жетудегі бірлестік пен олардың көршілерінің іс-қимыл алқабына әсер ететін факторлар мен жағдайлардың жиынтығы. Оперативтік жағдайға өз әскерлері мен қарсылас әскерлердің жағдайы, іс-қимыл сипаты, ұрыстық мүмкіндіктері, жергілікті жағдай, ауа райы жағдайы және басқалар кіреді. Оперативтік жағдай элементтеріне соғыс ауданының экономикалық жағдайы, жергілікті ресурстары, жергілікті тұрғындардың әлеуметтік-саяси құрамы, олардың соғысып жатқан әскерлерге, соғысқа деген көңіл-күйі құрайды. Оперативтік жағдай шешім қабылдау кезінде бағаланады.  

