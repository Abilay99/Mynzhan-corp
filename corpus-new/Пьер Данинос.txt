Пьер Данинос (фр. Pierre Daninos, 1913-2005 жылдар) – атақты француз жазушысы, журналист және қанатты сөздердің авторы. Ол өзінің шығармашылығын 1931 жылы «Теннис» және «Гольф» атты журналдарында журналист болып жұмыс жасаудан бастайды. 1940 жылы «Еврика и Амеропа» атты тұңғыш кітабын шығарады. 1947 жылы «Құдайдың жазбалары» атты кітабы үшін «Интералье» сыйлығын иеленеді. Бұл кітабы әлемнің 27 тіліне аударылады. Францияда миллион тиражбен басылып шығады. Ол өзінің шығармаларының сюжетін күнделікті өмірден алып отырды. Оған 1954 жылы шыққан «Майор Томпсонның жазбалары» атты повесі мысал бола алады.  

