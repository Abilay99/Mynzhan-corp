Ирак Қасымұлы Елекеев 1947 жылы 20 мамырда Гурьев облысы Құрманғазы ауданының Ганюшкин ауылында туған. Қазақ. С.М. Киров атындағы Қазақ мемлекеттік университетінің құқықтану факультетін бітірген (1977), заңгер-құқықтанушы. БАҚ-да жарияланған көптеген мақаланың авторы. КОКП мүшесі (1971-1991). 1963 жылдан - жұмыс жабдықтау бөлімінің жұмысшысы. 1965 жылдан - Жамбыл облысы Ақсүйек кенті тұрғын-коммуналдық бөлімінің электригі. 1967 жылдан - «Алматы-мәдениеттұрмысқұрылыс» трестінің электригі. 1969 жылдан - Апматы №3 кірпіш зауытында слесарь, жөндеуші, кешенді бригаданың бригадирі. 1971 жылдан - С.М. Киров атындағы  Қазақ мемлекеттік университеті дайындық бөлімінің тыңдаушысы, 1972 жылдан - студенті. 1977 жылдан - Маңғышлақ облыстық сотының сынақ мерзімінен өтушісі, мүшесі. 1980 жылдан -Маңғыстау облыстық әділет бөлімі бастығының орынбасары. 1988 жылдан - Гурьев облыстық әділет басқармасының бастығы. 1995 жылдан -  ҚР Парламенті Мәжілісінің депутаты. 1999 жылдан -  Қазақстан Парламенті Мәжiлiсі Аппаратының бастығы. 2002 жылдан -  ҚР әділет вице-министрі. 2003 жылдан -  ҚР Парламенті Мәжілісі төрағасының кеңесшісі. 2004 жылдан -  ҚР Жоғарғы сотының жанындағы Сот әкімгерлігі жөніндегі комитет төрағасының орынбасары. 2008 жылдың қантарынан -  ҚР Жоғарғы соты жанындағы Сот әкімгерлігі жөніндегі комитеттің төрағасы. 2004 жылдан - Қазақстан Республикасы Жоғарғы Соты жанындағы сот әкімшілігі комитеті төрағасының орынбасары.2009 жылдың  қыркүйек айынан бері -  ҚР Парламенті Мәжілісінің депутаты, Заңнама және сот-құқықтық реформа комитетінің мүшесі. ҚР Еңбек сіңірген заңгері (1992). Жеке сот орындаушыларының халықаралық одағының нұсқасы бойынша Жыл адамы ретінде мойындалған (Франция, 2008). «Құрмет» орденімен (2002); «Ерен еңбегі үшін» (2001), «Қазақстан Конституциясына10 жыл» (2005), «Астананың 10 жылдығы» (2008) медальдарымен; КСРО Әділет министрлігінің «Қызметтегі табыстары үшін» төс белгісімен (1991); «Сот жүйесінің  құрметті  қызметкері» Құрмет белгісімен (2007) марапатталған. Діни кезқарасы - «Мүлдем атеист те емес, діндар деуге де болмайды». Саяси қайраткер ретіндегі идеалы - I Петр. Хоббиі - фотоға түсіру, спорт - күрес. Сүйіп оқитын әдебиеті - саяси және тарихи әдебиет. Үйленген. Жұбайы - Мақажанова Галия Ақатайқызы, заңгер. Ұлдары - Ғалымжан (1978 жылы туған), Ержан (1986 жылы туған); қызы - Гүлжан (1980 жылы туған). 

