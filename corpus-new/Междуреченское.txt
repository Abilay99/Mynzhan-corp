Междуреченское — Алматы облысы Іле ауданындағы ауыл, Междуреченск ауылдық округі орталығы.  Аудан орталығы — Өтеген батыр кентінен батысқа қарай 25 км-дей жерде.  1999 жылы тұрғындар саны 4625 адам (2272 ер адам және 2353 әйел адам) болса, 2009 жылы 6972 адамды (3486 ер адам және 3486 әйел адам) құрады. 1954 — 97 жылдары Қаскелең (қазіргі Қарасай ауданы) ауданындағы кеңшардың орталығы болды. Оның негізінде 1996 — 97 жылдары Междуреченскоеде және округке қарасты Екпінді, Жауғашты ауылдарында “Тауарлы сүт фермасы”, Қаскелең Жауапкершілігі Шектеулі Серіктестігі, “Бекон” серіктестігі және 38 шаруа қожалығы құрылды. 

