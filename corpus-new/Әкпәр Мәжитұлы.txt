Әкпәр Мәжитұлы (16.4.1954, Қытай, ШҰАР, Іле аймағы, Қорғас ауданы) - жазушы. Ләнжоу университетін бітірген (1976). 1976 - 1980 ж. Іле облысы парткомында қызметкер, 1981 - 1985 ж. "Ұлттар әдебиеті", "Қытай жазушылары" журналдарында редактор. 1985 - 1995 ж. Қытай жазушылар одағында аз ұлттар әдебиеті басқармасында басқарма бастығының орынбасары, басқарма бастығы, 1995 жылдан "Ұлттар әдебиеті" журналы бас редактордың орынбасары. Әдебиетке 1978 жыл­дан араласқан. Шығармаларын қытай тілінде жазады. Қазірге дейінгі "А, он бес жасар халидай", "Көгаршын, көгаршын", "Ханымның сандығы түбіңдегі тізімдік", "Ақсақкұлан" қатарлы әңгіме-повесть жинақтары жарық көрді. Шығармалары бірнеше шет ел тіліне аударылған. Жазушы ҚХР-дағы қазақтардың өмірін қытай тілінде жазуымен ерекшеленеді.  

