Явленка — Солтүстік Қазақстан облысы Есіл ауданындағы ауыл, аудан және Явлен ауылдық округі орталығы.  Облыс орталығы – Петропавл қаласынан оңтүстік-батысқа қарай 78 км, Есіл өзенінің оң жағалауында орналасқан.  Тұрғыны 5630 адам (2009).  Іргесі 1875 жылы қаланған. Нарықтық экономикаға көшуге байланысты бұрынғы кәсіпорындар жекешелендіріліп, “Автотранс” АҚ-на және бірнеше ЖШС-ке біріктірілді. Явленка арқылы Петропавл–Сергеевка автомобиль жолы өтеді. Ауыл жанынан қола дәуірі, ертедегі темір ғасырының қорғандары табылған.  

