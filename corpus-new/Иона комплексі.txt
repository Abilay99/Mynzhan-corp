Иона комплексі өзінің қабілет-қарымын толық ашудан қашудан, қорқудан көрінеді. Индивид өзінде әзірге бар нәрсесінен айырылып қалудан қорқады, өзін шектейтін , бірақ үйреншікті тіршілік ету тәсілін қабылдайды. Бұл комплекс адамның өзін-өзі актуализациялауына (белсендендіруіне) басты кедергі. Аңыз бойынша Иона пайғамбар жауапкершіліктен қашып өз миссиясынан бас тартқаны белгілі. Құдай беріп тұрған қабілетті пайдаланбайды. Яғни, өз мүмкіндіктерін толық қолданудан бас тартқан, жауапкершілік пен тәуекелден қауіптенетін адамдарды Иона комплексі бар делінеді. Адам үлкен табысқа жетудің орнына болмашы мақсаттар қойып өзін көрсетуден қашқақтайды. Сөйтіп өз талантының бір бөлігін ғана жұмсайды, нәтижеде керекті уақытын өткізіп алады, көп жай кеш болып іштей өмірі өкінумен де өтуі мүмкін. Темірді қызған кезде соғудан қашса, ол темір суып кетуі әбден мүмкін. Өмірге батылдау жаңа буын келеді. Олардың амбициялары ескі кадрлардан анағұрлым зор. Иона комплексі (жиынтығы) ұғымын алғаш рет Америка психологы Абрах Маслоу психология ғылымына енгізді.   

