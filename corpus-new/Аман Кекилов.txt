Аман Кекилов(1912-1974) - түрікмен акыны, әдебиет зерттеуші. Түрікменстан халық жазушысы (1967), Түрікменстан ғылым академиясының корреспондент мүшесі (1960), Түрікменстан Мемлекеттік сыйлығының лауреаты (1979), Түрікмен КСР Мемлекеттік гимннің сөзін жазған (1946). Шалы Кекіловтың інісі. Түрікмен әдебиет зерттеу ғылымын калыптастырып, дамытуда зор еңбек сіңірді. «Молланепес» (1957), «Әдебиет теориясы» (1961) атты монографияларында көркем туындының идеясы, тілі, стилі тұралы ғылыми талдама жасап, Мухаңның бірқатар пікірлерін мысалдан келтірген. Кекилов өзінің «Мухтар Әуезовке ескерткіш» өлеңінде («Қазақ әдебиеті», 1963, 21 мамыр) ұлы жазушының көркем мұрасы көзі тірісінде өзіне орнаткан мәңгі ескерткіш екенін тебірене жырлаған.  

