Мүсіреп Еркебұлан Саламатұлы  (5.5.1946 жылы туған, Қостанай облысы Қарабалық ауданы Тастыөзек ауылы) – музыкант, мәдениет саласының білікті ұйымдастырушысы, Қазақстанның еңбек сіңірген қайраткері (2003). Мүсіреп Алматы қаласындағы П.И. Чайковский атындағы музыка училищесін (1972), Ленинградтағы (Санкт-Петербург) мәдениет-кәсіподағы мектебін (1980) бітірген. Шығарм. еңбек жолын Құрманғазы атынд. мемл. оркестр құрамында музыкант болып (1972 – 76) бастады. 1983 – 86 ж. ҚазКСР кәсіподақ білім беру мәдениет үйінің директоры, 1987 – 88 жылдары “Гүлдер” ансамблінің директоры және көркемдік жетекшісі, 1988 – 91 жылдары “Қазақконцерт” бірлестігінің нұсқаушы-директоры қызметтерін атқарды. 1994 жылдан Құрманғазы атындағы мемлекеттік академия халық аспаптары оркестрінің директоры. Ол оркестрдің ұлттық музыка өнерін өркендетудегі қызметіне мол үлес қосты. Мүсіреп басшылығымен оркестр ұжымы Қазақстанның облыстарын түгел аралап, Ресей, Қырғызстан, Түркия, Қытай, Үндістан, Италия, тағы басқа шет елдерде өнер сапарымен болды.   

