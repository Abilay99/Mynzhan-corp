Зымыран-тасығыш деп (ЗТ) ауыр зымырандарды атайды- ғарыштық және құрлықаралық.Әйтсе де көбінесе ЗТ деп ғарыштық зымырандарды айтады. Тасығыш- зымыран- ғарышқа алып шығуға арналған аппаратты тасиды.Жердің тартылыс күшін зымыранның көмегімне ғана жеңуге болады.Зымыран жасауда тәжірибе теориядан көп ғасыр алда болды. Орта ғасырларда зымырандарды мерекелік отшашуда пайдаланған, зымыран жасау теориясы ойға келмеген. Зымыранның құрылысының қарапайымдылығы қызықтырады. Сұйықтықты қозғалтқышы бар зымырандарды алғаш жасағандар- неміс Г.Обертті, америкалық Р.Годдардты, австриялық Е.Зенгерді, ресейлік Ф.Цандерді ынталандырған да дәрілі зымыранның дәл осы сыртқы қарапайымдылығы болатын. Олар зымыран жасау ауыр зеңбіректі құрастырғаннан қиын емес деп ойлады.Зымыран жасау теориясының негізінде К.Э.Циолковский ашқан заңдар жатыр. Ұлы ғалым да зымыран жасаудың күрделілігіне қатысты жаңылысқан. Г.Оберте те, Р.Годдард та билік тарапынан тиісті қолдау таба алмады.Оның үстіне зымыран жасау өте қымбат тұратын болып шықты. Алысқа ұшатын  зымыран жасау үшін көптеген кәсіпорындардың күшін біріктіру қажет болды. Зымыран жасау- мемлекеттік міндет. Алайда 1920-1930 жылдарда зымыран жасаумен энтузиастар шұғылданды. Германияда ғана Вернер фон Браун өз жұмыстарына елдің билік басындағаларының назарын аудара алды. Нәтижесінде әлемдегі бірінші сериялық V-2 баллистикалық зымырандары шықты. Осындай зымырандармен немістер соғыста Лондонды атқылады. V-2 ракета жасаудың классикасы.Неміс инженері арманын әйтеуір жүзеге асырды. Американың Ай бағдарламасына арналған   «Апполон» зымыран- тасығышы АҚШ-та жасалған, бірақ оған неміс Вернер фон Браун жетекшілік еткен. Зымырандар бір сатылы және көпсатылы болады. Көпсатылы зымырандарды, «зымыран пойыздарын» К.Э.Циолковскийұсынған. Көпсатылы зымыран сатылар деп аталатын бір немесе одан көп зымырандарды біріктіреді. Сатылар ұшу үстінде жанармай біткеннен кейін тасығыштан ажыратылып қалады. Көпсатылы зымырандар ұшу қашықтығын сан есе арттыруға жол ашады. Бағдарлы жолдың басым бөлігін зымыран емес, оның пайдалы жүгі бар тұмсық бөлігі ұшып өтеді. Жұмысы біткен қозғалтқышты лақтырып тастауға болса, босқа сүйреп керегі не? Жұмысы аяқталған қозғалтқышты «лақтыруды» ең бірінші ұсынған С.П.Королев.Тұмсық жағы бөлек алынатын әлемдегі бірінші зымыран Р-2 болған сияқты. В фон Браун тәрізді С.П.Королев  те соғыс зымырандарын жасаудан бастаған.Фон Браун ғарыштық зымырандарға бар ойымен берілген! Сергей Павлович соғыс зымырандарын жасауды ғарыштық зымыран-тасығыштарды жасауға апаратын жол ретінде ғана қарады. Солай болып шықты. Р-7 зымыраны құрлықаралық ретінде жасалған, бірақ бүкіл әлем «жеткілікті» ғарыштық зымыран ретінде біледі. 

