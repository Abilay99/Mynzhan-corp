* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Луиш Филипе Мадейра Каэйру Фигу (порт. Luís Filipe Madeira Caeiro Figo; 4 қараша 1972, Лиссабон) — португал футболшысы, жартылай қорғаныста ойнаған.  «Барселона» клубының тұңғыш шетелдік-капитаны. Өзінің 20 жылдық карьерасында "Спортинг", "Барселона", "Реал", "Интер" клубтарында доп тепкен. "Барселона" клубында жарқырап жүрген жерінен 2000 жылы жазда 56 милиион долларға (сол кездегі рекордтық баға) "Реалға" ауысып, Еуропаны таңғалдырды. Нәтижесінде каталондық клубтың жанкүйерлері біраз жылға дейін оны кәдімгідей жақтырмай жүрді. Барселонада өткен "Барселона"—"Реал" матчтарында жанкүйерлер наразылық ретінде түрлі заттарды алаңға лақтырып, оған деген ренішін байқатып отырған. Кейін Фигу бұл шулы трансфердің себебін өзінің отбасылық және экономикалық жағдайына байланысты екенін түсіндірген. 2004 жылғы Еуропа чемпионатының финалында Португалия және Грекия құрамалары кездесті. Ойын барысында каталондық әйгілі футбол фанаты Джимми Джамп алаңға жүгіріп шығып, Фигуге "Барселонаның" баннерін лақтырып, оған деген өкпе әлде жек көру сезімін айғақтаған.  Фигу "Реалда" бес маусым ойнап, "Интерге" ауысты. 2009 жылы футболшылық карьерасын аяқтады.  Ұлттық құрама сапында 2006 жылға дейін ойнап, 2004 жылы Еуропаның вице-чемпионы атанды.  Швед модельері Элен Свединге үйленген. Үш қыз, бір ұлы бар. Қазір Миланда тұрады. 

