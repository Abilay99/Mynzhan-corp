Жұбанов атындағы көше. Көшеге қазақтың кәсіби музыка өнері мен музыкатану саласының негізін салушылардыңбірі, композитор, музыкатанушы, дирижер, тарихшы, Қазақстанның халық әртісі, ҚазақстанҒылым академиясының академигі Ахмет Қуанұлы Жұбановтың есімі (Алматы қаласы атқарукомитетінің 10.03.1969 №81 шешімі) берілді. Жұбанов Ахмет Қуанұлы (1906-1968) Ақтөбе облысында дүниеге келген. Ол - «Абай», «Құрманғазы» операларының, бірнеше аспапты және вокалды шығармалардың авторы. А. Жұбанов ондаған спектакльдер мен фильмдерге музыка жазған.Құрманғазы атындағы Мемлекеттік оркестрді құрып, сол ұжымда дирижерлік еткен. Көше қаланың шығысынан батысына қарай 1 және 2-шағынаудандарды жанай өтіп, Мате-Залка көшесінен басталып, Сайын көшесіне дейін созылып жатыр. Көше Алатау, Әуезов аудандарынқиып өтеді. Бұрынғы атауы - №6 магистраль. Кешенін ұзындығы - 1400 метр. Көше бойында «Қарлығаш» рестораны, Әуезов ауданының Неке сарайы, шағын саудаорталықтары орналасқан. 

