АБДУЛПАТТАЕВ Оспан (1898, бұрынғы Перовск уезіне қарасты Қараөзек болыстығы, ғ7 а. – 1979, Тереңөзек кенті) – ұстаз, Қазақ КСР-нің еңбек сіңірген мұғалімі (1957). Діни мектептерде сауатын ашқан. 1917 ж. Қызылордадағы 6 айлық курсты бітіріп, 1922 ж. ауылда сауатсыздықты жою мектебін ашты. 1926 жылға дейін Қызылорда қаласында бастауыш мектеп ашып, оны өзі басқарды. 1926 ж. бастауыш мектеп 7 жылдыққа айналды. 1939 ж. педогогикалық училищені бітіреді. Екінші дүниежүзілік соғысқа қатысқан. Абдурпатаев «Құрмет белгісі» орденімен, медальдармен марапатталған. Тереңөзек кентіндегі бір көшеге есімі беріліп, өзі қызмет істеген ғ210 мектептің алдына 1999 ж. 16 қазанда мүсіні орнатылды.    "Қазақ Энциклопедиясы"  

