Медеу — Шығыс Қазақстан облысы Абай ауданындағы ауыл, Медеу ауылдық округі орталығы.  Аудан орталығы — Қарауыл ауылының солтүстік-батысында 25 км жерде, Қараадыр тауының солтүстігінде, тау алды жазығында орналасқан.  1999 жылы жергілікті тұрғындар саны 681 адам (362 ер адам және 319 әйел адам) болса, 2009 жылы 494 адамды (258 ер адам және 236 әйел адам) құрады. Ауыл 1976—1996 жылдары қой өсіретін Ж.Молдағалиев атындағы кеңшардың орталығы болып келген. Оның негізінде Медеуде мал шаруашылығымен айналысатын бірнеше шаруа қожалықтары жұмыс істейді. 

