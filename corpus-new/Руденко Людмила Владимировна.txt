Людмила Владимировна Руденко (27.7.1904, Украина, Полтава губерниясы — 5.3.1986, Ресей, Ленинград) — шахматшы, шахматтан әлемнің әйелдер арасындағы екінші чемпионы (1950 — 53). Халықаралық дәрежедегі гроссмейстер (1976). Шахмат жарыстарына 1926 жылдан қатысып, КСРО чемпионы (1952) және күміс жүлдегері (1936, 1945, 1947 — 48, 1953) болды. 1950 ж. әлем чемпионы атағын жеңіп алды. Бірақ 1953 ж. Е.Быковамен болған матчта жеңілді (6:8). “Құрмет белгісі” орденімен марапатталған (1957).  

