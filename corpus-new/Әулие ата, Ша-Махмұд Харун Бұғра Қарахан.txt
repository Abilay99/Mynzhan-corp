ӘУЛИЕ АТА, Ша-Махмұд Харун Бұғра Қарахан (шамамен 946 — 992) —Қарахан әулетінен Әулие ата атанған екінші хан. Ол атасы Сатұқ Бұғра Қараханның ұстанған бағытын жалғастырды. Талас өзенінің шығысы мен батысындағы елді түгелдей өзіне қаратып, Ша-Махмұд Харун Бұғра (“мемлекеттің жарық күні”, “мұсылман дінінің алтын діңгегі”) атанды. өз мемлекетін одан әрі кеңейту үшін күрес жүргізді. Самани әулеті билеушілерінен Испиджабты (Сайрамды, 990), көп ұзамай Самарқан мен Шашты, 992 жылы мамырда Бұхараны тартып алды. Ол осы жылы Түркістан маңындағы Қошқарбасы деген жерде дүниеден өтті. Қабірі Тараз қаласында. Басына кесене тұрғызылған; қаласының Әулие ата күмбезі.   

