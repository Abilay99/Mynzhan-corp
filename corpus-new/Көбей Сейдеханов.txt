Көбей Сейдеханов (8.11. 1928, Отырар ауданы - 1996, Алматы қаласы) — жазушы, аудармашы, ғалым, филология ғылымдарының кандидаты (1968).  Сейдехановтің "Қазақтың Ұлы Отан соғысы кезіндегі халық поэзиясы" (1974), "Оқ пен жыр" (1985), "Күрес пен жеңіс жырлары" (1990) монографиялары, "Азатбектің алмасы" (1963) әңгімелер жинағы мен "Түркістан түлегі" (1973) повесі жарық көрген. Өзбек жазушылары А.Қаһардың "Табыттан шыққан үн", С.Ахмадтың "Күйеу" комедияларын аударған. Өзбекстан Жазушылар одағының әдеби сыйлығымен (1987), "Құрмет белгісі" орденімен, бірнеше медальмен марапатгалған.   

