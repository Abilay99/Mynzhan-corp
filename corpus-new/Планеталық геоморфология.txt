Планеталық геоморфология — көбінесе дистанциялық әдістер арқылы Жер бедерінің негізгі ерекшеліктерін планета ретінде және Күн жүйесіндегі планеталардың бедерін зерттейтін геоморфологияның бөлімі. Планеталық геоморфология пайда болуы және даму тұрғысынан бедердің ірі пішіндерін (мега- және макробедер): материктер мен мұхит ойпаңдарын, жазық атыраптарды, орогендік белдеулерді, ірі-ірі тектоникалық жарылымдарды және т.б. зерттейді. Планеталық геоморфология кейде планетологияның құрамды бөлігі ретінде карастырылады.   

