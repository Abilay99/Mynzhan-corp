Черданцева Людмила Ивановна – 1952 жылы 1 мамырда Ресейдің Кемеров облысының Ленинск Кузнецкий қаласында туған. 1971 жылы Ленинск Кузнецкий техникумын бітірген.. 1975 жылы Алматыға келіп, еңбек жолын Қазақ КСР Мемлекеттік баспа, полиграфия және кітап саудасы істері жөніндегі комитеттен бастайды. Алдымен "Жазушы" баспасында бас бухгалтер болады. 1980 жылдан 1994 жылға дейін "Жалын" баспасында бас бухгалтер, одан "Балауса" баспасына бас бухгалтер болып ауысады. Содан бері осы баспада бас бухгалтерлік жұмысын жемісті атқарып келеді. Бір салада жарты ғасырға жуық мінсіз еңбегі ҚР Мәдениет, акпарат және спорт министрлігінің тарапынан ескеріліп, 2004 жылы "Баспа және полиграфия ісінің қайраткері" атагы берілді.  

