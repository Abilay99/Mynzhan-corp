Кездейсоқ процесс, ықтимал процесс не стохастикалық процесс – қандай да бір жүйе күйінің ықтималдық заңдылықтарға сәйкес уақыт бойынша өзгеру процесі. Кездейсоқ процесстің уақыттың кез келген сәтіндегі сипаттамалары – белгілі бір үлестірілуі (таралуы) бар кездейсоқ шамалар. Табиғатта және өндірісте көптеген процестер (броундық қозғалыс, сұйықтықтар мен газдардың турбуленттік ағыстары, т.б.) Кездейсоқ процесстің мысалына жатады. Кездейсоқ процесстің теориясының жасалуы ресейлік математик А.А. Марковтың (1903 – 1979) еңбектеріне байланысты болды. Сондай-ақ, кездейсоқ процесстің теориясының дамуына А.Н. Колмогоров, америкалық оқымысты Н.Винер (1894 – 1964), т.б. елеулі үлес қосты.  

