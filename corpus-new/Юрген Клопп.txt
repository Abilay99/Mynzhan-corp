* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады.  Юрген Норберт Клопп (нем. Jürgen Norbert Кlopp;  16 маусым 1967 жыл, Штутгарт, ГФР) — неміс футболшысы, футбол бапкері. Англияның «Ливерпуль» командасының бапкері. 2001 жылға дейін Германияның бірнеше клубтарында ойнап, "Майнц-05" клубында өнер көрсетіп жүрген жерінен карьерасын аяқтады да, бапкерлік қызметін дәл осы клубтан бастады. Бапкер бола жүріп, Германия телеарналарының бірінде футбол сарапшысы боп та жұмыс жасады.  2008-15 жылдары "Боруссия Дортмунд" командасын баптап, клубты біраз күшейтті. Осы аралықта "Баварияға" лайықты қарсылас бола біліп, екі рет Германия чемпионы атанды. Тек бір ғана биіктік — УЕФА Чемпиондар Лигасын ала алмады. 2013 жылы Чемпиондар Лигасының финалына жетіп, дәл сол "Бавариядан" 1:2 есебімен ұтылып қалды.  2014/15 маусымда "Боруссия" жүлдесіз қалды да, Клопп командадан кетті. Сол жылы күзде "Ливерпульдің" тізгінін ұстады. Мерсисайдтық клубтың ойыны оңалғанымен тағы да еурокубоктерде соңғы сәттерде ғана сүрініп жатты, 2016 жылы Еуропа Лигасының финалында "Севильядан", 2018 жылы Чемпиондар Лигасының финалында "Реалдан" ұтылып қалды. 2019 жылы бәрібір "Ливерпуль" финалда "Тоттенхэмді" ұтып, УЕФА Чемпиондар Лигасының жеңімпазы атанды. «Боруссия» Дортмунд «Ливерпуль» 

