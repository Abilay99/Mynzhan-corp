Желдік ағыс - желдің су бетіне жасайтын әрекетінің негізінде мұхиттардың, теңіздердің, тағы басқа суқоймалардың суының бетінің қозғалуы. Желдік ағыстың дамуына үйкеліс, турбуленттік тұтқырлықтың, қысым градиентінің күштері, Жер айналуының ауытқытушы күші әсер етеді. Теңіздің терендігі 100 м-ге дейінгі беткі қабатын қамтиды. Егер Желдік ағысты туғызатын жел ұзақ уақыт тұрақты болса, онда оны ықпа ағыс деп те атайды (мысалы, Солтүстік және Оңтүстік пассаттық ағыстары, Антарктиканың циркумполюстік ағысы немесе Батыс желдерінің ағысы).   

