Пятимар ауылдық округі – Батыс Қазақстан облысы Жаңақала ауданындағы әкімшілік бірлік.  Құрамына Пятимар, Аққұс, Борық, Плантация ауылдары кіреді. Орталығы – Пятимар ауылы. Тұрғыны 2034 адам (2009). Батыс Қазақстан облысының оңтүстік аймағында орналасқан. Орал қаласына 235 км, Жаңақала ауданынан 45 км қашықтықта орналасқан. Негізгі қатынас автокөлік. 200 км асфальтталған жол.  Округте 144000 гектар жердің 136,0 мың гектары ауыл шаруашылық жері, соның ішінде 32 мың гектар шабындық, 104 мың гектар жер жайылым, 5982 гектар суармалы көлдіктер.  Пятимар ауылдық округінде 64 шаруа қожалығы, 8 жеке  кәсіпкер және жеке тұрғындар мал шаруашылығымен айналысады.  

