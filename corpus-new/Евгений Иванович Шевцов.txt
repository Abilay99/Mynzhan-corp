Евгений Иванович Шевцов (1910–1996) – техника ғылымның кандидаты (1954), профессор (1970). Днепропетровск политехникалық институтын бітірген (1932). Қарағанды қаласындағы Қазақ металлургия зауытында құю, мартен цехтарының және техникалық бөлімнің бастығы (1942–1954); 1954 жылдан Қарағанды политехникалық институтында (қазіргі Қарағанды мемлекеттік техникалық университеті) кафедра меңгерушісі қызметін атқарған. Ғылыми еңбектері болат қорыту және құю өндірісі технологиялық процестерін жетілдіру мәселелеріне арналған. 100-ден астам ғылыми жарияланымның авторы. 5 авторлық куәліктің иегері. КСРО Мемлекеттік сыйлығы лауреаты (1967). 

