Пышақты бүктемелеу автоматы (орыс. ножевой фальцевальный автомат) — кітаптың, жорналдың табақты қағазға басылып шыққан беттерін дәптер етіп пышақты аппаратты бүктемелеу  машинасы. Оның төрт бүктеу аппараты болады. Аппаратқа берілген қағаз реттелгеннен кейін арнайы пышақты механизммен айналып тұрған екі біліктің арасына сұғыныстырылады да, одан бүктеліп өтіп келесі бүктеу аппаратына беріледі. Пышақты бүктемелеу  аппаратында қағаз бір-біріне перпендикулярлы түрде 1, 2, 3, кейде 4 рет бүктеледі. Бүктелген дәптерлер топтамаланып, арнайы престе нығыздалып бумаланады.  

