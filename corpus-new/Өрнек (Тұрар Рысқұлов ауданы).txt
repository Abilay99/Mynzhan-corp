Өрнек — Жамбыл облысы Тұрар Рысқұлов ауданындағы ауыл, Өрнек ауылдық округі орталығы.  Аудан орталығы – Құлан ауылынан батысқа қарай 47 км-дей жерде, бұта шоғыры аралас нарғия, сұлыбас, т.б. астық тұқымдасты шөптесін өскен қоңыр, қызғылт қоңыр топырақты тауалдының қуаң шөлейтті белдемінде орналасқан.  Ауыл 1962-1997 жылдары қой өсіретін Алғабас кеңшарының орталығы болып келді. Оның негізінде Өрнекте 1997 жылдан «Өрнек» өндірістік кооперативі, ЖШС және бірнеше шаруа қожалықтары құрылды.  Ауылда орта мектеп, клуб, кітапхана, фельдшерлік-акушерлік пункт, т.б. мекемелер бар. 

