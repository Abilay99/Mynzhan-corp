Мырзалытөбе– бекіністі мекен орны. Жамбыл облысы Жамбыл ауданы Тастөбе ауылында. 1936 ж. Жетісу археологиялық экспедиция (жетекшісі А.Н. Бернштам) зерттеген. Қазіргі көрінісі – төрт бұрышты төбе (аумағы 150x200 м). Мырзалытөбеден табылған құты, манқұс сияқты қыш ыдыс сынықтарына, олардың пішіндері мен жасалу тәсілдеріне қарағанда, Мырзалытөбені тұрғындар 9 – 11 ғасырларда мекен еткен.  

