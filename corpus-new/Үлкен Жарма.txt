     Үлкен Жарма — Есіл алабындағы көл.  Солтүстік Қазақстан облысы Аққайың ауданы Борки ауылы жанында орналасқан.  Аумағы 10,71 км, ұзындығы 4,5 км, енді жері 2,8 км, жағалау бойы ұзындығы 12,8 км. Ең терең жері 1,98 м, суының көлемі 14,8 млн м. Су жиналатын алабы 101,0 км. Бұрынғы Қамысты өзені аңғарының бір бөлігін қамтиды.  Су жиналатын алабының 40%-н егістік алқабы алып жатыр. Көлдің түбі тегіс, саз балшықты. Тұнбасының қалыңдығы 0,1-0,5 м. Судың минералдылығы 1,0-5,0 г/л. Суы ащы. Көл бетінің 63%-ын қамыс, құрақ жапқан. Мал суарып, қамыс дайындау үшін пайдаланылады. 1957 жылдан бастап мұнда қамыс зауыты жұмыс істейді. 

