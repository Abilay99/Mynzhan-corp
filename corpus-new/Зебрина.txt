Зебрина (Zebrina pendula; гүл) – бөлме гүлі. Отаны – Орталық және Оңтүстік Америка. Көпжылдық шөптесін өсімдік. Жапырақтары ұзынша, үшкірлеу келген, қызыл жолақтарының екі жағы жасыл түсті жолақпен көмкерілген. Гүлдері майда, күлгін және қызғылт түсті. Мамырдан бастап, қазан айына дейін гүлдеп тұрады. Жылы, жарығы мол бөлмеде жақсы өседі.  Белсенді түрде оттегін бөліп, ауаны тазалайды, бөлмедегі шаңды азайтады. Венесуэлалық дәрігер әрі биолог Джонатан Пирерроның зерттеуінен кейін медицина саласында кеңінен қолданыла бастаған.  

