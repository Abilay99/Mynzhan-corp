Чароит (Ресейдің Шығыс бөлігіндегі Чара өз-нің алабынан табылуына орай аталған) — қабатты силикаттар тобына жататын минерал. Хим. формуласы: K(Ca,Na)2Sі4O10(F,OH)H2O. Моноклиндік сингонияда кристалданады, кристалдары қысқа бағаналы, агрегаттары тығыз, түйіршікті болып келеді. Түсі күлгін, күлгін қоңыр, кейде ала, әйнекше жарқырайды. Қатт. Моос шкаласы бойынша 6, тығызд. 2,54 г/см3. Табиғатта калийге бай сілтілі интрузиялардың карбонатты тау жыныстары мәрмәртастармен жанасқан жерінде пайда болатын метасоматиттерде кездеседі. Кенорны Алдан өз-нің тармағы саналатын Чара өз-нің орт. телімінде ғана орналасқан. Ч. асыл тас ретінде көп қолданылады. 

