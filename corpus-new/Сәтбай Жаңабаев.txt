Сәтбай Жаңабаев (1944 жылы туған, Қазығұрт ауданы Жаңабазар ауылы) – белгілі шопан. 1959 – 63 жылы шаруашылықта шопан болды. 1963 – 66 жылдары Польша жерінде әскери борышын өтеді. 1966 жылдан туған ауылында шопан болып еңбек етуде. 1966 – 71 жылдары әр 100 саулықтан 130 – 140-тан төл алса, 1986 ж. 186-ға дейін төл алды. 1979 жылы аудан, 1987 жылы облыс Кеңестің депутаты болып сайланды. Бірінші және екінші дәрежелі «Еңбек даңқы» ордендерімен (1976 – 82) марапатталған. Қазақ КСР мемлекеттік сыйлық лауреаты.  

