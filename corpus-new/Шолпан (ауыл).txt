Шолпан — Шығыс Қазақстан облысы Үржар ауданындағы ауыл, Шолпан ауылдық округі орталығы. Аудан орталығы - Үржар ауылынан батысқа қарай 80 км жерде, Сасықкөлге Тарбағатай жотасына келіп құятын Қарақол өзенінің сол жақ сағасында орналасқан. 1999 жылы жергілікті тұрғындар саны 1608 адам (823 ер адам және 785 әйел адам) болса, 2009 жылы 1412 адамды (717 ер адам және 695 әйел адам) құрады. Іргесі 20 ғасырдың 30-жылдарының бас кезінде ауыл шаруашылықты ұйымдастыруға сәйкес құрылған ұжымшардың орталығы есебінде қаланды. 1966 жылы ұжымшар негізінде “Шолпан” қой кеңшарының және онымен аттас ауылдық кеңестің орталығына айналды. 1996 жылы кеңшар негізінде шаруа қожалықтары құрылды. 

