Қызылегіс — Ақмола облысы Зеренді ауданындағы ауыл, Қызылегіс ауылдық округі орталығы. Іргесі 1898 жылы қаланған. Өңірдегі ең ескі ауылдардың бірі.  Аудан орталығы – Зеренді ауылынан оңтүстік-шығысқа қарай 30 км, облыс орталығы – Көкшетау қаласынан 80 км жерде орналасқан.  Тұрғыны 349 адам (2009). Негізгі мектеп, мектепке дейінгі тәрбиеленушілердің шағын орталығы, дәрігерлік амбулатория, клуб, кітапхана, 2 дүкен, мешіт бар. 2-дүниежүзілік соғыста қаза болғандарға ескерткіш қойылған. Ауыз суға ұңғыма мен құдық суын пайдаланады.  

