* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Дмитрий Николаевич Бяков (9 сәуір, 1978 жыл, Еңбекшіқазақ ауданы, Алматы облысы, Қазақ КСР, КСРО) — Қазақстандық футболшы, Қазақстан Ұлттық футбол құрамасының жартылай қорғаушысы. Құрама сапында 33 ойын өткізіп, 8 гол соққан. Карьерасын 1998 жылы "Қайрат" клубында бастаған. 2009 жылы "Жетісу" сапына қосылғанымен, әкесі қаза болды да, үйіне кетіп, қайтадан клубқа оралмады. Сондықтан клуб онымен болған келісім шартты бұзды. Бяков сол күйі карьерасын аяқтады. 2003 жылы 9 сәуірде, өзінің 25-ке толған туған күнінде әлдекімдермен ерегісіп, олар мұның  жүрек тұсынан пышақтап кетеді. Біраз уақыт емделіп жазылып қана қоймай, үлкен футболға, сонымен бірге ұлттық құрамаға да қайта оралады. Ұлттық құрама сапында сегіз жылдай ойнады. 2008 жылғы Еуропа чемпионатының іріктеу турнирінде бес гол соқты. Ұлттық құрама сапындағы соңғы ойынын 2006 жылы 6 қыркүйекте ӘЧ-2010 іріктеуінде Хорватияға қарсы өткізді. Екі рет үйленген. Әйелінің аты Наталья, қызының аты Арина. 

