Сұрым — Жамбыл облысы Жуалы ауданындағы Күркіреусу және Қазбастау темір жол айырмалары аралығындағы темір жолы бекеті, Қызыларық ауылдық округі құрамында. Сұрым арқылы сол маңдағы елдерге тауарлар әкелінеді және сол жердің ауыл шаруашылығы өнімдері сыртқа шығарылады. Атауы кезінде (1930 жылдар шамасында) темір жолы айырмаларын нөмірлеген кезде Шанышқылы руының Сұрым тайпасы атынан қойылған. Аудан оралығы - Бауыржан Момышұлы ауылынан солтүстік-шығысқа қарай 16 км-дей жерде. Тұрғыны 404 адам (2009). Түркістан-Сібір темір жолы Жуалы жерімен өткен 1910 жылдары шағын бекет, яғни №110 разъезд болып салынған. Алғаш төрт пәтерлі 10 шақты үй салынса, кейін оның төңірегіне ел қоныстана бастайды. 1962 жылы №110 разъезд пойыз тоқтайтын стансаға айналып, оған Сұрым стансасы деген атау берілді. 

