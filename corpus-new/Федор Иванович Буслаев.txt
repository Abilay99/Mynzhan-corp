Федор Иванович Буслаев - орыс филологы, көркемөнер зерттеушісі. Петербург ғылым академиясының акадимигі. Мәскеу университетін бітірген, Мәскеу университетінің профессоры.  Федордың славян-орыс тіл білімі, ежелгі  орыс әдебиеті, халықтың ауызша жыр-ертегілері және ежелгі орыс жұртының бейнелеу өнері саласындағы еңбектері күні бүгінге  дейін маңызын жойған жоқ. Орыс тілі жөніндегі зерттеулерінде Федор тарихи-салыстырмалы әдісті қолдады. Ол тіл тарихының халық өмірімен, оның әдет ғұрпымен, салт-санасы және сенім-нанымымен байланысын ашып көрсетугетырысты. Сонымен бірге Федор ежелгі қолжазбаларды зерттеу, жариялау ісімен де шұғылданды. "Орыс тілі мен көркемөнерінің тарихи очерктері" деген еңбегі Федордың орыс ғылымындағы мифологиялық мектептің табанды  өкілі екенін сипаттайды. "Орыстың бет-бейне апокалипсисі.XVI ғасырдан ХІХ дейінгі орыс қолтанбаларындағы бет апокалипсистері бейнелерінің  жиынтығы" атты кітабы Федор есімін  бүкіл дүние жүзіне  танымал етті.   

