Владимир Никифорович Фоменко 1941 жылы 14 мамырда Новосібір облысы Веселовск ауданы Лобино ауылында туған. Орыс.  Құрманғазы атындағы өнер институтының оркестрлік факультетін бітірген (1970), оркестр әртісі, оқытушы. 1965 жылдан - Алматы қаласы Оперетта театры оркестрінің әртісі. 1970 жылдан  - ҚазКСР ән мен би ансамблінің солисі. 1972 жылдан - Ақтөбе музыкалық училищесінің оқұытушысы. 1979 жылдан - Ақтөбе музыкалық училищесі директорының оқу-тәрбие жұмыстары жөніндегі орынбасары. 1995 жылдан - Ақтөбе музыкалық колледжінің директоры. 2004 жылдан бері - Ақтөбе қаласы әкімі жанындағы эстрадалық-үрмелі музыка оркестрінің көркемдік жетекшісі және дирижері. «Астана» (1998), «Қазақстан Республикасының тәуелсіздігіне 10 жыл» (2001) медальдарымен; КСРО Мәдениет министрлігінің «Үздік еңбегі үшін» (1981) белгісімен; облыстық атқару комитетінің (1988), қалалық әкімшіліктің (1996) құрмет грамоталарымен; Ақтөбе облысы әкімі сыйлығымен (2004) марапатталған. Қазақстан Республикасы Еңбек сіңірген өнер қайраткері. Үйленген. Жұбайы - Фоменко Наталья Александровна, Ақтөбе музыкалық колледжінің оқытушысы. Қызы - Свердлова Карина Владимировна (1970 жылы туған ).  

