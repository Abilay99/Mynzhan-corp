Хеннинг Манкель (швед. Henning Mankell, 3 ақпан 1948 жыл, Стокгольм) – швед жазушысы, театр режиссері және комиссар Курт Валендер туралы жазылған детектив романдарының авторы. Ол бала кезінен жазушы болуды армандайтын және театрға қызығатын. Ол өзінің мансабын «Riks» атты стокгольмдық театр режиссерінің көмекшісі қызметімен бастайды. Жазушының әдеби шығармашылығы 1973 жылы жарыққа шыққан «Тау жарғыш» атты романымен басталады. Оның романдары мен пьесалары әлеуметтік бағытта болды. Манкель – жастар мен балаларға арналған көптеген кітаптардың авторы. Мысалы, «Оттың сыры» (1996), «Қар басқан төсекте ұйықтаған бала» (1998) және т.б.   

