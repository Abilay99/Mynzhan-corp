Зеленое — Батыс Қазақстан облысының Бәйтерек ауданындағы ауыл, Зеленов ауылдық округі орталығы. Аудан орталығы – Переметное ауылынан оңтүстік-батысқа қарай 16 км жерде, Белая өзені жағалауындағы қара жусан аралас әр түрлі астық тұқымдасты шөптер өскен бетегелі-бозды дала белдемінде орналасқан. Тұрғыны 1603 адам (2009). Іргесі 1936 жылы астық өсірумен айналысатын “Путь к коммунизму” ұжымшары ретінде қаланған. Оның негізінде 1996 жылдан Зеленоеде 24 шаруа қожалығы құрылды. Ауылда орта мектеп, клуб, кітапхана, фельдш.-акушерлік пункт және отбасылық-дәрігерлік амбулатория жұмыс істейді. Тұрғындары көрші елді мекендермен автомобиль жолы арқылы қатынасады. 

