Хабиб Абдулманапович Нурмагомедов (авар. ХIабиб Нурмухlамадов; 1988 жыл, Сильди, Цумадин ауданы, Дағыстан АКСР, КСРО) — Ресей жекпе-жек спортшысы,  UFC  аренасында жеңіл салмақта өнер көрсетеді. 2017 жылдың ақпанына сәйкес UFC рейтингінде бүкіл салмақ дәрежесіндегі ең мықты жекпе-жекшілердің арасында 13-ші орынға қол жеткізді.  Жеңіл салмақта чемпион Конор Макгрегордан кейін 2-ші тармақта. Ұлты авар. Ресей чемпионатның финалисі, жекпе-жектен Еуразия чемпионы, самбодан екі дүркін әлем чемпионы, панкратионнан Еуропа чемпионы, NAGA Grappling версиясы бойынша грепплингтен  әлем чемпионы.   Хабиб Нурмагомедов 1988 жылы Сильди Цумадин ауданында дүниеге келген (Дағыстан, Ресей). Бала кезінен әкесі, Абдулманап Нурмагомедовтің бақылауында жаттыққан. АҚШ-қа келгеннен бастап АКА (American Kickboxing Academy) залында Хавьер Мендестің бақылауында жаттығады. 2012 жылдың 21 қаңтарында  Хабиб UFC промоушенында ең бірінші рет өнер көрсеткен. Жекпе-жек оның Камал Шалорусты 3-ші раундта қылқындыру әдісімен жеңуімен аяқталды. Американдықтар оның күрестегі үлкен дәрежесін байқады. 2012 жылдың 7-ші шілдесінде Хабиб  өзінің UFC промоушенындағы екінші UFC 148  Невада штаты, Лас-Вегастағы жекпе-жегін әлемнің үздік палуаны бразилиялық Глейсон Тибаумен өткізді. Бүкіл үш раунд бойы өзінің үстемдігін көрсеткен Хабиб төрешілердің бірауыз шешімімен жеңіске жетті. 2013 жылдң 19 қаңтарында палуан Бразилияның Сан-Паулу қаласында тағы да бразилиялық танымал палуан Тиагу Тавариспен кездесті. Жекпе-жек барысында Хабиб қарсыласына апперкот арқылы нокдаунга түсірді, одан кейін партерде шынтақпен ұрғылайды да, жекпе-жектің 1:55 минутында жеңіске жетеді. Оған қоса, Хабиб FOX Калифорния штаты, Сан-Хоседе  әлемнің ең мықты жекпе-жекшілерінің бірі Нэйт Диазбен сегіз бұрыш алаңына шыққысы келетінін жариялаған болатын. Ірі жекпе-жек Ultimate Fighting Championship компаниясы Хабибті (18-0) өзінің тәуелсңз рейтингісінде 4-ші орынға орналастырған Үйленген, 2015 жылы қызы дүниеге келді.  2016 жылы Зиявудин Магомедовпен "Eagles MMA" жеке командасын құрған. 

