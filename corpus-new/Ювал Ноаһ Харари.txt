Ювал Ноаһ Харари (ивр. יובל נח הררי‎ - 1976 жылы 24 ақпанда д.к.) — израильдік тарихшы және Иерусалимдегі Еврей университетіндегі тарих департаментінің профессоры . Sapiens: Адамзаттың қысқаша тарихы (2014), Homo Deus: Ертеңнің қысқаша тарихы (2016), сондай-ақ 21 ғасырға 21 сабақ (2018) атты халықаралық бестселлерлердің авторы. Оның еңбектері ерік бостандығы, сана және интеллект тақырыптарын қарастырады. Хараридің алғашқы еңбектері өзі "когнитивті революция" деп сипаттайтын тақырыпты қозғайды. Бұл революция шамамен 50,000 жыл бұрын орын алды: хомо сапиенс өзінің қарсыласы Неандерталдықтарды ығыстырып, тілдесу қабілеті және құрылымды қоғам дамытып, аграрлық революция мен соңғы уақытта үдеген ғылыми әдіснама және негіздеу көмегімен оның ең жоғарғы жыртқыш шыңына көтерілуі адамдарға қоршаған ортаға толықтай дерлік билік жүргізуге мүмкіндік берді. Оның соңғы кітаптары көбіне ескерту сипатына ие және футуристік биотехнологиялық әлемнің салдарын қарастырады: мұнда саналы биологиялық организмдерді оларды өзі жасаған туындылары озып кетеді; автор былай дейді:"Біз білетін гомо сапиенс бір ғасыр шамасында жоғалады". Харари 1976 жылы Израильдің Кирият Ата  қаласында дүниеге келді. Ливан және Шығыс Еуропа тамыры бар Хайфадағы (Израиль) зайырлы еврей отбасында өсті. Харари ашық гей және 2002 жылы күйеуі Ицик Яхавпен кездесті, ол оны «барлық нәрседегі интернетім» деп атайды.   Яхав сондай-ақ Хараридың жеке менеджері.  Олар Канаданың Торонто қаласында азаматтық некелерін қиды .  Харари былай дейді: 2000 жылы Оксфордта жүргенде бастаған Випассана медитациясы "өмірімді түбегейлі өзгертті". Ол күніне екі сағат шұғылданады (бір сағат жұмыстан бүрын, бір сағат кейін), жыл сайын 30 не одан да көп күнге медитациямен оңашаланады, тыныштықта және ешбір кітап не әлеуметтік желісіз. Ол медитацияны ізденіс құралы ретінде көреді. Харари вегетариан және оның айтуынша бұған себеп - оның зерттеуіндегі сүт өнеркәсібінің негізі сиыр мен бұзаудың арасындағы байланысты бұзатыны туралы оның пікірі.   2019 жылдың қаңтарына сәйкес оның смартфоны жоқ.  Харари алғашында 1993-1998 жж. Иерусалимдегі Еврей университетінде ортағасырлық тарих пен әскери тарих мамандығын оқыды. 2002 жылы Оксфордтағы Джисус колледжінде Стивен Дж. Ганның жетекшілігімен философия докторы дәрежесін қорғады. 2003 жылдан 2005 жылға дейін Яд Ханадив қайырымдылық қоры мүшесі ретінде тарих ғылымдары бойынша постдокторонтурамен айналысты.  Оның Sapiens: Адамзаттың қысқаша тарихы кітабы 2011 жылы ивритше және кейін 2014 жылы ағылшын тілінде жарияланды; содан бері ол тағы да 45 тілге аударылды. Кітап адамзат тарихының бүкіл кезеңін қарастырады: Homo sapiens-тің тас ғасырындағы эволюциясынан бастап 21 ғасырдағы саяси және технологиялық революцияларға дейін. Иврит тіліндегі басылымы Израильде бестселлерге айналып, жалпы көпшілік арасында айтарлықтай қызығушылық оятты, сөйтіп Харари көпшілікке танымал тұлға болып шыға келді. Хараридың әлем тарихы жөніндегі ивритше лекцияларының YouTube видео үзінділерін ондаған мың израильдықтар көрді. Сонымен қатар, Харари Адамзаттың қысқаша тарихы деп аталатын ағылшын тіліндегі тегін онлайн сабақ береді.  Харари «Шығармашылық және түпнұсқалық» бойынша екі рет Полонский сыйлыған ұтып алды: 2009 және 2012 жылдары. 2011 жылы әскери тарихы бойынша көрнекті мақалалары үшін « Әскери Тарих қоғамының Монкадо марапатын жеңіп алды. 2012 жылы ол Израильдің жас ғылым академиясына сайланды.  

