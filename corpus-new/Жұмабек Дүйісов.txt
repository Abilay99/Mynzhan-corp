    Дүйісов Жұмабек (1902 ж. Шалқар ауданы № 1 а. – 26.09.1976, Шалқар қаласы) - Социалистік Еңбек Ері (1948). 1933-1936 ж. Ақтөбе жоғары коммунистік ауыл шаруашылығы мектебінде оқыған. Ұлы Отан соғысына қатысқан. 1924-1930 ж. ауылдық кеңестің хатшысы, төрағасы,  Қосшы одағы Шолақжиде болыстық комитетінің төрағасы, еңбекшілер депутаттары аудан кенесінің төрағасы, аудан партия комитетінің хатшысы. Шалқар ауданы “Жанақоныс” кеңшары жұмысшылар комитеті төрағасы. 1945-1950 ж. Ырғыз ауданының кеңес атқару комитетінің төрағасы. Ленин, Қызыл Ту, Еңбек Қызыл Ту, Қызыл Жұлдыз, 2-дәрежелі Отан соғысы ордендерімен, “1941-1945 ж. Ұлы Отан соғысындағы Германияны  жеңгені үшін" медалімен марапатталған. Қазақ  КСР Жоғарғы Кеңесінің екі рет (1947,1951)  депутаты болып сайланды.  

