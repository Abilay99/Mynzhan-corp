 Басқа мағыналар үшін Жуантөбе деген бетті қараңыз. Жуантөбе — Түркістан облысының Созақ ауданындағы ауыл, Жуантөбе ауылдық округі орталығы. Аудан орталығы – Шолаққорған ауылынан солтүстік-батысқа қарай 150 км жерде, Шу өзенінің төменгі ағысының сол жағалауындағы қамыс, құрақ өскен сұр, сортаң құмды шалғын топырақты шөлді белдемде орналасқан. 1999 жылы жергілікті тұрғындар саны 1796 адам (930 ер адам және 866 әйел адам) болса, 2009 жылы 1645 адамды (834 ер адам және 811 әйел адам) құрады. Іргесі 1947 жылы қаракөл қой шаруашылығын дамытуға байланысты қаланды. Оның негізінде 1997 жылдан шаруа қожалықтары мен серіктестіктер жұмыс істейді. Жуантөбеде орта мектеп, клуб, кітапхана, фельдшерлік-акушерлік пункт бар. Тұрғындары көрші елді мекендермен автомобиль жолы арқылы қатынасады. 

