Бөгенбай би ауылы — Ақмола облысы Зеренді ауданындағы ауыл, Викторов ауылдық округінің құрамында.  Аудан орталығы — Зеренді ауылынан оңтүстікке қарай 25 км, облыс орталығы — Көкшетау қаласынан оңтүстік-батысқа қарай 72 км, Астана қаласынан солтүстік-батысқа қарай 372 км жерде, Айдабол көлінің шығыс жағалауында орналасқан.  Іргесі 1890 жылы қаланған. Ауыл 2007 жылға дейін "Лосевка" деп аталып келген.  Мектеп, дәрігерлік пункт, дүкен бар. 2-дүниежүзілік соғыста қаза болған жауынгерлерге ескерткіш орнатылған. Ең жақын темір жол стансасы — Көкшетау (72 км). 

