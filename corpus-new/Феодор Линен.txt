Феодор Линен (1911 жыл 6 сәуір, Мюнхен - 1979 жыл 6 тамыз, Мюнхен) - неміс биохимигі. «Леопольдина» атты Герман Жаратылыстану ғылым академиясының (1959) және АҚШ Ұлттық ғылым академиясының (1962) мүшесі. Мюнхен институтын бітірген, 1954 жылдан Мюнхендегі Макс Планк атындағы  қоғамның клетка химиясы институтының директоры. Негізгі ғылыми еңбектері зат алмасу биохимиясын, организмдегі май қышқылдарының тотығуын, ацетатты активтендіру процестерін зерттеуге арналған. 1964 жылы К.Блохпен бірге холестерин мен май қышқылдарының биосинтезін зерттегені үшін Нобель сыйлығын алды. 

