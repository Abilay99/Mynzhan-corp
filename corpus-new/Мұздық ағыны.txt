Мұздық ағыны - мұздық бетінен өзен торына келіп түсетін еріген су ағыны. Қар жамылғысы мен қиыршық мұздың маусымдық еруінен және мұздық абляциясы мен абляция өңіріндегі көп жылдық мұздың еруінен де пайда болады. Әсіресе жазғы кезенде күшейе түседі (мыс., жер көлемінің тек 5%-ын ғана мұздық алып жатқан Орта Азия өзендерінің жылдық ағынында мұздық ағынының үлесі 20%, ал жазда 50%; Қазақстан өзендерінің жылдық ағынында 10-15%).   

