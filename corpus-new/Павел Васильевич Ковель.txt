Павел Васильевич Ковель (1937 жыл, Белорусь, Витебск облысы, Докщиц ауданы) - ғалым, экономика ғылымдарының докторы, профессор. 1959 жылы Белорусь ауыл шаруашылығы академиясын бітірген. Бірнеше жыл Семей жер құрылысы экспедициясы құрамында болған. 1972 жылдан бұрынғы Батыс Қазақстан ауыл шаруашылығы институтында кафедра меңгерушісі, декан, проректор. Негізгі ғылыми жұмыстары ауыл шаруашылығы кәсіпорындарының өндірісін ұйымдастыру мәселелерін зерттеуге арналған. 80-ге жуық ғылыми және ғылыми-әдістемелік жұмыстың авторы. 

