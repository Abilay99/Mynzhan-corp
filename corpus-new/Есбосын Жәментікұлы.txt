Есбосын Жәментікұлы  (1876, Қытай, Шыңжаң өлкесі, Іле аймағы, Нылқы ауданы Қас өзені бойындағы Ластай деген жерде — 1928) —Қытай қазақтарының ұлт-азаттық күресіне қатысқан батыр. Есбосынның бесінші атасы Есенгелді — жоңғар шапқыншылығына қарсы шайқасқан Қабанбай батыр мен Абылай ханның жақын серіктерінің бірі.  Есбосын ішкі Қытайдағы Чинихай төңкерісінің дүмпуімен Іле аймағында 1912 ж. етек алған көтеріліске қатысқан Жергілікті Яң Зиң Шин әкімшілігінің қыспағына қарсы сарбаздар жинап, елді ұлт-азаттық көтеріліске шақырады. Бірақ Қытай үкіметі Есбосынды қамауға алып, кейін дарға асады. 

