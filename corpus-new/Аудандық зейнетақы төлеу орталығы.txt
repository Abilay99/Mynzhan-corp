Аудандық зейнетақы төлеу орталығы - Оңтүстік Қазақстан облысы зейнетақы төлеу орталығы филиалының ауданы бөлімшесі. 1997 жылы ҚР азаматтарын жаңа жүйе бойынша зейнетақымен қамтамасыз ету мақсатында қабылданған "Мемлекеттік зейнетақы төлеу орталығы" туралы Заң аясында ашылды. Бастығы болып О.Төлімбетов тағайындалған. Аудандық зейнетақы төлеу орталығы — аудан азаматтарын зейнетақымен және арнаулы жәрдемақылармен қамтамасыз етеді. Жәрдемақы мен зейнетақы алушылар жөніндегі мәліметтерді жасау мен нақтылау, есептеу, өзгерту және төлеу мерзімін созу туралы құжаттарды өңдеу, т.б. жұмыстарды жүргізеді. Бөлімше осы мақсатта ай сайын республикалық зейнетақы төлеу орталығына зейнетақы мен жәрдемақы қаржыларына өтініш- қажеттілік, банк пен ауданы пошта торабы мекемелеріне төлемақының тізім-ведмоствосын өткізеді. Төлемнің барлық түрін қаржыландыру республикалық  бюджет аркылы жүзеге асатындықтан, филиал жеке ұйым болып табылмайды, өзінің жеке кірісі, банктерден ашылған бет-есебі жоқ, бөлінген ақша қаражаттарын республикалық  бакылау органдары қадағалайды.  

