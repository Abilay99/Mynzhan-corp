Бөрібай кесенесі — 18 ғасырдан сақталған сәулет өнері ескерткіші. Сырдария, Шиелі аудандарының шекарасындағы (Қызылорда – Жезқазған автомобильдік  жолынан 40 км жерде) Телікөлдің маңайынд ауылы  1988  жылы  Алматы сәулет және құрылыс институтының экспедициясы (жетекшісі  Е. Бәйтенов) зерттеген Бөрібай кесенесі – 6х19х33 см шикі кірпіштен тұрғызылған порталды құрылыс.  М. Тынышпаевтың айтуынша, кесене Бөрібай батырға арнап салынған болуы керек. Оның негізі шаршыға (6,40х6,68 м) жуық, ішкі жағы сегіз қырлы, әр қырында бөлек-бөлек итарқалы қуыс бар. Бойлық және көлденең белдеулеріндегі қуыстар тікбұрышты, ал диагоналы бойындағы қуыстар бесбұрышты.  биіктігі  1,15 м күмбез барабанға өтер тұста бірінен бірін оздыра қаланған қос қатар сөре барабанға негіз болған. Ғимарат қалдықтарына қарағанда күмбезі болмаған тәрізді. Кіретін есік  оңтүстік  қабырғадағы қуыстан шығарылып, оған тіркестіре жебенің ұшы сияқты үшкірлеп жабылған дәліз (ұзыдығы  1,75 м шығыс қабырғасы сақталған) салынған. Құрылыс сыланбаған.  солтүстік  қабырғасы жағындағы бөлмеде жартылай көміліп қалған сағана бар. «Қазақстан»: Ұлттық энциклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 жыл. ISBN 5-89800-123-9, II том   

