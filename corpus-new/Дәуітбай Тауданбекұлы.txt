Дәуітбай Тауданбекұлы - (1873, Шығыс Қазақстан облысы Бұқтырма өзенінің бойы - 1937) - күйші, композитор, ақын. Дәуітбай бала кезінен домбыра мен сыбызғыны қатар ұстап, бозбала шағында құрбы-құрдастарына, жеңгелеріне арнап күй шығара бастаған. Жиырма жасыңда Дәуітбай ау-қаттылау үйдің қызына ғашық болып, бірақ қыз әкесі оң шырай бермеген соң ол қызды алып қашып, Баян Өлгий жағындагы нағашы жұртына өтіп кетеді. Дәуітбай сол жақта ел ісіне белсене араласады. Оның "Жалама айдаған", "Ертіс толқыны", "Арна", "Жаяу солдат", "Қайран Бежең", "Тарту", "Арнау", т.б. күйлері бар. 1991 жылы жарық көрген "Күй керуен" атты Қарасұлы Сақайдың кітабында Дәуітбайдың күйшілігі туралы деректер берілген.  

