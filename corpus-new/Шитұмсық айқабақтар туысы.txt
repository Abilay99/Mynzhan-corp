Шитұмсық айқабақтар туысы  ( Lusciniola ) - торғайтәріздестер отрядының сандуғаштар тұқымдасқа жататын монотипті құстар туысы.Қазақстанда 1 түрі - шитұмсық айқабақ кездеседі.Шитұмсық айқабақтар туысы ( Lusciniola melanopogon ) - үстіңгі жағы қошқыл, астыңғы жағы ақшыл, шағын денелі (12 -15 г) айқабақ. Ерекшелігі : денесінің үстіңгі жағы қошқыл, басын бойлай созылған жолақтары бар және қабағы айқын ақ түсті. Мінез - қылығы кейде шілделікті еске түсіреді : қалың қопада ұзақ еркінсиді, қауіп төнген кезде, мылтық атқан дауыс естілсе, көпке дейін жасырынып қалады. Қазақстанда жазықтық суқойма жағалауында, қамыс, құрақ немесе қалың бұта өскен жерлерде ұялайды. Ұшып өткен кезде барлық жерден кездесуі мүмкін, бірақ билік таулы жерлерге ешқашан ұшып бармайды.Бұл бой тасалағыш айқабақтың ұялау тіршілігі Қазақстанда егжей - тегжейлі тексерілмеген. Жеке - жеке жанама мәліметтер бойынша оның ұялау мерзімі сәуірден шілдеге дейін созылатыны ғана мәлім. Қыркүйекте оңтүстікке ұшып кетеді. Қазақстан жануарлары сериясы. Құстар мектеп энциклопедиясы 

