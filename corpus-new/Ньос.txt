     Ньос — Камерунның солтүстік-батысында орналасқан көл. Сонымен қатар бұл көл әлемге «ажал құштырушы» деген атпен танымал.  1986 жылы көл маңындағы елдімекендердің тұрғындары, мал-жаны, тіпті, ұсақ жәндіктеріне дейін түгі қалмай қырылған. Кейіннен зерттеу жүргізген ғалымдар теңіз деңгейінен 1090 метр биіктікте орналасқан Ниос көлінің бұрынғы жанартау орнында пайда болғанын анықтаған. Ал маңайдағы тіршілікті күл-талқан еткен - көлдің түбіне жиналған улы көмірқышқыл газы болып шыққан. Ұзағынан жиналған газ суды жарып сол күні ауаға шыққан. Уақыт өте келе табанына көмірқышқыл газын жинайтын көл әлі де қауіпті саналады. 

