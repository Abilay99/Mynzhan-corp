Шірнелі өсімдіктері–  гүлінен бал ара арасы шірне мен тозаң жинайтын жабық тұқымды өсімдіктер тобы (қ. Гүлді өсімдіктер). Қазақстанда 125 түрі бар. Олардың ең шірнелілері: егіндікте өсетін қарақұмық, сиыржоңышқа, жембұршақ, екпе эспарцет, екпе жоңышқа, шалғындық беде, дәрілік жалбыз, дәрілік шүйіншөп, тағы басқа; бау-бақшада өсетін таңқурай, қара өрік, алма, алмұрт, жүзім, қарақат, шабдалы, өрік, тағы басқа, сеуіп өсірілетін көкбас жалбыз, жыланбас жалбыз, сайсағыз, түйежоңышқа; орманда өсетін үйеңкі, жөке, терек, қайың, мойыл, ұшқат, күреңот, жиде, сирень, долана, сарыраушан, қараған, қарамала, көктерек, көкшегүл, жарықгүл, тағы басқа; шалғында өсетін қазтамақ, бақ-бақ, аюбалдырған, адыраспан, қызылмия, жантақ, шеңгел, сиырсілекей, киікоты, шыршай, тағы басқа.  Қазақ энциклопедиясы, 9 т. 

