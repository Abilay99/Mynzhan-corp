Сүтемген Тақабайұлы Бүкіров (1921-1996), Қазақстанның еңбек сінірген мәдениет қызметкері (1991). Жезқазған өнірінің түлегі. Еңбек жолын 1937-1992 жылдары аға пионер вожатый, Қарсақбай аудандық «Қызыл кенші» газетінің тілшісі, «Қазақмысқұрылыс» тресі жүйесінде мастер, «Жезқазғантүстіметалл» АҚ тарихи өндірістік мұражайын, бұдан соң, облыстық өлкетану мұражайын басқарды. Облыстық соғыс, еңбек және қарулы күштер ардагерлері кеңесі алқасының, облыстық «Зерде» кітабы редакция алқасының мүшесі, «Әкелердің даңқты жолымен» кеңесінің төрағасы және облыстық тарих және мәдениет ескерткіштерін қорғау қоғамы кеңесі төралқасының мүшесі ретінде үлкен қоғамдық жұмыстар атқарды. Жезқазған қаласының құрметті азаматы (1990).  

