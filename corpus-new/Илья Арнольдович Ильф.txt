Илья Арнольдович Ильф (Ильф ─ бүркеншік аты, шын аты-жөні – Иехиел-Лейб Файнзильберг) – кеңес жазушысы және журналист.  1897 жылы 3 қазанда Одессада дүниеге келген. 1913 жылы техникалық мектепті бітіреді. Революциядан кейін есепші, журналист редактор болып қызмет атқарады. Одесса Ақындар Одағының мүшесі болады. 1923 жылы Мәскеуге келіп, «Гудок» газетінің қызметкері болады.  Евгений Петровпен шығармашылық ынтымақтастықта болып, 1927 жылы «Двенадцать стульев» романын бірігіп жазып шығады. Кейінірек  Петровпен бірге апталық «Чудак» газетінде қызметтес болады. Петровпен бірігіп жазған щығармалары: «Двенадцать стульев», «Золотой теленок» романдары, «1001 ночь или Новая Шахерезада» новелласы және «Одноэтажная Америка» деректі повесі.  

