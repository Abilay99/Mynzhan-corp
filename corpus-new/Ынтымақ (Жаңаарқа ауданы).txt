 Басқа мағыналар үшін Ынтымақ деген бетті қараңыз. Ынтымақ — Қарағанды облысы Жаңаарқа ауданындағы ауыл, Сейфуллин ауылдық окургі орталығы. Иманақ тауының етегінде, Атасу кентінін солтүстік-шығысқа қарай 23 км-дей жерде орналасқан. Іргесі 1931 жылы қаланған. Округ аумағында 20 ғасырдың 30-жылдарында «Алғабас», «Киров», «Жеткіншек» ұжымшарлары ұйымдастырылған. 1960-1990 жылдары Сәкен Сейфуллин атындағы кеңшардың және ауылдық кеңесінің орталығы. Шаруашылықтың мамандандырылған негізгі бағыттары - ірі қара мал шаруашылығы, қосымша саласы егін шаруашылығы болды. Жерінің жаппы ауданы - 205,9 мың га. Кеңшар негізінде 81 шаруа қожалығы құрылған. Жергілікті тұрғындар саны 1999 жылы 886 адам (438 еркек және 448 әйел) болса, 2009 жылы 863 адамды (393 еркек және 470 әйел) құрады. Округтін елді мекендерінде (Жаңаталап, Алғабас, Ынтымақ) 3 мектеп, ФАП, кітапхана және басқа да мәдени-тұрмыстық мекемелер бар (2006). Сәкен Сейфуллиннің бюсті орнатылған. Ауыл басқа да елді мекендермен автомобиль жолдары арқылы байланысады. Ең жақын Атасу темір жолы станциясы 25 км жерде. 

