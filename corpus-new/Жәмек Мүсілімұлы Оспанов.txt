Жәмек Мүсілімұлы Оспанов (1928, Атырау қаласы – 1996) – журналист, Қазақ КСР-інің еңбек сіңірген мәдениет қызметкері. 1946 ж. ҚазМУ-дың (қазіргі ҚазҰУ) журналистика факультетінде оқи жүріп, «Социалистік Қазақстан» газетінде корректор болып жұмыс жасаған. Университетті бітіргеннен кейін де ол осы редакцияда әдеби хатшы, әдеби қызметкер болған. 1977 жылдан Маңғыстау облыстық «Коммунистік жол» газетінің редакторы, облыстық теледидар және радио комитетінде бас редактор қызметтерін атқарған. Оның очерктері бірнеше жинақтарда, қазақ, орыс тілдерінде жарияланған. Н.Пановтың «Шахмат үйренушілерге көмек» деген кітабын аударды. Бірнеше рет республикалық Журналистер одағы съезіне делегат болып сайланды. ХШЖК-нің қола медалінің иегері.   

