Найл Джеймс Хо́ран (ағылшын. Niall James Horan; 13 қыркүйек, 1993 жыл, Маллингар, Уэстмит, Ирландия) — британдық әнші, «One Direction» тобының мүшесі. 2010 жылы «The X Factor» жобасына қатысты. Найлдың анасы – Мура Галлахер. Әкесі – Бобби Хоран. Оның үлкен ағасы бар. Аты – Грег Хоран. Найлдың ата-анасы 1998 жылы ажырасты. 4 жыл бойы ағайындылар анасымен бірге тұрды. Сосын әкесімен бірге тұруды жөн көрді. Анасы екінші рет тұрмысқа шығып, Лонгфорд қаласына көшті. Найл «Coláiste Mhuire» мектебінде білім алды. Сол кездері Найл хорға қатысып жүрген. Найл жастайынан гитарада ойнайды. Өзінің бір сұхбатында, «Менің ұнататын сыйлығым – гитара» деген. «The X Factor» жобасында тыңдаушыларға Найл: «Мен 16 жастамын және де мен үлкен атқа ие болғым келеді. Бейонсе, Жастин Бибер сияқты танымал болғым келеді.», - деген. Хоран «The Script», «Eagles» және «Bon Jovi» деген рок-топтардың жанкүйері. Бұдан басқа Найл Эд Ширанның өлеңдерін сүйіп тыңдайды. Эд Ширан мен One Direction бірге жұмыс істегенде, Найл Хоран Эд Ширанға «Мен сізбен жұмыс істеу үлкен абырой.» деп айтқан. 

