БАҚЫРОВ Қияқбай (1906, Қарағанды облысы Нұра ауданы Жалқыш а. – 1985, Қорғалжын ауданы Арықты а.) — а.ш-н ұйымдастырушы. Соц. Еңбек Ері (1948). 1949 ж. Кеңшар директорлары курсын бітірген. 1929 — 32 ж. еңбек жолын Қорғалжын ауданы Майғақ ұжымшарында бастаған. 1932 — 42 ж. Кеңбидайық кеңшарында зоотехник, ферма меңгерушісі, директордың орынбасары, директоры, 1943 — 54 ж. Вишневский ауданының Бірсуат, Қорғалжын ауданының Арықты кеңшарларының директоры, 1954 — 56 ж. Кеңбидайық кеңшарында бөлімше меңгерушісі, 1956 — 64 ж. кеңшардағы жұмысшылар кооперативінің төрағасы қызметтерін атқарған. 1964 жылдан зейнеткер. КСРО ордендері, медалдарымен марапатталған. "Қазақ Энциклопедиясы"   

