Өмірзақ Нұрбаев(1917, Форт-Шевченко қаласы – 1979) – партия, кеңес қызметкері. 1941 – 45 жылдары Ұлы Отан соғысына қатысқан. 1945 – 49 жылдары Форт-Шевченко қалалық партия ұйымында қызметкер, 1949 – 51 жылдары жоғары партия мектебінің тыңдаушысы, 1951 – 55 жылдары Гурьев (қазіргі Атырау) облыстық партия комитеті үгіт-насихат бөлімінде меңгеруші, Форт-Шевченко ауданы партия комитетінде 2-хатшы. 1955 – 79 жылдары Ералиев ұжымшарында төраға, «Ильич» кеңшарында директор, Ералиев, Ақсу кенттік кеңесінің төрағасы қызметтерін атқарған. Еңбек Қызыл Ту орденімен, Бүкілодақтық ХҚҚҚЖК-нің алтын, күміс, қола медальдарының иегері.   

