Исатай Ақайұлы Нұрейісов (18.4.1950 жылы туған, Алматы облысы Жамбыл ауданы Талап ауылы) – биология ғылымының докторы (2003). Қазақ мемлекеттік ауыл шаруашылық институтын (1972, қазіргі Қазақ ұлттық аграрлық университеті) және Қазақстан Ғылым Академиясының Қазақ егіншілік ғылыми-зерттеу институтының аспирантурасын (1980) бітірген соң осында кіші, аға ғылыми қызметкер, бөлім меңгерушісі (1974–1994) және осы институттың Талдықорған бөлімшесінде директордың орынбасары (1994–1995), бөлім меңгерушісі (1995–2002) қызметтерін атқарды. 2002жылдан Қазақ ұлттық аграрлық университетінде кафедра меңгерушісі қызметінде. «Генетико-селекционные основы продуктивности озимой пшеницы» тақырыбында докторлық диссертация қорғады.80-нен астам ғылыми жарияланым мен 1 монографияның авторы.    

