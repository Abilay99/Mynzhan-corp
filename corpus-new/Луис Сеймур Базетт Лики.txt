Луис Сеймур Базетт Лики (1903 жыл 7 тамыз, Кения - 1972 жыл 1 қазан, Лондон) - ағылшын археологы және антропологы. 30 жылдан астам уақыт Шығыс Африкада археологиялық зерттеу жұмыстарын жүргізді. 1927-1929 жылдары көп қабатты Гэмбл-2 үңгірін қазып, Шығыс Африкалық бірқатар археологиялық мәдениеттің салыстырмалы хронологиясын жасады. 1930 жылы Ньоро неолит үңгірін, 1951 жылдан бастап Танзаниядағы жартасқа салынған бейнелерді зерттеді. Оның 1959 жылы Олдовай сайынан тапқан зинджантроп бас сүйегін, 1960 жылы тапқан презинджантроп бас сүйегін зерттеп ашқан жаңалығының ғылымда маңызы зор. 

