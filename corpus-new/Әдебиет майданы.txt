«Әдебиет майданы», журнал. Әдеби-бұқаралық, қоғамдық-саяси басылым ретінде 1932-39 ж. шықты. Қазақ жазушыларының көркем шығармалары, ауыз әдебиетінің үлгілері, әдеби-сын туындылары, публицистика, очерктер жиі жарияланды. Басылымның қалыптасуына С. Сейфуллин, Б. Майлин, I. Жансүгіров, С. Мұқановтар көп еңбек сіңірді. Әуезов үзбей мақала жазып, журналдың көркемдік сапасын арттыруға мол ықпал етті. «Әуезұлының сөзі» (1933, №1), «Абай ақындығының айналасы» (1934, №11), «Абайдың мәдени ізденулері» (1937, N»7), «Қалмақаннан не тілер едік» (1937, № 9), «Ардақты Жәке» (1938, № 5), «Жұмбақ туралы» (1938, № 10) деген мақалаларын жариялады.   

