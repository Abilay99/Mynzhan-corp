Асс (ескірген. «ас») — Ежелгі Римдегі мыс монета. Ежелгі аңыздарға сәйкес Сервий Туллий кезінде соғылған, бірақ ғылыми деректерге қарағанда бұл монета тек Республика кезінде ғана шығарыла бастаған. Асс алғаш фунт салмақта болып,  либральды асс деп аталған және /5 либраға («кәдімгі фунт») тең болған. Бірақ уақыт өте оның салмағы кеми беріп, империяның тоқырау шегінде өзінің тек 1/36 салмағына дейін кеміді. Ежелгі Италиядағы барлық монеталар асс немесе оған белгілі бір санға көбейтілген немесе бөлінген монеталар болды. Бұл тек ақша айырымында ғана емес, салмақ, шаманы, мұраны, пайызды өлшегенде де қолданылып, әр бөлшектің өз атауы болды. Мысалы: Мыс монеталар бір-бірінен дәстүрлі сырт бейнесімен ерекшеленген. Аверсінде белгілі бір римдік құдайдың бейнесі, мысалы нақ асста  Янустың,  Реверсінде — номинал белгісімен кеме тұмсығы: нүктелермен унций қатынасы белгіленді; римдік цифралар асста және оған еселі монеталарды жазылды. 

