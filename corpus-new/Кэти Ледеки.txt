Кэтлин Дженевьев Ледецкий (ағылш. Kathleen Genevieve Ledecky, 1997 жылы 17-ші наурызда туған, Вашингтон, АҚШ) — Америкалық суға жүзуші, стилі орта және ұзақ қашықтықта еркін жүзуші (200, 400, 800 және 1500 метр). Бес дүркін олимпиада чемпионы және 6 мәрте олимпиада ойындарының жүлдегері, 14-мәрте әлем чемпионы атанды. Лондон Олимпиадасының 800 метрлік еркін жүзу түрінен 15 жасында алтын медал, Рио-де-Жанейро Олимпиадасының еркін жүзу 200, 400, 800 және 4x200 метр түрлерінен 4 алтын және 4x100 метр жүзуден күміс медал жеңіп алды. 2013 жылы Барселона қаласында болған Әлем чемпионатында 16 жасында еркін жүзу 400, 800 1500 және 4x200 метр түрлерінен 4 алтын медал жеңіп алды. Сондай-ақ, 14-мәрте әлем рекордын жаңартты. 

