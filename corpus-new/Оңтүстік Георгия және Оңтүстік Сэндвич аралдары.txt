Оңтүстік Георгия және Оңтүстік Сэндвич аралдары (ағылш. South Georgia and the South Sandwich Islands) — Атлант мұхитының оңтүстігіндегі аралдар тобы. 1775 жылдан бастап Оңтүстік Георгия, 1908 жылдан - Оңтүстік Сендвич аралдары - Британияның тәуелді аймағы.  Аймаққа Оңтүстік Георгия аралы және оны қоршаған кішкентай аралдар, Оңтүстік Сэндвич аралдары архипелагы және Шаг, Блэк, Клерк жартастары құрайды. Аймақтың жалпы аумағы - 4066 км², тұрғын саны - 30. Оңтүстік Георгия - Оңтүстік Атлант мұхитындағы архипелаг. Құрамына 1 үлкен арал мен көп майда аралдар кіреді. Құрғақ жердің аумағы - 3756 км². Әкімшілік орталығы -   Грютвикен елді мекені. Бұрын  Грютвикен кит аулау кәсібінің базасы болған. 1982 -- 2001 ж. кішігірім әскери ганизон орналасқан. Қазір  аралда  Кинг Эдуард Пойнт және Бэрд Айланд  британдық ғылыми станциялары жұмыс істейді. Туристтар үшін аралда кит аулау кәсібіне арналған  мұражай бар. Маусымға байланысты аралда 20-дан 50 адаға дейін тұрады. Оңтүстік Сэндвич аралдары -  Оңтүстік Георгияның оңтүстігінде орналасқан бірнеше майда аралдардан тұратын  субантарктикалық архипелаг. Атлант мұхитының оңтүстік бөлігінде орналасқан. Архипелагтың құрғақ жерінің аумағы - 310 км². Архипелаг Оңтүстік Антилья жотасының бөлігі болып табылады. Көбіне жанартаулардан құралған. Ең биік жері Монтегю аралында (архипелагтың ең ірі аралы)  орналасқан  Белинда тауы ағылш. Mount Belinda, биіктігі - 1372 м.  Климат субантарктикалық. Жылы бойы желді, жауын-шашынды ауа райы  болады. Елсіз мекен, жазда ғана  аралдарға ғылыми экспедициялар барады. Архипелагтың оңтүстігінде бірнеше судан шығып тұрған жартастар бар. Ірілері: Шаг, Блэк, Клерк жартастары. Жалпы аумағы - 0,02 км²-дей. 

