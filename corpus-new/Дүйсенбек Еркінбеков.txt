Дүйсенбек Еркінбеков – қазақтың жазушысы, Ұлы Отан соғысы қатысушысы. ҚазПИ-ді бітірген (1936). Көп жыл ағарту қызметінде болған. 1941-45 жылдары Ұлы Отан соғысына қатысып, ауыр жараланған. Әдебиеттің түрлі жанрына ат салысты. "Шаншу" (1936) атты сықақ әңтімелер жинағы, "Шымыр" (1939), "Айдай" (1945) поэмалары, тандамалы шығармалары (1946) жеке кітап болып шықты. "Шындық" (1938) пьесасы көп жыл бойы қазақ театрларында қойылып келді.   

