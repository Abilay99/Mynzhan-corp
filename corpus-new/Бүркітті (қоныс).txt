Бүркітті — соңғы палеолит дәуірінің кейінгі кезеңіне жататын көне қоныс орны. Жамбыл обл. Сарысу ауданы. Бүркітті ауылынан 2 км жерде. 1957 ж. Қазақстан ҒА-ның  Тарих, археологиялық және этнография. институтының арнайы тас ғасыры ескерткіштерін зерттеу үшін жасақталған Қаратау тобы (жетекшісі Х. Алпысбаев) зерттеген. Бүркітті өзенінің 2-жайылмасын қазу кезінде 0,90 — 1,40 м тереңдікте бірнеше ақ халцедоннан жасалынған тас қабыршықтары пышақ тәрізді зат, мезеолит дәуірінен қалған бір басы тегістелген трапеция (20163 мм) пішіндес тас, өзек тастар табылды. Алынған тас қабыршақтардың жалпы саны 140-тан астам. Трапеция тас тілікшеден жасалған, бүйірі мен үстіңгі жағы тігінен шабылған. Табылған құралдар мен бұйымдар тас дәуірінің ақырғы кезеңін қамтиды.   

