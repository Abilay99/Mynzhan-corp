ЕМБЕРГЕНОВ Хамит (1.5. 1929 жылы туған, Сырдария ауданы) – қоғам қайраткері. 1951 жылы Қызылорда педагогикалық институтының (Қорқыт Ата атындағы Қызылорда мемлекеттік унституті) тарих факультетін бітірген. 1956 жылдан қалалық, облыс партия комитеттерінде істеп, 1967 жылдан Сырдария ауданы партия комитетінің насихат және үгіт бөлімінің меңгерушісі қызметін атқарды. Ембергенов – 2-дүниежүзілік соғыста қаза тапқан, хабар-ошарсыз  кеткен боздақтарға арналған «Зерде-Боздақтар» атты кітапты шығаруға белсене еңбек етті, кітаптың бас редакторы болды. Ембергеновтің идеология саласына белсене қатысқаны үшін Қазақ КСР Жоғарғы Кеңесінің грамотасымен, бірнеше медальдармен марапатталды және «Сырдария ауданының Құрметті азаматы» атағын алды.  

