Өтемдік ағыс, толықтырма ағыс – мұхиттың, теңіздің, көлдің қандай да бір бөлігіңдегі судың кемуін толықтыратын судың горизонталь бағытта ауысуы. Өтемдік ағыс желкөтерме-желқума құбылыстары кезінде пайда болады, желқума бөлігіндегі кеміген суды қалпына келтіреді де, ықпа ағысқа қарама-қарсы су бетінде пайда болған еңістікке қарай ағады. Өтемдік ағыс су массалары тығыздығының әркелкі болуына байланысты ағыс кезінде пайда болады. Олар судың беткі қабаттарында да, тереңдік қабаттарында да болуы мүмкін, мысалы, Тынық, Атлант және Үнді мұхиттарындағы пассаттар аралық (экваторлық) қарсы ағыстар.   

