Өмірімнің төрт мезгілі - 1992 жылы Алматы қаласындағы «Балауса» баспасынан орыс тілінде жарық көрген кітап, көлемі 18,87 баспа табақ. Авторы академик Ш.Шокин. Республикамыздың тарихы мен ғылымына қатысты өзіндік көзқарастарымен қызықты мемуарлық кітабында автор белгілі тұлғалар - Н.С.Хрущев, Д.А.Қонаев, Г.М.Кржижановский, М.В.Келдыш, М.О.Әуезов, Қаныш Сәтбаев, Ә.Х.Марғұлан, тағы басқалары жайлы кеңірек тоқталып, өзінің ой-пікірлерін білдіреді. Шөкин ой естелігінде Сәтбаевпен өткізген жылдарды сағынышпен еске алады, көптеген айтылмай келе жатқан сырларын айтады, оның ақылдылығына, адамгершілігіне, бауыр малдылығына, ғалымдығына, қайраткерлігіне баса назар аударады. Кітап көпшілік қауымға арналған.   

