  Басқа мағыналар үшін Мэн деген бетті қараңыз. Мэн (ағылш. Maine) — АҚШ-тың солтүстік батысындағы штат, халық саны - 1 274 923 адам (2000), Жаңа Англия штаттарының бірі. Атлант мұхитының жағалауында орналасқан, Канадамен және Нью-Хэмпширмен шекаралас. Ауданы 85 801 шаршы шақырым. Астанасы — Огаста. Штат Аппалачимен қиылысады, ең жоғарғы нүктесі 1606 м (Катадин қаласы) осы жерде. Жергілікті ойпаттарында көлдер мен аңғарлар көп, Атлант жағалауында көрікті құз-жарлар бар. Алғашқы қоныстанушылар алгонкин үндістері болған. Еуропалықтар өзен аңғарларынан және жағалауларынан пенобскот және пассамакодди тайпаларын анықтады. 1603 жылы француздар Мэнді Акадия провинциясының құрамына енгізді, 1606 жылы ағылшындар бұл жерлерді Плимут компаниясының территориясы деп жариялады. 17 ғасырда ағылшындар мұнда сирек кездесетін мекеннің негізін қалады, бүкіл аймақ 1763 жылы Батыс Канада ағылшын отарына айналғанға дейін ағылшындар мен француздар арасындағы жанжалдардың аймағына айналды. Мэн 1652 жылдан бастап Массачусетс отарының округы болды. 1820 жылы Миссурий мәмілесіСІ бойынша АҚШ-тың 23-ші штаты болды. 1842 жылы Канада екеуінің арасына шекара қойылды. 19 ғасырдағы Азаматтық соғыс пен Өнеркәсіптік төңкеріс Мэндегі капиталдар мен жұмыс күшінің жылыстауына ықпалын тигізді.  20 ғасырда төменгі қарқынмен болса да, әсіресе, оңтүстік батыстағы көмір қазатын аудандарда экономика дамып жатты. Экономикасы ауыл шаруашылығына және пайдалы қазбаларды шығаруға негізделген. Негізгі өнім – қаңылтыр, орман материалдары, картоп және шаян. Сондай-ақ туризмнің де маңызы зор. Augusta Bangor Bath Biddeford Lewiston Old Town Portland Saco  

