* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Жуниор Кабананга (фр. Junior Kabananga; 4 сәуір 1989 Киншаса, Конго ДР) — Конго Демократиялық Республикасының футболшысы, шабуылшы. Қазақстандық жанкүйерлерге 2015 жылы "Астана" сапына ауысқаннан бері жақсы таныс. Сол жылы "Астана" Қазақстан клубтары арасында бірінші боп УЕФА Чемпиондар Лигасының топтық кезеңіне жолдама алды да, Кабананга алты ойынның бәріне де қатысты, бірақ гол соға алмады.  2016 жылы қаңтарда Түркияның "Кардемир" клубына жалға берілді. Сол жылы жазда "Астанаға" қайта оралды. УЕФА Еуропа Лигасында 2 гол соқты.  2017 жылғы маусымда "Астана" сапында 31 матчта алаңға шығып, 19 голдың авторы атанды. Жыл соңында Қазақстан чемпионатындағы үздік оң қанат шабуылшы атанды. УЕФА Еуропа Лигасында үш голдың авторы атанды.  2018 жылы қыста Сауд Арабиясының "Әл-Наср" клубына ауысты. Бірақ ол жақта шеберлігін толық көрсете алмады да, жазда "Астанаға" жалға берілді. 2019 жылы шілдеде "Катар СК" клубына ауысты. 

