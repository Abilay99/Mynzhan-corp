Әр жылдардан - Алматыдағы «Ғылым» баспасынан 2002 жылы орыс тілінде жарық көрген монография. Авторы - Шәмшиябану Қанышқызы Сәтбаева. 15 тараудан тұрады. Студенттік жылдар мен ғылым іссапарлар, форум, конгресс, конференцияларға қатысулар, емделу мен демалу кезеңдері, туристік сапарлар барысында көптеген алыс және жақын шет ел қалаларында болған сәттер кітапта жан-жақты баяндалады. Көпшілік қауымға арналған. «Павлодарда, Баянауылда» атты тарауда Павлодар тарихына, Баянауылға, Ертіс өзеніне сипаттама беріліп, Қаныш Сәтбаевтың шыққан ортасы, ол жайлы естеліктер, оның атындағы мемориалдық мұражай, Қаныштың С.Торайғыровпен кездесуі жөнінде айтылады. Көлемі 18,2 баспа табақ. Таралымы 500 дана.   

