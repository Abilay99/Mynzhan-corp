Тильман Валентин «Тиль» Швайгер (немісше Tilman Valentin «Til» Schweiger) – неміс актері, режиссер, продюссер және сценарист. 1963 жылы Фрайбург қаласында дүниеге келген. Бүгінгі таңда әлемдегі ең танымал алман актерлерінің бірісі.  Балалық шағын Алманияның Гиссенінде өткізген Тиль 1977 жылы отбасысымен бірге Гессен федералды аймағының Хойхельхайміне көшіп барады. Мектепті үздіктер қатарында (орташа баллы «1,6» - Алманияда бағалау керісінше, 1 – «өте жақсы», «6» - қанағаттандырарлықсыз) тәмамдайды. Германистика факультетіне оқуға түскен ол сәлден соң оқуын тастап, көңілін медицина саласына аударады. Бұдан да ештеңе шықпаған соң, театр мектебінде оқыған құрбысы Швайгерді «актерлік қабілеттерің зор» деген ниетте оның Көлндегі «Der Keller» (немісше. жертөле) театр мектебіне түсуіне септігін тигізеді. Үш жарым жылдан кейін Тиль мектепті бітіріп шығады.  1989 жылы ол Бонндағы «Контра-Крайс» (Contra-Kreis-Theater) театрына жұмысқа шақырылады.  Ал, Тиль Швайгерді әлемдік жұртшылыққа мәлім еткен «Жұмақ есігін қағу» («Knockin' on Heaven’s Door», орысша «Достучаться до небес») фильмі болды. Мұнда қатерлі кеселге шалдыққан Мартин Брест (Тиль Швайгер) пен Руди Вурлитцер (Ян Йозеф Лиферс) өмірден күдер үзіп, арты қызыққа толы Солтүстік теңізіне жасаған соңғы саяхаты баяндалады. Бұл туынды 1997 жылы немістің Deutscher Filmpreis жүлдесін ұтып алады.  1995 жылы 19 маусымда Тиль бұрынғы американдық модель Дана Карлсенге (Швайгер) үйленеді. Он жылға жуық уақыт АҚШ-та тұрмыс құрған жұбайлар 2004 жылы Гамбургке қоныс аударады. Швайгерлер төрт балалы отбасы: Валентин Флориан (1995 жылы туған), Луна Мари (1997 ж.т.), Лилли Камиль (1998 ж.т.), Эмма Тигер (2002 ж.т.). 2005 жылдан бөлек тұрады.  

