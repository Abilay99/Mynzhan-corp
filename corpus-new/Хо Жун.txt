Хо Жун (кор. 허준, 1537/1539 - 9 қазан 1615) - Кореядағы Чосон династиясының патшасы Сончжоның сарайында қызмет еткен дәрігер. Яңчон аймағының тумасы. Ол 29 жасында сарай дәрігері қызметіне тағайындалды. Дәрігер бола жүріп бірнеше медициналық еңбектер жазып қалдырған. Олардың ішіндегі ең құндысы - Донгуи богам (Шығыс медицинасының айнасы). Бұл еңбек корей медицинасының ең басты еңбегі деп саналады. Еңбек Шығыс Азия елдеріне соның ішінде Қытай, Жапония, Вьетнамге жақсы таралып, әлі күнге дейін құндылығын жоймаған. Уақытының көп бөлігін патша сарайында өткізседе, Хо Жун емдеу жолдарының қарапайым халыққа түсінікті болуына үлкен мән берген. Сол уақытта емдеу жолдары көбіне қымбат бағалы дәрілермен емделуден тұрды. Осы жолмен емдеу бағасын көтеру көзделді. Хо Жун болса бұл әдістерді қолдамай, қара халыққа қолжетімді емдік шөптерді қолданды. Онымен қоса ол емдік шөптердің атауын жазғанда қарапайым хангыль әріптерін қолданды. Ал бұған дейін емдік шөп атаулары күрделі ханджу әріптерімен (қытай иероглифтері) жазылып жүрді. Ханджу әріптерін қарапайым халық өкілдеріне түсіну қиынға соқты. Хо Жунның атымен, жеткен жетістіктерін корейліктер бүгінде ұмытпаған. «Дунгуй Богам» еңбегі әлі күнге дейін қолданылады. Ли Юнның Dongui Bogam романы 1990 жылы жарық көріп бестселлерге айналды. 

