Сабила Бекжанқызы Құмарова 1938 жылы 4 сәуірде Гурьев  қаласында туған.  Қазақ. Әкесі -  Қүмаров Бекжан, ҰОС  қатысқан, Будапешттің  маңында  қаза болған. Анасы - Дәулетова Балым, марқұм,  Кеңес саудасының үздігі. С.М. Киров атындағы  Қазақ мемлекеттік университетінің  тарих факультетін (1960); КСРО Көркемөнер академиясы  жанындағы И. Репин атындағы Ленинград Кескіндеме, мүсін және сәулет институтын (1969) енертанушы мамандығы  бойынша бітірген. «Қазақфильм» киностудиясының жанындағы Ш. Аймановтың актерлік шеберханасында оқыған (1959-1960). ҚР Көркемөнер академиясының толық мүшесі. Өнертанушы.  Кітаптар мен альбомдардағы мақалалардың, арнаулы бүкілодақтық және республикалық журналдардағы,  Қазақ энциклопедиясындағы, «Алматы» энциклопедиясындағы және т.б. очерктердің авторы. Өзінің еңбектерінде  Қазақстан мүсіні кәсіби мектебінің даму ерекшеліктерін зерттеген.  Бүкілодақтық жастар мен студенттер фестивалінің (Мәскеу , 1957);  Қазақ әдебиеті мен енері декадасының (Мәскеу , 1958)  қатысушысы. 1961 жылдан -  Қазақстан ЛКЖО ОК мен Алматы  қаласы аудандық комитетінде,  қалалық комитетінде жұмыс істеген. 1965 жылдан -  ҚазКСР Мәдениет министрлігінде жұмыс  стеген. 1969-1987 жылдары - Ә.  Қастеев атындағы Мемлекеттік өнер мұражайы директорының ғылым жөніндегі  орынбасары. Шетел мұражайларындағы (Канада, Германия, Югославия, БАӘ) ҚР суретшілерінің шығармаларынан  құрылған бірқатар халықаралық көрмелер  ұйымдастырған. 1987 жылдан бері -  Қазақ мәдениет  қорының вице-президенті. ҚазКСР,  ҚР Суретшілер одағының мүшесі (1974 жылдан);  ҚР Суретшілер одағының басқарма төралқасының  мүшесі, ЮНЕСКО жанындағы Халықаралық сыншылар халықаралық ассоциациясының (АІСА) мүшесі,  ҚР Мемлекеттік сыйлықтар бойынша комиссияның әдебиет, өнер  және сәулет салалары бойынша мүшесі, ЮНЕСКО жанындағы Халықаралық мүражайлар кеңесінің (ІСОМ) мүшесі. Қазақстандағы өнертану кәсіби мектебінің өнөртану секциясының төрағасы. Қазақстанның Еңбек сіңірген  қайраткері. КСРО Мәдениет министрлігінің,  ҚазКСР Жоғарғы Кеңесінің, Шетел мемлекеттерімен достастық және мәдени байланыс  қоғамының грамоталарымен марапатталған. Діни көзқарасы - мұсылман. Саяси  қайраткер рөтіндегі идеалы - Н.Ә. Назарбаев. Қазақстанның болашағы туралы болжамы - «Өркендеген демократиялы мемлекет». Хоббиі - би. Сүйіп оқитын әдебиеті - А.П. Чехов, Ә. Әлімжанов, X. Мураками. Тұрмыста.  Ұлдары - Есімбеков Сабыр, дипломат;  Құмар Әділет, жазушы.   

