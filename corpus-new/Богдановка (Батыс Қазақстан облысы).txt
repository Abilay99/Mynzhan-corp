Богдановка — Батыс Қазақстан облысы Теректі ауданындағы ауыл, Богданов ауылдық округі орталығы. Аудан орталығы - Федоровка ауылынан оңтүстік-шығысқа қарай 19 км-дей жерде, бетеге боз, жусан аралас әр түрлі шөптесін өсімдіктер өскен қоңыр, қызғылт қоңыр топырақты, қуаң далалық белдемде орналасқан. Тұрғыны 507 адам (2009). Іргесі 1936 жыл ы «Родина» астық өсіру ұжымшары ретінде қаланды. 1997 жылдан Богдановкада 9 шаруа қожалығы, 1 серіктестік құрылған.  Орта мектеп, клуб, кітапхана, фельдшерлік-акушерлік пункт, т.б. мекемелер бар. Тұрғындары басқа елді мекендермен автомобиль жолы арқылы қатынасады. 

