Нұра қыстағы-қола дәуіріне жататын мекен орны. Ақмола облысындағы Ахметауыл ауылынан оңтүстік-батысқа қарай 14 км жерде, Нұра өзенінің  оң жағалауында. Нұра қыстағын 1955 жылы Ақмола археологиялық экспедициясының меңгерушісі К. А. Ақышев тапты.  Нұра қыстағының ұзындығы 175-180 м, ені 30-40 м жерді қамтиды, мәдени қабаттың қалыңдығы 86-90 см. Қыстақ үстінен табылған құмыраның сынықтары және тас қарулар мен сүйектен жасалған бұйымдар,Нұра қыстағын қола дәуірінде өмір сүрген адамдардың тұрағы екендігін дәлелдейді. 

