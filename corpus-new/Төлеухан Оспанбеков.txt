Төлеухан Оспанбеков (20 наурыз 1948 жылы туған, Мойынқұм ауданы Жамбыл кеңшары) – өндіріс ұйымдастырушысы. Қазақ ұлттық тех университетінің Қаратау филиалын бітірген (1972). 1966 – 75 жылы «Молодежный» кенішінде слесарь, газэлектр дәнекерші, ұста, «Қаратау» кен-химия комбинатында флотатор, диірменші, кен байыту фабрикасы бас ғимаратының бастығы, 1975 – 81 жылы Қаратау қалалық комсомол комитетінің хатшысы, «Ақсай» кенінде партия ұйымының хатшысы, 1981 – 84 жылы Қаратау қалалық партия комитетінде бөлім меңгеруші, 1984 – 85 жылы Жамбыл облысы партия комитетінде бөлім меңгеруші, 1985 – 90 жылы Жаңатас қалалық партия комитетінің 1-хатшысы, 1990 – 92 жылы қалалық халық депутаттары кеңесінің төрағасы, 1992 – 93 жылы Жамбыл облысы антимонополиялық саясат комитетінің төрағасы қызметтерін атқарды. 1993 жылы қазаннан «Ақбақай кен байыту комбинаты» АҚ-ның президенті. Еңбек Қызыл Ту орденімен марапатталған.   

