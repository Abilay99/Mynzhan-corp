 Басқа мағыналар үшін Құлаайғыр деген бетті қараңыз. Құлаайғыр – Салқынқөл көлінің солтүстік-шығысында орналасқан таулы шоқы. Солтүстік Қазақстан облысы Ғабит Мүсірепов ауданы Шақпақ ауылының шығысында 17 км-дей жерде орналасқан. Абсолюттік биіктігі 341 м. Солтүстік-шығыстан оңтүстік-батысқа қарай 2,5 км-ге созылған, енді жері 1 км. Беткейі көлбеу, атырабы жонды-белесті. Шығысында Қалмақкөл көлі, солтүстігінде Тотықұс тауы орналасқан. Қара топырақ жамылғысында бетеге, селеу, сұлыбас, боз, қияқ, терек, т.б. өседі. 

