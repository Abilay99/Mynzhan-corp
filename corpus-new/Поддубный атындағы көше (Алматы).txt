 Поддубный атындағы көше (Алматы) Көшеге Ресей балуаны (грек-рим күресі), Ресей еңбек сіңірген әртісі, спорт шебері Иван Максимович Поддубныйдың (1871-1949) есімі (Алматы қаласы атқару комитетінің 26.12.1962 №453/26 шешімі) берілген. Ол 1905-1908 жылдары кәсіпқойлардың ішінен классикалық күрестен әлем чемпионы атанған, 40 рет жарыста күресіп, жамбасы жерге тимеген балуан. Көше Түрксіб ауданында орналасқан. Бұрынғы атауы - Түрксіб көшесі. Көшенің ұзындығы - 1800 метр. 

