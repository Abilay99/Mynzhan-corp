Абат Сатыбайұлы Қыдыршаев (15.11.1963 ж.т., Атырау облысы Құрманғазы ауданы Тайланбай а.) — педагогика ғылымдарының докторы (2001).А.С.Пушкин атындағы «Орал педагогикалық институтының филология факультетін бітірген. Қазір М.Өтемісов атындағы Батыс Қазақстан мемлекеттік университетінің қазақ тілі мен әдебиеті және оқыту теориясы кафедрасының меңгерушісі, БҚМУ профессоры, педагогика ғылымдарының докторы, ҚР Білім және ғылым министрлігінің ғалым мамандарға арналған ғылыми зерттеу еңбектерге орай берілетін мемлекеттік стипендия иегері (2006, желтоқсан). «Ахмет Байтұрсынұлының әдістемелік мұрасы”, “Шешендіктануды оқытудың ғылыми-әдістемелік негіздері”, “Шешендіктану”, “Шешен лектор профессиограммасы”, “Шешендік тағылымы”, “Іскерлік шешендіктану қағидалары”, “Педагог мамандардың шешендік шеберлігін жетілдіру талаптары”, “Іскерлік шешендіктану”, “Шешендік өнер”, “Педагогикалық шешендіктану”, “Тілдік қатынас мәдениеті”, “Педагогикалық практика- мамандыққа баулу сатысы” атты монография, оқулық, оқу-әдістемелік құрал, бағдарлама, электронды оқу құралдарының және қазақ тілін оқыту әдістемесі, ахметтану, шешендіктану және шешентануды оқыту технологиялары бойынша 150-ден аса ғылыми-әдістемелік мақалалардың авторы   

