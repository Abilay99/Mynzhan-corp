Нұржан Байғожақызы Бексұлтанова (4.12.1974 жылы туған, Алматы облысы, Шелек ауданы) - актриса. Қазақ ұлттык өнер академиясын бітірген (1995). 1996 жылдан Қазақ академиялық драма театрында актриса. Ол осы театр сахнасында қойылған спектакльдерде: Р.Мұқанованың "Мәңгілік бала бейнесінде" Ләйлә, А.П. Чеховтың "Шағаласында" Нина Заречная, Ф.Кафканың "Қүбылысында" Гретта, Покровскийдің "Желіккен жастарында" Элмира, С.Балғабаевтың "Ғашықсыз ғасырында" Жұлдыз, т.б. рольдерді ойнады. Гастрольдік сапармен Қазақстанның бірқатар қалалары мен Германияда болған. Қазақстан Жастар сыйлығының иегері (1996).  

