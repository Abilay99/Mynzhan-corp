Шаяхметов Шайсұлтан (7 Қаңтар 1939, Қостанай облысы Наурызым ауданы Наурызым кенті – 29 Маусым 2000, Алматы қаласы) – химия ғылымының кандидаты, профессор. Гранд Каньон университетінің құрметті профессоры, Халықаралық шығармашылық академиясының толық мүшесі (1992), Самбодан спорт шебері атағын алған тұңғыш қазақ. Қазақстан Республикасы Инжинер академиясының мүшесі (1992). 1962 жылы Мәскеу мемлекеттік университетін бітірген. 1962–1964 жылдары ҚазМУ-да (қазіргі ҚазҰУ) ғылыми-педогогикалық қызметпен айналысқан. 1972–1977 жылдары [[Қазақ КСР-і Жоғары оқу орындары министрлігінде лауазымды қызметтер атқарған. 1977–1978 жылдары Қазақ КСР-і Министрлер Кеңесінде, Қазақ КСР-і Жоғары және орта арнаулы білім министрлігінде лауазымды қызметтер атқарған. 1987–1993 жылдары Қазақстан Республикасы Білім министрі.1993–1997 жылдары Қазақстан Республикасы Ұлттық саясат жөніндегі мемлекеттік комитетіті төрағасының орынбасары болды. 30 ғылыми жарияланымның, 2 химия бойынша қазақша-орысша терминологиялық сөздіктің, 3 оқу құралының авторы. Қазақстан Республикасы Жоғарғы Кеңесінің депутаты.  

