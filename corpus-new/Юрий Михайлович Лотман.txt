Юрий Михайлович Лотман (Juri Lotman; 1922 жылы 28 ақпан - 1993 жыл, 28 қазан) - атақты орыс ғалымы, әдебиетші, мәдени қайраткер, семиотик. Лотман өз өмірінде көп нәрсеге үлгерді. Соғысты өз көзімен көрді. Туған қаласы Ленинградтан жұмыс таба алмаған ол, эстон қаласы Тартуда жұмыс істейді. Ол Тарту қаласында КСРО заманындағы ең мықты кафедралардың бірі орыс әдебиеті кафедрасының негізін қалады. Оның ғылыми ізденістері кеңес структуралистік мектебінің негізін қалыптастырды. Бірақ ол өз студенттері үшін әрқашанда ЮрМих болып қала берді. Студенттер оны осылай атайтын. Оның арнайы өткізетін курстарына бүкіл унивеситет қатысатын. Лотман бәріне үлгеретін: дәріс оқиды, курстық жұмыстарды басқарады, мақалалар жазады.   

