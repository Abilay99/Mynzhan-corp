 Тұяқбай Зейтұлы Рысбеков (1947 жылы туған, Талас ауданы Ақкөл ауылы) – ғалым, тарих ғылымының докторы (1991), профессор (1992), Қазақстан гуманитарық ғылымы академиясы акададемигі, Қазақстан Жоғары мектеп академиясының корреспондент-мүшесі. 1971 жылы ҚазМУ-ді бітірген. 1971 – 74 жылы Орал педагогикалық институтында оқытушы, 1974 – 77 жылы ҚазМУ-де аспирант, 1977 – 97 жылы Орал педагогикалық институтында аға оқытушы, доцент, кафедра меңгерушісі, декан, профессор, ректор болып қызмет атқарған. 1997 жылы Батыс Қазақстан гуманитарлық университетінің ректоры. 1 ғылым кандидатын тәрбиелеп шығарған. 130-дан аса ғылыми еңбек, соның ішінде 4 монография жазған. «Қазақстанға еңбек сіңірген жоғары мектеп қызметкері» атағына және Ы.Алтынсарин атындағы медальға ие болған. Саяси  қайраткер ретіндегі идеалы - М.К. Ататүрік, Н.Ә. Назарбаев. Қазақстанның болашағы туралы болжамы - «Егемен Қазақстанның өркендеуі». Хоббиі - спорт, кітап оқу, ғылыми мақала жариялау. Сүйіп оқитын әдебиеті - детективтер мен тарихи романдар. Үйленген. Жұбайы - Шынтемірова Баян Ғаббасқызы, тарихғылымдарының докторы, профессор.  Қыздары - Салтанат,Ләззат, Жанна. Немерелері - Аңсар, Айсұлтан, Аяна.  

