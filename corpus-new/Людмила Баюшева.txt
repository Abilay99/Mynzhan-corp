Людмила Баюшева –  (17.8.1949. Павлодар облысы, Май ауданы, Малайсары ауылы) - телережиссер. Мәскеудегі Бүкілодақтық Мемлекеттік кинематография институтын бітірген (1981).  Еңбек жолын Павлодар облыстық телевидениесінің Жастар редакциясында режиссердің ассистенті болып бастап (1981), кейін қоғамдық-саяси бағдарламалар режиссері болды.  1985-95 жылдары облыстық телекомпанияның бас режиссері, 1995 жылы өндірістік-коммерциялық бөлімді басқарды. Жарнама бойынша бас режиссер болып істеді.  1999 жылы жауапты шығарушы. «Открытый микрофон», «За честь родного города» бағдарламаларын эфирге шығарды. «Ситуация» ток-шоуының авторы әрі режиссері ретінде облыс телекөрермендеріне кеңінен танымал.  «Боль» деректі хабарлар циклі үшін КСРО Мемлекеттік телерадиокомитетінің Грамотасымен, әлденеше рет облыстық Журналистер одағының сыйлығымен марапатталды.  

