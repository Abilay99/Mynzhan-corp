    'Ибн Рузбехан'Ибн Рузбехан, Әбу-л Хайр Фазлаллах ибн Рузбехан әл-Хунджи әл-Исфаһани (1457-1524 жылдар өмір сүрген) - парсы тілінде жазған тарихшы және әдебиетші. Ибн Рузбеханның әкесі- Жамал әд-Дин Рузбехан ғұлама ғалым болған. Балалық шағы Шираз бен Исфаһан қалаларында өткен. 25 жасында Хиджаз бен Мысырға аттанып, сол кездегң ғылым ордаларынан дәріс алған. Ибн РУзбехан XV ғасырдың аяғы мен  XVI ғасырдың басында  Әзербайжан мен Иран билеушіліренің сарайларында жоғары лауазымды қызметтер атқарады, тарихи шығармалар жазады. 1506 жылы Мәуереннахрдағы Мұхаммед Шайбани ханның сарайына келеді. Қазақ хандығына қарсы жорықтарында оның жанында болады, діни айтыстарға, әңгіме-кеңеске қатысып отырады. 1510 жылы Мұхаммед Шайбани хан қаза болған соң, Рузбехан оның немере інісі Ұбайдолла ханға қызмет етеді. 1515 жылы оған «Сулук әл-мулук» атты саяси трактатын арнайды. Рузбехан- Орта Азия мен Қазақстан тарихнамасында «Меһман-наме и-Бұһара» атты кітаптың авторы ретінде енді. Онда XV-XVI ғасырлардағы елдің экономикалық- әлеуметтік, саяси және мәдени өмірін, қазақтар мен көшпелі өзбектердің тектік құрамын сипаттаған. Рузбеханның қазақтардың тұрмысы, шарушылығы, Сырдария бойындағы қалаларының жай-күйі, сауда-шаруашылық байланыстары, Қазақ хандығы мен Шайбани әулеті билеушілерінің саяси қарым-қатынасы жөніндегі мәліметтері құнды. «Меһман-наме и-Бұһараның» қолжазбасы Ташкент пен Стамбұлда сақтаулы. Қазақ  хандығы: «Қазақстан балалар энциклопедиясы» топтамасы.-Алматы: «Аруна»  баспасы,2010.-29 бет. 

