Құдайберген Кәзімұлы Болатбаев -(9.5.1960 ж.т., Алматы облысы Кекеу ауданы) - суретші, педагогика ғылым кандидаты (1995). 1981 ж. бұрынғы ҚазПИ-дің көркемсурет-графика факультетін бітірген, 1981 - 1983 ж. Талдықорған қаласындағы педогогика институтта, 1983 - 1984 ж. Алматы қаласындағы көркемсурет мектебінде, 1984 -2001 ж. қазіргі Алматы педогогика университетінде ұстаздық еткен. 2001 жылдан Қазақ ұлттық өнер академиясында өнертану бөлімінің деканы. 100-ден аса ғылым еңбегі мен ондаған көркем суреті бар. "Халықтық педагогиканы бейнелеу өнері пәнінде қолдану" (1995), "Даналар сөзі - өнердің көзі" (1999), "Сәндік қолданбалы өнер сабақтары" (1999), "Қытай кескіндеме»" (2001), т.б. оқу-әдістемелік құралдары жарық көрген.  

