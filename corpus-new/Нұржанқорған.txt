Нұржанқорған — Түркістан облысы Сайрам ауданы, Арыс ауылдық округі құрамындағы ауыл.  Аудан орталығы - Ақсукенттен солтүстік-батысқа қарай 12 км-дей жерде. Іргесі 20 ғасырдың басында қаланған. 1929–30 жылдары бірнеше ұсақ ұжымшарлар құрылып, үлкен ұжымшарға біріктірілді. 1965 жылдан Ә.Науаи атындағы кеңшардың “Ленинизм” бөлімшесі болып келді. 1991–96 жылдары “Арыс” ұжымшарының орталығы болды. Оның негізінде шаруа қожалықтары ұйымдастырылды. 1999 жылы жергілікті тұрғындар саны 1630 адам (838 ер адам және 792 әйел адам) болса, 2009 жылы 2221 адамды (1153 ер адам және 1068 әйел адам) құрады. 

