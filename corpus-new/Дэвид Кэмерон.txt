 Дэвид Уильям Дональд Кэмерон (Камерон) (ағылш. David William Donald Cameron ;9 қазан 1966, Лондон) — Британдық саясаткер, Ұлыбритания консервативтік партиясының көшбасшы, Ұлыбританияның қазіргі Премьер-Министрі. Кэмерон ақсүйектер тұқымынан шыққан  брокер Ян Доналд Кэмерон және оның әйелі Мэри Флер отбасында, Лондон қаласында туған. Дэвид Кэмерон ағасы  - Алан Александр және екі әпкелері - Таня-Рэйчелл  мен  Клэр-Луиз бар. Бала кезінен бастап өнерге қызығулышық танытты. Ол Итон колледжін және Оксфорд университетін (үздік)  бітірген, онда ол саясат, философия және экономиканы зерттеді. Институтты бітіргеннен кейін, консервативтік партиясының зерттеу бөлімінде жұмыс істей бастады. Ұлыбритания Қаржы Министрінің кеңесшісі болды. 1993 жылы Кэмерон Біріккен Корольдіктің Ішкі істер министрлігінде жұмысын бастады. 1997 жылы  Стаффорд округiнен сайлауға қатысты, бірақ жеңіліс тапты. Кейiн жеті жыл бойы Ұлыбританияның ең ірі медиа-компаниялардын бірінде басқарушылар кеңесінде қызмет iстейдi. 2001 жылы сайлауында Қауымдар палатасының мүшесі болып сайланды. 2005 жылы Майкл Говард отставкаға кеткеннен кейiн партия көшбасшысы сайланды. Оның басшылығы кезiнде сайлаушылар арасында партияның қолдау айтарлықтай өсуі байқалды. 2010 жылы 11 мамырда премьер-министр Гордон Браун Үкімет басшысы және Лейбористiк партия көшбасшысы ретінде оның орнынан түсуi туралы жариялады . Сол күні кешке  патшайым II Елизавета  Дэвид Кэмеронге үкімет қалыптастыру туралы ұсыныс жасаған. 6 мамырда Кэмерон Либералдық демократтармен билеуші коалиция қалыптастыру ниеті бар туралы жариялады. 12 мамырда соғыстан кейінгі Британ тарихында тұңғыш рет, коалициялық үкімет құрылды, ал 43-жастағы Кэмерон 1812 жылдан бастап ең жас британдық премьер-министрі атанды. 

