Ацетат талшығы - ацетилцеллюлозадан жасалатын талшықтар. Ацетат талшықтың диацетилцеллюлозадан және үш ацетилцеллюлозадан алынатын 2 түрі бар. Диацетилцеллюлоза  ацетонда ерітіліп, ал үш ацетилцеллюлоза - метиленхлоридте еріп, одан талшықтар жасалады. Ол үзын жіп және штапель түрінде шығарылады. Ацетат талшықтар ылғалды вискозадан аз тартады, созылғыштығы одан екі есе артық.  Ультракүлгін сәулелерін жақсы өткізеді. Қышқыл, сілті және кейбір органикалық ерткіштер әсеріне онша төзімді емес.  Қостанай қаласындағы химиялық талшық зауытында шығарылады. 

