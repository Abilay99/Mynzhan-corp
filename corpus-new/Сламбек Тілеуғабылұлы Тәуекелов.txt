Сламбек Тілеуғабылұлы Тәукелов - 1948 жылы 2 сәуірде Павлодар облысы Михайлов ауданының «Жаңабет» ұжымшарында туған. Қазақ. Әкесі - Тәуекелов Тілеуғабыл, марқұм. Анасы - Сыздықова Мәскен Мұхамеджанқызы (1918 жылы туған), зейнеткер, ауылшаруашылық саласында жұмыс істеген. Бүкілодақтық мемлекеттік кинематография институтының экономика факультетін бітірген (1971), кино және телеөндіріс ұйымдастырушысы. «Шұғыла» мультипликациялық фильмі сценарийінің (1975); 200-ге жуық мақала мен жарияланымның авторы. Қазақ, орыс және ағылшын (сөздікпен) тілдерін біледі. 1971 жылдан - «Қазақфильм» киностудиясы директорының орынбасары, директоры. 1973 жылдан - ҚР Мемкино төрағасының орынбасары; сонымен қатар ҚР Мемлекеттік мәдениет пен өнерді қолдау қорының атқарушы директоры. 1991 жылдан - Ш. Айманов атындағы «Қазақфильм» республикалық шығармашылық-өндірістік бірлестігінің режиссері. 2001 жылдан - «Қазақстан» Республикалық телеарнасы басқарма төрағасының орынбасары. 2004 жылдан - ҚР Мәдениет, ақпарат және спорт министрлігі ақпарат және мұрағаттар комитетінің төрағасы. 2006 жылдан бері - Ш. Айманов атындағы «Қазақфильм» АҚ бас редакторы, ойын фильмдерінің қоюшы режиссері. Қазақстан Кинематографистер одағының мүшесі, хатшысы (1973). «Құрмет белгісі» орденімен марапатталған (1978). Қазақстанның Еңбек сіңірген қайраткері (2008). Әскери атағы - запастағы аға лейтенант. Саяси қайраткер ретіндегі идеалы - М. Ганди, М.К. Ататүрік. Қазақстанның болашағы туралы болжамы - «Өте оптимистік. Үміт бар». Хоббиі - аңшылық, балық аулау, бильярд. Сүйіп оқитын әдебиеті - классикалық әдебиет. Үйленген. Жұбайы - Тәуекелова Жібек Бегәлиқызы (1948 жылы туған), зейнеткер. Ұлдары - Рүстем (1970 жылы туған), Ғалымбек (1982 жылы туған); қызы - Ғалима (1975 жылы туған).   

