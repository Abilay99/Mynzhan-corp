Токмаков Евгений Петрович (29.9.1916,Ресей,Чита қаласы) — екінші дүниежүзілік соғысқа қатысушы, майор, әуе барлаушысы. Орыс. 1939 жылы азаматтық әуе флотының ұшқышы мамандығын алғаннан кейін Қарағанды қаласындағы авиациялық отрядта ұшқыш болған. Кеңес әскері қатарына 1941 жылы Қарағанды қаласына әскери комиссариатынан шақырылып, 1942 жылдан Солтүстік-Батыс майдан 6-әуе армиясы 72-барлау әуе полкі құрамында Ұлы Отан соғысына қатысқан. Орел қаласы аймағында Токмаков ерекше тапсырмамен жау әуежайын суретке түсірді. 129 рет барлау сапарына шығып, мыңдаған метр фотопленкаға жау нысандарын суретке түсірген Токмаковқа КСРО Жоғарғы Кеңесі Төралқасының Жарлығымен Кеңес Одағының Батыры атағы берілді (13.4.1944). 1946 жылы запасқа щықты. 1953 жылы Львов қаласындағы (Украина) сауда-экономикалық институтын бітірді. Ленин, Қазан революциясы, 3 рет "Қызыл Жұлдыз", Александр Невский, 2 рет бірінші дәрежелі Отан соғысы ордендерімен, көптеген медальдармен марапатталған. 

