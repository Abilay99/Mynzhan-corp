Мәжит Белғожаұлы Түменов 1914 жылы 10 тамызда Алматы облысы Жамбыл ауданы Аңырақай ауылында туған.  Қазақ. Әкесі - Түменов Белғожа. Анасы - Түменова Тастан.Қазақ мемлекеттік коммунисттік журналистика институтының журналистика факультетін бітігрен (1937), журналист. «Жетісу», «По ленинскому пути», «Сталин туы» газеттеріндегі 100-ден астам жарияланымдардың авторы. Қазақ, орыс, ағылшын және араб тілдерін біледі. КОКП мүшесі (1944 жылдан). 1938 жылдан - Радиокомитеттің, «Вожатый» журналының журналисі . 1939 жылдан -  Қызылорда қаласы облкинофикациясының директоры. 1940 жылдан - Жамбыл облыстық газетінің журналисі . 1941-1944 жылдары – 117 зеңбірек полк  құрамында Ұлы Отан соғысының  қатысушысы. Мәскеу қаласы  қорғанысына  қатысушы. 1944 жылы зақым алып,  Қазақстанға оралған. 1944 жылдан - Алматы облысы Іле ауданының «Сталин туы» газетінің редакторы (Талғар  қаласы). 1953 жылдан - Алматы облысы Нарынқол ауданының «Советтік шекара» газетінің редакторы. 1957 жылдан - Алматы облысы Жамбыл ауданының «По ленинскому пути» газетінің редакторы. 1958 жылдан - Алматы облыстық «Жетісу» газетінің тілшісі.Алматы, Жамбыл облыстық Халық депутаттар кеңесі депутаты (1946, 1950, 1953). «1941-1945 жылдарындағы Ұлы Отан соғысы Жеңісінің жиырма жылдығы» (1965), «1941-1945 жылдарындағы Ұлы Отан соғысында Германияны жеңгені үшін «1941-1945 жылдарындағы Ұлы Отан соғысы Жеңісінің отызжылдығы» (1975), «КСРО  Қарұлы Күштерінің 50 жылдығы» (1975), «1941-1945 жылдарындағы Ұлы Отан Соғысындағы ерлік еңбегі үшін» (1976), «Мәскеуді  қорғағаны үшін» (1976) медальдарымен марапатталған. Әскери атағы - лейтенант. Діни көзқарасы - мұсылман. Саяси  қайраткер ретіндегі идеалы - И.В. Сталин, Ф. Рузвельт. Қазақстанның болашағы туралы болжамы - «Демократиялы». Хоббиі - кітап оқу. Сүйіп оқитын әдебиеті - отандық және әлемдік классикалық әдебиет. Жұбайы - Түменова Зәуре Олжабайқызы. Балалары - Бүркіт, Зағипа, Бексұлтан, Сәуле, Нұрсұлтан,  Қарлығаш,Наргүл, Нұрлан, Сұлтан, Райхан. 

