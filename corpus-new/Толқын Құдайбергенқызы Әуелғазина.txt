Толқын Құдайбергенқызы Әуелғазина (20.9.1971 жылы туған, қазіргі Шығыс Қазақстан облысы Аягөз ауданы) – тарих ғылымның докторы (2007), профессор (2008). ҚазПИ-дің тарих факультетін (1994, қазіргі ҚазҰПУ) және аспирантурасын (1997) бітірген соң осы университте оқытушы (1998–1999), аға оқытушы (1999–2000), доцент (2002–2003), профессор (2008) қызметтерін атқарды. Оның негізгі ғылым-зертеу жұмыстарының бағыты – қазақстандықтардың саяси әлеуметтенуі мен қоғамды демократияландыру және 20 ғасырдың бас кезіндегі қазақ зиялыларының саяси-қоғамдық қызметінің өзекті мәселелері. «Қазақстан Республикасындағы жеке тұлғаның саяси әлеуметтенуі» деген тақырыпта докторлық диссертация қорғады. Әуелғазина 50-ден астам ғылыми еңбектің, оның ішінде 1 монографияның («Қазақстан Республикасындағы жеке тұлғаның саяси әлеуметтену ерекшеліктері») авторы.    

