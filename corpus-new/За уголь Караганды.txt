«За уголь Караганды», КСРО көмір өнер-кәсібі қызметкерлері кәсіподағы орталық к-тінің газеті. 1931 жылдың шілде — тамызында Қарағандыда орыс тілінде шығып тұрды. Оны шығаруға бастама көтергендер орталық «Правда» және «Экономическая жизнь» газетгерінің редакциялары болды. 1931 жылдын 5 шілдесінде шыққан газетгің 1-саны қарағанды аудандық 1-партия конференциясының жұмысына арналды. Еліміздің 3-көмір базасы қалыптасуының бастапқы кезенінде, соц. жарысты өрістетуде, екпінділікті насихаттауда, еңбекшілердің еңбекке коммунистік қарым-қатынасын тәрбиелеуде үлкен рөл атқарды; шахталардағы олқылықтардың себептерін жоюға ықпал етті. Тұңғыш рет Қарағандыда ұйымдастырылған жұмысшы тілшілер бригадалары рейдтерінің материалдары жарияланды, өз оқырмандарын Қарағанды шахтерлерінің Дон басс шахтерлеріне жолдаған үндеуімен, Омбы Темір қолшыларының Қарағанды жұмысшыларына жазған ашық хатымен таныстырды. Өндірілген көмірдің сапасы мен саны жөнінде мәліметтер үздіксіз жарияланды. Небары 12 саны шықты, таралымы 3500 дана болды. Газеттіңдәстүрлі істері өзге мерзімдік басылымдардың одан әрі дамуына игі ықпал тигізді.  

