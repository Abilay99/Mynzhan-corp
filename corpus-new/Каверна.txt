Каверна (латынша: caverna — қуыс) — тау жыныстардағы пішіні әр түрлі (пішінсіз дөңгелек), мөлшері 1 мм-ден артық бос кеңістік. Каверна кеуектен ірі, үңгірден кішірек болып келеді. Құрамы карбонатты кристалды тау жыныстарда (кейде әркелкі шөгінділер арасында) кездеседі. Каверна қалыптасуына қарай алғашқы және кейінгі болып бөлінеді.  Тау жыныстардың қуыстылық өлшемі ретінде қуыстар көлемінің олардың жалпы көлеміне қатынасы алынады. Мұны кейде қуыстылық коэффициенті деп те атайды.  

