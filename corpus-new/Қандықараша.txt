Қандықараша, Қызылтас – Сарысу алабындағы өзен.  Қарағанды облысы Ұлытау ауданы жерімен ағады. Ұзындығы 39 км.  Бастауын жарқабақты келген сайдағы бұлақтардан алып, Сарыапан тауының солтүстік-батысында 15 км жерде тартылып қалады.  Арнасы кең, алабы жазық. Көктемде еріген қар суынан арнасында 15-20 күн ағын болады. Жылдың басқа мезгілінде құрғап қарасуларға бөлініп қалады.  

