Ойранды – Шу алабындағы өзен. Жамбыл облысы Меркі, Шу аудандары аумағымен ағады. Қырғыз Алатауының солтүстік сілемдерінен бастау алып, Қорағаты өзеніне оң жағынан құяды.  Ұзындығы 100 км, су жиналатын алабы 640 км. Қар, мұздық, жаңбыр суымен толығады. Көктем айларында тасиды. Бастауында (Қырғызстанда) Жарлықайың деп аталады. Жоғарғы аңғары тік жарлы, төменде жазыққа шығып, аңғары кеңейеді. Суы егін суаруға пайдаланылады.  

