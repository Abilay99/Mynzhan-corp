Әнес Алтынбеков (15.3.1909, қазіргі Қарағанды облысы Ақтоғай ауданы – ө. ж. б. Қызылорда қ.) – күріш өсірудің шебері, агроном, ауыл шаруашылық ғылымдарының кандидаты, Қазақ КСР-інің еңбек сіңірген агрономы (1969).  Қызылорда облысының ауыл шаруашылық өндірісінде 40 жыл еңбек еткен. Аймақтың ауа райы мен жер жағдайын ескере отырып, алғаш 6 және 7 танапты ауыспалы егіс әдісін қолданып, күріш пен беде түсімін 2,5 – 3 есеге арттырады. 1954 – 56 ж. Алтынбеков басқарған топ тәжірибелік танап гектарынан 47 ц күріш жинады. Алтынбеков күріштің Қазалы 168/3, Қызылорда 356, т.б. сорттарын шығарды. 1965 жылдан Қызылорда аймақтық агрохим. лаб-н басқарды.  Еңбек Қызыл Ту ордені және медальдармен марапатталған.  

