Бюджет жылы / Бюджеттік жыл — бекітілген бюджет атқарылатын жыл. Қазақстанда бюджеттік жыл күнтізбелік жылмен сәйкес келеді: ҚР бюджеттік жүйесіне кіретін барлық бюджеттердің атқарылуы уақыты 1 қаңтардан басталып, 31 желтоқсанмен аяқталады. Бюджеттік жоспарлау практикасында " Бюджеттік жыл" және "бюджеттік кезең" ұғымдарына ажыратылады: бюджеттік кезең жоспарланатын бюджеттік көрсеткіштердің есебі қанша мерзімге созылатынына қарай кез келген уақыт кеңістігін (бір, екі, үш күнтізбелік жылды, тіпті одан да ұзақ мерзімді) қамтуы мүмкін. Бюджеттік жоспарлауда белгілі бір нақты жыл есептік жобалаудың негізіне алынуы ықтимал. Мұндай жағдайда осы бюджеттік жыл базалық (негіздік) жылға айналады.   

