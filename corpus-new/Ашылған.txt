Ашылған  – Сырдарияның оң саласы. Түркістан облысы Түркістан қалалық әкімдігі аумағында. Ұзындығы 84 км, су жиналатын алабы 721 км. Қаратаудың солтүстік-батыс беткейіндегі бұлақтардан басталады. Сырдарияға жетпей тартылып қалады. Жоғарғы ағысында арнасы тар, тік жарлы келеді, орта ағысында Ақарық ауылынан бастап арнасы кеңейеді. Ұзындығы 10 км-ден аспайтын 33 саласы бар. Жауын, қар, жер асты суларымен толығады. Жоғарғы бөлігінде бөгеме жасау арқылы егін суғарылады. 

