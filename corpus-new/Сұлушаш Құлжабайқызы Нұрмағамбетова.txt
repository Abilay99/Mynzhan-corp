 Сұлушаш Құлжабайқызы Нұрмағамбетова (02.01.1951, Райымбек ауданы, Нарынқол ауылы) — әнші, Қазақстанның еңбек сіңірген артисі (1998).  1968 ж. Нарынқол ауылындағы Абай атындағы орта мектепті, 1973 ж. Алматы эстрада-цирк өнері колледжін бітірген. 1973-95 ж. "Қазақконцерттің", 1995-96 ж. "Жазира" ансамблінің, 1996-98 ж Құрманғазы атындағы оркестрнің құрамында өнер көрсетті. 1998 жылдан облыс Сүйінбай атындағы филармонияның әншісі.  Репертуарында қазақ композиторларымен бірге қырғыз, қаракалпақ, орыс, түркімен халықтарының да әндері бар. Алжирге, Өзбекстанға, ҚХР-ға, Польшаға, т.б. шетел қалаларына гастрольдік сапарға шығып, өнер көрсеткен.  

