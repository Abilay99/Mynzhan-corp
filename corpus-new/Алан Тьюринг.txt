Алан Мэтисон Тьюринг (ағылш. Alan Mathison Turing; 23.06.1912 - 07.06.1954) — информатиканың дамуына үлкен үлес қосқан ағылшын математигі, логигі, криптографы. 1937 жылы абстрактілі есептеу және логикалық процестерді, принципінде алдын ала жоғары дәлдікпен жүзеге асыру мүмкіндігі туды. Алгоритм ұғымын анықтаудағы алғашқылардың бірі. "Тюринг машинасы" болды, ол кейіннен өмірге келген әмбебап-цифрлы есептеу машиналарының көптеген қасиеттерін бойына жинақтады. Тюринг үйрету машинасын жасаудың аса маңыздылығын ерекше атап көрсетті, бұл машина келе-келе тәжірибе жинақтап, сыртқы ортамен істестік барысында өз "мінез-құлқын" жетілдіре түспек. Ұлы Отан соғысы кезінде Алан Тьюринг Блетчли-паркта орналасқан Үкіметтік Байланыс Орталығында қызмет атқарды. Тьюринг Жапония, Германия және Италия секілді нацисттік елдер мен олардың жақтаушыларың құпия жазбаларын, шартты белгілерінің мағынасын ашумен айналысқан. Ол Германияның әскери-теңіз флотының хабарламаларының криптоанализіне жауапты Hut 8 тобын басқарды. Тьюринг криптоанализдің бірқатар тәсілдерін ойлап тапты. Соның ішінде, неміс шифраторы  Enigma-ның құпия жазбаларын шешуді мақсат ететін Bombe базасы ойлап табылды. Соғыстан кейін Тьюринг Ұлттық физикалық зертханада мансабын жалғастырды. Оның жобасы бойынша ең алғашқы жадында АСЕ бағдарламасы сақталған компьютер жұмысы жүзеге асырылды. 1948 жылы ғалым Макс Ньюманның есептеуіш зертханасына қосылды. Осы жұмыс орнында Алан Манчестерлік Компьютерлерінің жарыққа шығуына өз үлесін қосты. Кейінірек, Тьюрингтің математикалық биологияға қызығушылығы оянды. Ол морфогенездің химиялық негіздемесін насихаттайтын жұмыстарын жариялады. Сонымен қатар, Тьюринг Белоусов-Жаботинский секілді ауытқып отыратын реакцияларды болжай білді. Белоусов-Жаботинский реакциясы ғылыми бірлестіктерге 1968 жылы ғана таныстырылған болатын. 1950 жылы Алан компьютердің жасанды зердесін сынауды көздейтін Тьюринг тестін ұсынды. 1952 жылы Алан Тьюринг Лабушер енгізген түзетпеге сәйкес “өрескел келіссіздік” қылмысын жасағаны үшін айыпталды. Лабушер жөндемесі бойынша, гомосексуальды еркектер қуғынға ұшырауға тиісті болды. Тьюрингке ынтықтық пен сексуальды әуестенуді басатын гормоналды терапия немесе бас босатндығынан айырылуды жаза ретінде таңдау құқығы берілді. Ғалым өз таңдауын терапияда тоқтатты. Алан Тьюринг 1954 жылы цианидпен уланып, көз жұмады. Тергеу жұмыстары аяқталғаннан кейін Тьюринг өзіне қол жұмсады деген қорытындыға келді. Алайда, оның анасы “бұл кездейсоқ орын алған жазатайым оқиға” деген пікірді ұстанды. Алан Тьюринг «Ұлыбританиядағы гомофобияның ең атақты құрбаны» лауазымға ие болды. Тьюрингтің құрметіне информатика саласындағы ең беделді марапат – Тьюринг премиясы атауы қойылды. Аланның ата-анасы Чхатрапур қаласында қоныстады. Әкесі — Юлиус Мэтисон Тьюринг , шотландық ақсүйек тегінің өкілі, Империялық үкіметтік қызметінде жұмыс атқарды. Анасы — Сара Этель (қыз тегі - Стони), ирландық протестанттық ақсүйектер отбасынан шыққан. Сара бала күтіп жүргенде, жұбайлар нәрестелері Лондонда туулып тәрбиеленсін деген ниетпен Англияға қоныс аударды. Алан Тьюринг 1912 жылы маусымның 23-ші жұлдызында дүниеге келді. Отбасында Аланнан басқа Джон есімді ағасы болды. Әкесінің үкіметтік қызметі жалғаса берді, сол себепті жұбайларға жиі Гастинг пен  Индия арасында саяхаттауға тура келді. Ұлдары қызметтен босатылған армиялық жұптың тәрбиесінде қалатын. Дарындылықтың белгілері Аланның бойынан ерте байқала бастады. Алты жасында Алан Тьюринг киелі Михаил атындағы мектептің алғаш табалдырығын аттады. Мектеп директоры Аланның зеректілігін бірден атап өтті. 1926 жылы 13 жасар Алан білім беруімен атақты иемденген Шерборн жеке мектебіне ауысты. Оның мектептегі алғашқы күні 1926 жылғы көтеріліске сәйкес келіп қалды. Нәтижесінде, Тьюринг Саутгемптон мен Шерборн арасындағы 100 км-ге жуық қашықтықты велосипедпен өтіп, жол-жөнекей қонақ үйде түнеді. 

