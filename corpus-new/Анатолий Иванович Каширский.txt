Анатолий Иванович Каширский (1933 ж. т., Атырау қаласы) – еңбек ардагері, инженер. Атырау мұнай техникумын, Бүкілодақтық политехникалық инcтитутын бітірген (1961). Атырау магистральды мұнай құбыры Оңтүстік басқармасында инженер, басқарманың бастығы қызметтерін атқарды. Маңғыстауда жұмыс істеген жылдарында 20-дан астам жаңалықтар, ұсыныстар енгізіп, көлік мұнай құбыры саласында зор еңбек сіңірген. Бозащының қою мұнай айдауды кешенді зерттегені және оны құбырмен тасу технологиясын енгізгені үшін Қазақ КСР-і Мемлекеттік сыйл-ның лауреаты атанды.    

