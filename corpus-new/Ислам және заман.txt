 Ислам және заман — 2003 жылы Алматы қаласы «Б. о. ж.» баспасында басылып шыққан кітап. Кітап авторы/құрастырушысы — Дербісәлі Әбсаттар қажы. Беттер саны — 560. Қазақстан Республикасының Ұлттық мемлекеттік кітап палатасынан тіркелу кезінде берілген ISBN нөмірі — 9965-517-54-1. Қолыңыздағы кітапта Қзакстан жоғары мектеп ғылым академиясының академигі, филология ғылымдарының доктары, профессор Әбсаттар қажы Дербісәлінің Қазақстан мұсылмандары діни басқармасының төрағасы, Бас мүфти ретінде діни - руханият саласында екі жыл ішінде атқарған басты іс - шаралар шежіресі, діндераралық түсіністік пен диалог, қоғамдық келісім, халықтар мен ұлттар һәм ұлыстар арасындағы ынтымақ пен достыққа және ізгілікке толы Ислам дінінің бүкіл адамзатқа ортақ асыл құндылықтарын насихаттайтын қазақ - орыс тілдеріндегі сұхбаттары мен мақалалары жинақталған. Сондай - ақ мұнда Ислам өркениеті мен руханиятына еткен игі әсері, автордың Ислам отаны және басқа да елдердегі ұшырасулардан түйген ойлары да өрнектелген. Оқушы кітапта орта ғасырларда өмір сүрген, дін Исламның солтүстік ‡ндістан мен Кашмирге біржола орнығуына көп еңбек сіңірген, қазақ және өзге де түркі халықтарының ірі тұлғасы, мақтанышы Мұхаммед Хайдар Дулатидің (1499 - 1551) өнегелі өмір жолы мен шығармашылығы жайлы соны және тың деректермен де қауышады. Еңбек елі - мен жері, діні мен ділінің тағдыр - талайы бейжай қалдырмайтын ойлы оқырман мен парасатты қауымға мол мағлұмат беретін асыл мұраттарға иек артқан.  

