 Жабу – малды суықтан қорғау үшін үстіне жабатын жамылғы. Кейде сәндік үшін де жабады. Жабудың әр түрі бар. Қысқы жабу киізден, жазғы жабу  терме алашадан немесе ақ кенептен, барқыттан тігіледі. Сәндік үшін бәйге аттарына жабылатын жабу  қымбат матадан кестеленіп, шашақталып жасалады. Бота жабуының арқасы өркешін қымтап тұратындай етіп ойылып жасалады. Жабулаған бәйге аты, жас бота “тіл-көзден” аман қалады деп сенгендіктен оларды көпке дейін адам көзіне түсірмей жабулап ұстаған.  Қазақ энциклопедиясы  

