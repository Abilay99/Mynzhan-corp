«Алаш» серіктестігі - Петропавлда 1918-1919 жылы «Жас Азамат» газетін шығаруға қаржы бөліп отырған серіктестік. Сірә, басында ол Омбыда кұрылса керек. Серіктестік жарнасы 50 сом болып белгіленген. «Жас Азаматтың» жылдық бағасы - 20 сом, жарты жылдығы - 11 сом, үш айлығы 6 сом болғанын басылым бетінен оқимыз. Дерек ретінде көрсетейік, 1919 жылы С.Садуақасұлы бастаған топ журнал шығаруды қалайды. Сонда қаржы сұраған Батыс Сібір мекемесіне «Журналдың 1 жылғы шығыны - 200 мың сом, журнал құны - 100 сом, 1500 кісі жазылса, бөлген ақшаларыңыз ақталады және қайтарылады» дейді.   

