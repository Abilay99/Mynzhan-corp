 Есенғұлов Айтқали Құсайынұлы (24.12.1943 ж. т., Ресей, Орынбор облысы, қаз. Асекеев ауданы, Глазов с.) — әскери қайраткер, генерал-майор (1993). Әкесі Құсайын Есенжолұлы мен анасы Қанзада Сүйінқарақызы қаз.Сырым ауданының Тасқұдық а-ның түлектері. Есенғұлов 1962 ж. Бугуруслан а. ш. техникумын(Орынбор облысы), 1965 ж. Череповец жоғарғы әскери училищесін, 1972 ж. Полтава қ-ндағы Радиобайланыс мамаңдығын жетілдіру жөніндегі жоғарғы курсты, 1977 ж. Кеңес армиясы және әскери -теңіз флоты қызметкерлерінің жоғарғы орталық курсын, 1979 ж.ҚазМУ-ді оқып бітірген. 1962 жылдан Приволжск, Ленинград, Орта Азия, Беларусь әскери округтерінде, сондай-ақ Германия, Польша, Чехословакия аумағында кеңес әскерлерітобында қызмет етіп, қатардағы солдаттан генерал дәрежесіне дейін жоғарылаған. Есенғұлов КСРОқаулы күштерінде әскери округ штабы бастығының орынбасары және ҚР қорғаныс министрінің орынбасары қызметін атқарған. 1997 ж. 17 сәуірде өз тілегіне орай Қазақстан Қарулы Күштері қатарынан босады.Қазір «Запастағы әскери қызметшілер одағы» атты респ.қоғамдық бірлестіктің президенті. Есенғұлов үлгілі әскери қызметі үшін бірнеше жауынгерлік орденмен, медальдармен марапатталған.   

