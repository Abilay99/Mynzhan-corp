Бұзаубай  – Шошқакөл бұйратының солт.-шығысындағы жайлау. Ақтөбе облысы Шалқар ауданы. Қопасор а-нан солт.-батысқа қарай 40 км жерде, Шағырай үстіртінің солт. беткейінде орналасқан. Шошқакөл бұйратының солт. бөлігінен ағатын Терісбұтақ, Кеңқұдық өзендері жазда тартылып, тау баурайындағы бұлақ көздерімен толығады. Маңайында Алтынқұдық, т.б. құдықтар бар. Сортаңды сұрғылт топырағында жусан, селеу, астық тұқымдас шөптесіндер өседі. Жайлау мал жайылымына қолайлы.   

