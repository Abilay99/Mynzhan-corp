 Басқа мағыналар үшін Бірлік деген бетті қараңыз. Бірлік (бұрынғы атауы – Утера (Үтері)) — Атырау облысы Құрманғазы ауданындағы ауыл, Бірлік ауылдық округі орталығы. Аудан орталығы Ганюшкин ауылынан оңтүстік-батысқа қарай 28 км, Каспий теңізінің солтүстік-батыс жағасында, теңіз арқылы салынған Игольный каналы бойында орналасқан. Тұрғыны — 1697 (2009) адам. Іргесі 1957 жылы балық аулайтын ұсақ кәсіпшілікті біріктіру негізінде “Қызылтаң” балық аулайтын ұжымшардың орталығы есебінде қаланған. Кеме жөндеу шеберханасы, балық тоңазытқыш, т.б. мекемелер бар. Ауылға аудан орталығынан облысы маңызы бар автомобиль жолы тартылған. Қасым Асанов (1931—2006) — ғалым, Социалистік Еңбек Ері, ауыл шаруашылық ғылымының докторы, профессор, Қазақстан Республикасы ғылым академиясының академигі.  

