Көкдала — Алматы облысы Жамбыл ауданындағы ауыл, Ақсеңгір ауылдық округі құрамында. Аудан орталығы - Ұзынағаш ауылынан солтүстікке қарай 38 км-дей жерде, Ақсеңгір өзенінің жағалауындағы Лессинг жусаны, ши аралас әр түрлі астық тұқымдас шөптесін өскен сайлы-жыралы келген қуаң далада орналасқан. Ауыл ұзындығы 1213 км-ге созылған Алматы-Астана автомобиль жолы бойында орналасқан. Ақсеңгір ауылымен және Ұзынағаш станциясымен көрші орналасқан. Басқа елді мекендермен автомобиль жолы арқылы қатынасады. Ауыл Жайсаң, Жиренайғыр ауылдары сияқты әкімшілік жағынан Ақсеңгір ауылдық округіне қарайды. Ауылда 1 бастауыш мектеп (Көкдала бастауыш мектебі) бар. Ауылдағы адамдар негізі мал шаруашылығымен айналысады.  Тұрғыны 297 адам (2009). 

