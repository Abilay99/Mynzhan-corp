Микулин Александр Александрович (14.2.1895 ж.т., Владимир қаласы) – авиац. двигательдер саласындағы совет конструкторы, КСРО ҒА –ның академигі (1943), инженер- тех. қызметттің генерал- майоры (1943), Соц.Еңбек Ері (1940), 1954 жылдан КПСС мүшесі. 1923 жылы Автомотор ғылми ин-тта (1952 жылдан Бас конструктор) жұмыс істеді. 1929 жылы өз есімімен аталған двигательдің жобасын жасады. Бұл двигатель 1931 жылы сынақтан ойдағыдай өтті.  Осы двигатель орнатылған АНТ- 25 самолетімен 1937 жылы В.П. Чкалов пен М.М. Громов Солтүстік полюс арқылы АҚШ- қа ұшып барды. 1939 жылы Микулиннің басшылығымен жасалған екінші бір двигатель МиГ истребителіне орнатылды. Ұлы Отан соғысы жылдарында Ил- 2 штурмовиутері мен ГАМ- 35ф катерлеріне Микулиннің басшылғымен жасалған қуатты двигательдер орнатылды. Микулин двигательдердегі ауа қысымын айнымалы қалақтар арқылы реттеуді, ауаны жоғары дәрежеде үрлеу және салқындату тәсілдерін ұсынды, отандық алғашқы турбналы реактивтік двигательдер (мысалы Ту- 104 самолетіне орнатылған двигательді) жасауға қатысты. КСРО  Мемл. сыйлығын 4 рет Ленин орденімен, 6 рет басқа ордендермен және медальдармен марапатталған.  

