Құдайбергенов Өтеу - Социалистік Еңбек Ері (1948), колхоз құрылысын ұйымдастырушылардың бірі. 1901 жылы қазіргі Қарақалпақстан, Қайрат ауылында туған. Бес жасында әкесінен, тоғызға толғанда  анасынан айырылған Өтеу бала жасынан жетім қалады. Ата-анасынан айырылған оны әкесінің ағайындары мен таныстары  паналатады. Он төрт жасында Қоңыраттың Мамыт деген байдың қарауына жұмысқа жалданады. Сол жерде 1930 жылға дейін  қызметшісі болып жұмыс жасайды. 

