 Басқа мағыналар үшін Үлгілі деген бетті қараңыз. Үлгілі — Түркістан облысы Қазығұрт ауданы, Жаңабазар ауылдық округі құрамындағы ауыл.  Аудан орталығы - Қазығұрт ауылынан солтүстік-шығысқа қарай 30 км-дей жерде, Келес, Ұялысай, Суықбұлақ өзендерінің сағасында орналасқан.  1999 жылы жергілікті тұрғындар саны 2585 адам (1313 ер адам және 1272 әйел адам) болса, 2009 жылы 2869 адамды (1447 ер адам және 1422 әйел адам) құрады. 1963 жылы құрылған “Коммунизм” қой кеңшарының бөлімшесі болып келді. Оның негізінде ӨК, шаруа қожалықтары ұйымдастырылды.  Үлгіліде орта мектеп, клуб, фельдшер-акушерлік пункт, т.б. мекемелер бар. 

