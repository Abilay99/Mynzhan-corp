Ысқақ Ата Мазары – Қазығұрт ауданы Тұрбат аулындағы ортағасырлық сәулет ескерткіші. Салынған мерзімі анықталмаған. Тұрбат аулындағы зираттың солтүстік бөлігінде биік мойындыққа орнатылып, шатырмен жабылған порталды-күмбезді құрылыс. Мазардың бір жағынан күмбезбен жабылған аласа апсидалар жасалған. Құрылыстың архитектура шешімі Ысмайыл ата мазарына ұқсас. Тұрбат аулы тұрғындарының тұжырымдары бойынша, бұл мазарда жергілікті діни қауымның пірі Ысқақ ата жерленген.   

