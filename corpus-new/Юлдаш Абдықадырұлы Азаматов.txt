Юлдаш Абдықадырұлы Азаматов (8.6.1947 жылы туған, Панфилов ауданы, Жаркент қалысы) — жазушы, Қазақстан жазушылар одағының мүшесі (2001). 1971 ж. ҚазМУ-ді бітірді. 1971-1987 ж. "Ұйғыр авази" газетінде тілші, бөлім меңгерушісі, бас редактордың орынбасары, облыс партия комитетінде жауапты қызметте болды. 1987 жылдан "Ұйғыр авази" газетінің бас редакторы. Орыс, қазақ жазушыларының бірқатар шығармаларын ұйғыр тіліне тәржімалаған. Әр жылдарда "Жоғалған пышақ", "Жәдігер атай", "Үміт", тағы басқа прозалық кітаптары жарық көрген. Қазақстан Журналистер одағы сыйлық лауреаты. Қазақстан Журналистер одағы сыйлығының лауреаты, Қазақстан халықтары ассамблеясының, Қазақстан жазушылар одағы басқармасының мүшесі. ҚР Журналистика Академиясының академигі (2001). Қазақстан Республикасы Мәдениет және ақпарат министрлігінің «Мәдениет қайраткері» белгісімен (2007), «Қазақстан Республикасының Тәуелсіздігіне 10 жыл», «Ерен еңбегі үшін» медальдарымен марапатталған. Панфилов ауданының Құрметті азаматы.  

