Үсенов Оралхан Үсенұлы (1929 жылы туған, Көкшетау қаласы) – спорт шебері (1959), альпинизмнің еңбек сіңірген жаттықтырушысы (1977), КСРО чемпионы (1956). «Горельник» тау спортшыларын дайындаушы нұсқаушылар мектебін бітірген (1947). Қазақ республикалық альпинистер клубының нұсқаушысы (1947 –97). Мрамор қабырға (6400 м), Петровский (5860 м), Горький (6050 м), Мушкетов (4550 м), Пржевальский (6350 м) шыңдарын алғашқы бағындырушылардың бірі. Тянь-Шаньдағы ең биік Победа шыңына (7439 м) бірінші шыққан.  

