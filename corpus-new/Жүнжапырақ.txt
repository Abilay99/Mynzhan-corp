Жүнжапырақ (лат. Lachnophyllum) – астралылар тұқымдасына жататын бір жылдық шөптесін өсімдіктер туысы. Қазақстанда шөлді, таулы аймақтардың төменгі беткейлерінде өсетін 1 түрі – мақтатүсті Жүнжапырақ (L. gossypіnum) бар. Биіктігі 10 – 80 см, сабағы тік, бұтақты, қалың мақта түкті өсімдік. Төменгі жапырақтары сағақты, дөңгелек, сабақ бойындағылары отырыңқы. Гүлдері қос жынысты, сары түсті, себет гүлшоғырына топталған. Тамыз – қазан айларында гүлдеп, жемістенеді. Тұқымдары жалпақ, түкті.  "Қазақ Энциклопедиясы"   

