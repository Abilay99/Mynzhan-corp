Лудовико Ариосто (итал. Ludovico Ariosto, 8 қыркүйек 1474, Реджо-нель-Эмилия — 6 шілде 1533, Феррара) — Өркендеу дәуірінің   итальян ақыны  және драматург. Заңгердің отбасында туған Лудовико Ариосто, жасында заң ғылымы мен көне тілдерді оқып зерттеген. 1503 жылы  кардинал Ипполит д’Эсте Ариостоның талантын байқап қалып, 29 жасар ақынды Феррара сарайына қызметке алады. Феррара сарайында Ариосто әр  түрлі қызмет еткен. Көбіне той-томалақтарды ұйымдастырумен айналысқан. Өлеңдер, комедиялар жазған. Горацийге еліктеп сатиралар шығарған. 1522 жылы Ариосто  Гарфаньяна губернаторы болып тағайындалды. Қызметтен босағаннан кейін Феррарада өзінің сүйетін әйелі - Алессандро Бенуччимен ( 1481—1552) өмірінің соңына дейін тұрды. Лудовико Ариостоның аса маңызды шығармасы - "Каһарман Орландо" поэмасы. Лудовико Ариосто поэманың бірінші нұсқасын 1516 жылы аяқтап, ақырғы редакциясын  1532 жылы бітіреді. Поэма рыцарьлық эпос үлгісінде болғанымен, оны ажуалай отырып жазылған. Поэма табиғаттың  құдіреттілігі, нақты өмірдің діни жалған ұғымнан артықшылығы жөніндегі ойларға толы. Лудовико Ариосто поэмасы Еуропаның барлық тілдеріне аударылған. 

