Бедржих Грозный(чех. Bedřich Hrozný немесе нем. Friedrich Hrozny; 6.5.1879 — 12.12.1952, Прага) – чех хеттологы, Ежелгі шығыс халықтарының тарихы мен тілін зерттеуші. 1897 жылдан Вена университетінде теология, семитология және санскритпен шұғылданды. 1919 жылдан Прага университетінің професоры. Алғашқы кезде ол шмер мифологиясы мен мәдениетін және Ежелгі Вавилония экономикасын зерттеп, шумер және аккад тілдеріндегі сына жазулы ескерткіштерге талда жасады. Ал кейіннен хеттердің сына жазулы текстерінің принциптерінің түсіндіретін еңбегі(1915) арқылы әлемге әйгілі болды. 1916-1917 жылдары басылып шыққан монографиясында хетт тілінің үндіеуропалық сипатын толық баяндады, 1922 жылы хетт заңдарын жариялады. 

