Шарипов Сабыр, (нағыз аты-жөні, тегі Давлетшин Мұхаммедсабыр Шарифұлы; 1882, Татарстан Республикасы, Агрыз ауданы Гарзет ауылы – 1942) – жазушы, қоғам қайраткері. Павлодар ауыл шаруашылығы мектеп-интернатын бітірген (1903), Ақмола мен Атбасардағы ауыл шаруашылық машиналары қоймасының қызметшісі, 1907 жылға дейін Атбасар у. Сарысу болысының іс жүргізушісі, бұдан кейін Ақмола, Көкшетау уездерінде ағаш шебері, кеңсе хатшысы, аудармашы болған. Ақпан революциясын Көкшетауда қарсы алған. Сібір, Түркістан, Көкшетау, Петропавлда Кеңес өкіметін орнату ісіне араласқан. 1918 ж. Көкшетау Совдепінің, 1919 ж. Атбасар ревкомының төрағасы, 1921 – 24 ж. Ақмола губаткомы төрағасының орынбасары, Мәскеудегі «Эмбауылынефть» тресі меңгерушісінің орынбасары болған. 1932 – 34 ж. Кеңес-Иран акцион. мұнай қоғамының директоры. 1936 ж. мамырына дейін КСРО сыртқы сауда Наркомының Оңтүстік Қазақстандағы өкілі болған. 1935 – 37 ж. Қазақстан Компартиясы ОК-нің партия тарихы институтының аға ғылыми қызметкері, 1938 – 41 ж. Ембі мұнай кәсіпшілігінде басшылық қызметтер атқарған.  

