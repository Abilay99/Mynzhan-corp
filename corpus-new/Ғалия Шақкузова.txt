Шақкузова Ғалия (1952 жылы туған, Атырау қаласы) – инженер-экономист, экономика ғылымының кандидаты Халықаралық педагогика білім академиясының корр. мүшесі. Ашғабад ауыл шаруашылsқ институтын (1968), Қазақ политехникалық институтын (қазіргі ҚазҰТУ) бітірген (1973). 1973 – 86 ж. Қазақ КСР-і геология министірлігінің «Қазмұнайгазбарлау» басқармасында, «Өзенэнергиямұнай» басқармасында инженер, 1986 – 89 ж. Жаңаөзен мұнай техникумында оқытушы, 1989 – 92 ж. Атырау облысы статист. және талдау басқармасында бөлім бастығы болды. 1992 – 95 ж. Атырау мұнай-газ институтының экономика кафедрасының аға оқытушысы, доцент, 1992 – 2000 ж. «Қазақстан Каспийшельф» мемлекеттік компаниясында жетекші экономист қызметтерін атқарды. 1997 жылдан «Болашақ» академиясы колледжінің директоры. 40-тан астам әдістемелік оқулықтары, ғылыми еңбектері бар.   

