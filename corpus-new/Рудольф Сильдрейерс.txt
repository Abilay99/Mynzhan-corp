Рудольф Вильям Сильдререйс (нем. Rodolphe William Seeldrayers; 16 желтоқсан 1876, Дюссельдорф, Германия — 5 қазан 1955, Брюссель, Бельгия) — ФИФА-ның төртінші президенті, ұйымды бір жылдай басқарды. Германияның Дюсельдорф қаласында дүниеге келіп, Брюсельде білім алған. Бельгия Футбол одағын құрушылардың бірі. Карьерасын 1899 жылы спорт журналисті ретінде бастады. Кейін ол Бельгия спорт және дене шынықтыру комитетін құрды (бұл комитет уақыт өте келе Бельгия Олимпиада комитетімен біріктірілді). 1914 жылы ФИФА дегегаттарының бірі болды да, 1927 жылы ФИФА-ның вице-президенті қызметіне орналасты. Рудольф 27 жыл бойы ФИФА-ның вице-президенті боп жұмыс істеді, Жюль Рименің досы әрі ең сенімді адамы болатын. 1954 жылы Жюль Риме кезекті сайлауға түсуден бас тартқан соң, оның орнына Сильдререйс тағайындалды. Бірақ ол бір жыл ғана басқара алды, 1955 жылы 79 жасында Брюссельде қайтыс болды.  

