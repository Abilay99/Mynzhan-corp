Аралсор ұңғымасы – Каспий ойпатының Ащыөзек өзені жағасында, Аралсор көлінің солтүстігінде 1961 жылдың 4 қазанынан бұрғылана бастаған КСРО мен Еуропадағы бірінші шыңырау скважина. Жобаланған тереңдегі 7000 м. «Аралсор – 1» деп аталатын бұл скважинаны бұрғылаудағы негізгі мақсаттар: 1) тұз қабаттары үстіндегі пермь триас тағы басқа жүйелердің жете тексерілмеген барлық шөгінділерін зерттеу; 2)пермь жүйесінің төменгі бөлімінің кунгур ярусына жететін тұз қабаттарын және тұз астындағы шөгінділердің мұнай мен газ беру мүмкіндіктерін анықтау. Мұндай тереңдігі скважинаны бұрғылауға лайықталған арнаулы бұрлығау қондырғысы бұрын болмағандықтан, біраз техникалық өзгерістер енгізілген «Уралмаш ЗД» бұрғылау қондырғысын пайдалану ұйғарылды. Бұл жерде бұрын мұндай терең скважина бұрғыланбағандықтан және геологиялық деректер жеткіліксіз болғандықтан, 4 колонналы скважина конструкциясының жобасы бекітіллді. Бірақ бұрғылау кезіндегі нақтылы геологиялық-техникалық жағдайларға өзгерістер енгізілгеннен кейін скважинаның конструкциясы болады. Жыныстары каспий ойпатында тереңде жатқындықтан, оларға «Аралсор – 1» сияқты аса терең скважиналар арқылы жетуге болады. Бұл скважинаны бұрғылау көптеген техниканы, технология жаңалықтарды өндірістік сыннан өткізуге мүмкіндік берді. Осы скважинаны бұрғылаудағылыми және практикалық мәні бар жаңа деректер алынды. 

