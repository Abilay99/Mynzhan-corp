Медиамагна́т —  ықпалды, негізгі медиаресурстарға, яғни   БАҚ-қа  иелік ететін тұлғаларға қатысты айтылатын термин. Газет медиамагнаттары 19 ғасырда пайда болды.   Ал 20 ғасырда термин ірі телекомпаниялар мен алып баспа үйлерінің иелеріне қатысты да айтыла бастады. Медиамагнаттар – БАҚ нарығында жұмыс жасайтын  кәсіпкерлер. Көптеген елдерде бір медиамагнаттың  қарамағында бірнеше газеттер, телеарналар, ақпарат агенттіктері, баспа үйлері болады. Мұны БАҚ нарығының монополиялануының бір көрінісі ретінде қарастыруға болады.  

