Бөкей Ағарту Институты — мұғалімдер даярлауға арналған жоғары оқу орны. 1920 жылы Ордада ұйымдастырылған. Алғаш 22 тыңдаушы қабылданды. Олардың кәсіби білім алуына қажетті оқу базасы мен білікті ұстаз кадрлар жеткілікті болды. Бөкей ағарту институтында 11 оқытушы, оның ішінде 6 жоғары білімді оқытушы болды. Оқу ана тілінде жүргізіліп, орыс тілі пән ретінде ғана оқытылды. Бөкей ағарту институты 1923 жылы педагогикалық-техникалық училище болып қайта құрылды.  

