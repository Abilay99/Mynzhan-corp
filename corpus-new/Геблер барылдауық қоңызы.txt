Геблер барылдауық қоңызы (Сarabus geblerі), қаттықанаттылар отряды, барылдауық қоңыздар тұқымдасына жатады. Алтайдағы Жылантауда, Бұқтырма өзенінің аңғарында, Үлбі және Өскемен маңында кездеседі. Дене тұрқы ірі, 30 – 38 мм. Басы, арқасының алдыңғы бөлігінің түсі қара көк. Қанатының үстіңгі бөлігі жалпақ, сәл дөңестеніп келген, жасыл немесе қола түстес. Онда созылыңқы төмпешіктері бар жіңішке тізбектер айқын көрінеді. Г. б. қ. тіршілігі аз зерттелген, өте сирек кездесетін түр болғандықтан қорғауға алынып, Қазақстанның «Қызыл кітабына» енгізілген.  

