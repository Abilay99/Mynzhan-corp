Согдиана (шын есімі - Оксана Владимирқызы Нечитайло; сонымен қатар Согдиана Федоринская ретінде де белгілі; 17 ақпан 1984 ж. Ташкент, Өзбек КСР-да дүниеге келген. Өзбекістанның эстрадалы әншісі. Чечен республикасының  халық әртісі (2009). Орыс, өзбек, ағылшын, француз, шешен тілдерінде әндер айтады. Өзінің кейбір әндерінің авторы және басқа әншілерге әндер жазып беретін қабілеті бар.Әншінің есебінде 4 альбом және 14 клипі бар. Согдиана 1984 жылы 17 ақпанда Ташкентте дүниеге келген. Әкесі Владимир Нечитайло, инженер, анасы Лариса Федоринская білімі бойынша медицина қызметкері. Әжесі бұрындары шіркеулердегі хорларда өлең айтқан.Сондықтан жас қыздың музыкамузыкаға деген махаббаты ерте оянған. Согдиана шығармашылыққа жақын бала болып өседі: жастайынан сурет салып, би билеп,ән айтқан, тіпті туыстары мен қонақтарға кішігірім концерттер ұйымдастырып отырған. Ата-анасы қызының талантын дер кезінде байқап, оны арнайы музыкалық мектепке берген, онда ол 11 жыл фортепианода ойнауды үйренеді. Фортепианомен қатар ол 8 сыныптан бастап вокалмен айналыса бастаған.Согдиана көптеген халықаралық және республикалық конкурстарға қатысып, өзгеріссіз лауреатардың арасынан табыла білген. Бірақ нағыз әншінің конкурстарға қатысып жүре бермейтінін түсінген ол өз өлеңдері мен композицияларын жазумен айналыса бастаған. 

