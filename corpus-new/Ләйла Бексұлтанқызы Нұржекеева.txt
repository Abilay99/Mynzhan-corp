Ләйла Бексұлтанқызы Нұржекеева (17. 9. 1965 жылы туған, Алматы облысы, Панфилов ауданы, Үшарал ауылы) — тіл білімі маманы, филология ғылымы канди- даты (1991). Алматы педагогикалық  шеттілдер институтының ағылшын тілі факультетін бітірген (1987). Осы жылы қаладағы N 12 қазақ орта мектебінде ағылшын тілінен сабақ береді. 1987—1991 ж. Алматы шет тілдер институтының қазақ және жалпы тіл білімі кафедрасында аспирант. 1991 жылдан осында қазақ және жалпы тіл білімі кафедрасында оқытушы. Профессор Ә. X. Хасеновтың жетекшілігімен және профессор Т. К. Қоңыровтың кеңесшілігімен "Метонимияның лингвистикалық табиғаты" деген тақырыпта кандидаттық диссертация қорғады. Он шақты мақала жариялады.   

