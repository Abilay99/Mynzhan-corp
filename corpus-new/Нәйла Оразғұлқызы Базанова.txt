Нәйла Оразғұлқызы Базанова (11.11.1911, Бішкек қаласы - 11.1.1993, Алматы қаласы) - ғалым, қазақ әйелдері арасынан шыққан тұңғыш биология ғылым доктары (1945), профессор (1946), Қазақстан Ғылым Академиясының академик (1951), Қазақстанның еңбек сіңірген ғылым қайраткері (1946). Алматы зоотехника-малдәрігерлік институтын (қазіргі ҚазҰАУ) бітірген (1932). Нәйла – Қаныш Сәтбаевтың өнегесін көріп, тәлім алған ғалымдардың бірі, ұлы ғалым туралы «Жарқын есім» («Заңгар» // Қаныш Сәтбаев туралы естеліктер. А., «Айкос». 1999. 136-137-6.), «Өнегесі өзгеше еді» («Зерде», 1999. №2, 20-6.) естеліктерінің авторы. Мұнда ол «Мені Қаныш Сәтбаевтың ойлау ауқымының кеңдігі және ғылымның барлық саласы бойынша жетік хабардарлығы әрқашан таң қалдыратын» («Академик Қаныш Сәтбаев. Из писем и заметок», «Атамұра», 1998. 141-6.) деген жүрек-жарды сөзін айтты.   

