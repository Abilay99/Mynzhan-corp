Ай ВэйВэй – қазіргі қытай суретшісі және сәулетші, бағыттаушы және сыншы, «China Art Archive & Warehouse»-дың негізін қалаушысы әрі директоры. «Time» журналының мәліметі бойынша әлемнің ең ықпалды адамдары қатарында 24-орынды иеленеді. 1957 жылы 28 тамызда Бейжіңде туған. Оның әкесі – қытай ақыны Ай Цин (1910-1996). 1958 – 1978 жылдары Ай Вэй Шыңжаңда тұрған. 1978 жылы Бейжің кино академиясына түсіп, анимация саласын меңгереді. 1980 жылы «Жұлдыздар» арт тобын құрушылардың бірі болған. 2011 жылдың мамыр айында Ай Вэйге Ұлыбритания Корольдік академиясының құрметті академигі атағы берілді. Ол көптеген көрме ұйымдастырған. 

