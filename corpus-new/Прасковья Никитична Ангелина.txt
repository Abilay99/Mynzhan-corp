Прасковья Никитична Ангелина (Паша Ангелина) (12.1.1913-21.1.1959) - Украин КСР-інің атақты механизаторы, Донецк облысы, Старобешев ауданының "Заповедь Ильича" ұжымшарының трактор бригадасының бригадирі. Шығу тегі — грек. Екі мәрте Социалистік Еңбек Ері (1947, 1958). 1938 жылы Ангелина "Жүз мың қыз-келіншек — тракторға!" деген үндеу тастағаннан кейін бұқаралық қозғалыс басталып, 200 000 қыз-келіншек тракторшы мамандығын игерді. Ұлы Отан соғысы жылдарында Ангелина Батыс Қазақстан облысы Теректі ауданында (Буденов МТС-інде) тракторшы әйелдер бригадасын басқарды. 1946 ж. КСРО мемлекеттік сыйлығының лауреаты атанды. <references>  

