Ли Николай Николаевич (1917, Қиыр Шығыс өлкесі,Уссурий ауданыСанельников ауылы – 1991, Ақмола) – экономист ғалым, экономика ғылымдарының докторы (1979), профессор (1980). ҚазҰУ-ды бітірген (1958). Еңбек жолын 1936 жылы Биробиджан қаласында мұғалім болып бастаған. 1942 – 55 жылдары «Стройторгплит» ауданы басқармасында аға экономист, орта мектепте мұғалім, 1955 – 59 жылдары Ақмола қалалық партия комитетінде лектор, 1959 – 66 жылдары Ақмола ауыл шаруашылығы институтында оқытушы, 1966 – 68 жылдары педагогикалық институт ректорының орынбасары, 1968 жылдан Целиноград ауыл шаруашылығы институтында кафедра меңгерушісі қызметтерін атқарған. Ғылыми жұмыстарының негізгі бағыты – агроөнеркәсіптік кешеннің экономикасы. КСРО орден, медальдарымен марапатталған. «Ақмола облысы» энциклопедиясы   

