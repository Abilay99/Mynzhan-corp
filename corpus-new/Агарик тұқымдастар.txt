Агарик тұқымдастар - (лат. Agaricomycetes) - базидиомицет класының гименомицеттер қатарына жататын саңырауқұлақтар. Агарик тұқымдастардың жеміс денесі үлкен, бір түбірлі, жоғарғы жағында қалпақшасы бар. Осы құрылысына қарап, бұларды қалпақшалы саңырауқұлақтар деп те атайды.Базидиоспора шығаратын мүшесі - гименофор пластинкалары, қалпақшаның төменгі жағын айнала қоршап тұрады.Агарик тұқымдастар - топырақтағы өсімдік қалдықтарымен қоректенетін сапрофиттер.  Кейбір түрлері жоғары сатыдағы өсімдік тамырларымен микоризалық тіршілік етеді. Агарик тұқымдастарға жататын 6 топқа жататын 700-ден астам түрі белгілі, олардың 20-30 түрі ғана жеуге жарайды, улы түрлері де көп. Қазақстанда 300-ден астам түрі  өзен бойындағы тоғайларда, орманда, таулы жерлерде өседі. Шөлді аймақта наурыз-сәуір айларында  ақ саңырауқұлақ кездеседі. Қазақстанда өсетін Агарик тұқымдастардың улы түрлерінің ең көп таралғаны - Шыбынжұт, немесе аммонита деп аталатын саңырауқұлақ. 

