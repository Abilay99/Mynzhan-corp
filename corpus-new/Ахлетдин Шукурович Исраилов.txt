* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Ахлидин Шукурович Исраилов (16 қыркүйек 1994, Қара-Суу) — қырғыз футболшысы, жартылай қорғаушы. Қырғызстан Ұлттық құрамасының Азия кубогы тарихындағы алғашқы голының авторы.  "Абдыш Ата" футбол клубының түлегі. 14 жасында "Динамо" (Киев) клубының академиясына ауысты да, кейін бірнеше Украина клубтарында өнер көрсетті. Қазіргі таңда Индонезияның "ПСИС Семаранг" клубында өнер көрсетеді.  Қырғызстан Ұлттық құрамасында 2013 жылдан бері ойнайды. Алғашқы ойынын 2013 жылы 11 қазан күні Кувейтке қарсы өткізді.   2019 жылы Қырғызстан құрамасы тұңғыш рет Азия чемпионатының финалдық турниріне қатысты да, алғашқы турда Қытаймен ойнап, 1:2 есебімен ұтылып қалды. Қырғыздар тарапынан жалғыз голды Исраилов енгізді.  

