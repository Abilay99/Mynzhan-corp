Бәкен Қыдыкеева (20 қазан 1923, Қырғыз КСР-і, Қант ауданы - 1993) — қырғыз кеңес актрисасы, КСРО халық артисі (1970). Сахналық жолын 1936 ж. Қырғыздың балалар мен жасөспірімдер театрынан бастады.  1941—44 ж. Пржевальск және Нарынның облыстық театрында ойнады.  1944 жылдан Қырғыз драма театрының актрисасы. Психологиялық тереңдік, азаматтық әуен мен ұлттық ерекшелік — оның өнеріне тән қасиет. 1955 жылдан кинофильмдерге («Салтанат», «Ана — Жер ана», «Жорғаның жүрісі», «Қараш-қараш оқиғасы») түскен. Қырғыз КСР-інің Мемлекеттік сыйлығының лауреаты (1970). Ленин орденімен, медальдармен марапатталған. 

