Суат - өзен-көл жағасында, бұлақ, құдық басында мал су ішетін жер. Суатқа пайдаланатын өзен-көл жағасын қажет болса мал суаруға бейімдеп, жабдықтайды. Бұлақ басындағы суат  бұлақтың көзіне мал түспейтін етіп қоршап, одан біршама төмен жерден дайындайды. Құдық басында суат үшін құдыққа іргелес салған астауды пайдаланады. Суат  және оның төңірегі жазда қоқыстан, қыста қатқан мұздан тазартып тұрады. 

