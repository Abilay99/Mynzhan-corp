Олимпиада стадионы — Әзірбайжан астанасы Бакуде орналасқан спорттық арена. Футбол және жеңіл атлетика жарыстары өтеді. Стадионның құрылысы 2011 жылы Әзірбайжан футболының 100 жылдығына орай басталып, 2015 жылы пайдалануға берілді. Бакудегі "Бүюк Шор" көлінің жағасына салынған. Сыйымдылығы 69 700 адам.  Стадионда 2019 жылы УЕФА Еуропа Лигасының финалдық матчы мен 2020 жылғы Еуропа чемпионатының топтық турнир кездесуі ойналады.  2015 жылы маусымда бірінші Еуропа ойындарының ашылу салтанаты өткізілді. Кейін осы турнирдің жеңіл атлетика жарыстары осында өтті. Әзірбайжан Ұлттық футбол құрамасы өз алаңындағы матчтарын өткізетін арена. 

