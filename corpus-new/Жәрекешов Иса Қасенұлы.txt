Жәрекешов Иса Қасенұлы- 1961 жылы 22 маусымда Ақтөбе облысындағы Байғанин ауданында туған. Физика-математика ғылымдарының кандидаты, доцент. Қатты денелер және жартылай өткізгіштер физикасы саласында танымал ғалым. Мәскеу физика- техника институтын 1984 жылы, КСРО- ға Ленинградтағы академик А.Ф.Иоффе атындағы физика - техника институтының аспирантурасын бітіргеннен кейін кандидаттық диссертация қорғайды. 1990 жылдан бері қазақтың Әл-Фараби атындағы МҰУ қатты денелер кафедрасында, осы университет жанындағы эксперименталдық физика ғылыми -зерттеу институтында ғылыми - педагогикалық жұмыспен айналысады. Теориялық физика , жартылай өткізгіштер физикасы, түзу емес құбылыстар, электроника мәселелеріне арналған 40- тан астам ғылыми жұмыстары жарық көрген. Еңбектерінің көпшілігі шет елдердің физика саласының журналдарында, ғылыми жинақтарында жарияланған. АҚШ, Германия, Жапония, Франция және басқа елдерде өткізілген халықаралық конференцияларда, симпозиумдарда бірнеше дүркін баяндамалар жасаған. Өзі зерттеп жүрген физика саласы бойынша шетел мамандары тарапынан жоғары бағаға ие борлған. Ғалым ТМД елдерінің ғылыми орталықтарымен, Германияның Гамбург, АҚШ-тың Флорида университеттерімен  шығармашылық байланыста. Ол бірқатар халықаралық ғылыми жобаларды жасап шығаруға қатысқан. Ж.Америка физика қоғамының, неміс физика қоғамының мүшесі. 19993 жылы іргелі ғылыми еңбектері үшін тағайындалатын халықаралық Сорос қорының жүлдегері атанды. Ана тілдерімен бірге неміс, орыс, ағылшын тілдерін жетік меңгерген. Ақтөбе Энциклопедиясы 

