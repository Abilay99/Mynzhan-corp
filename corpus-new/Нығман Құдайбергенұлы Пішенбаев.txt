Нығман Құдайбергенұлы Пішенбаев 1961 жылы 30 қаңтарда Павлодар облысы Май ауданы Май ауылында туған. Қазақ. Семей зоотехникалық-мал дәрігерлік институтын (1983) «Мал дәрігері» мамандығы бойынша; Павлодар мемлекеттік университетін (2001) «Экономика және менеджмент» мамандығы бойынша бітірген. 1977 жылы - Павлодар облысы «Май» кеңшарында шопанның көмекшісі болған. 1978 жылдан - Семей зоо- техникалық-мал дәрігерлік институтының студенті. 1983 жылдан - Семей облысы республикалық «Солтүстік жағалау» ауыл шаруашылығы бірлестігінің мал дәрігері. 1984 жылдан - Павлодар облысы Май ауданының Май аудандық мал дәрігерлік стансасының мал дәрігері. 1985 жылдан - Павлодар облысы Май ауданы «Белогор» кеңшарының бас мал дәрігері. 1991 жыл - Павлодар облысы Май ауданының «Қызыл құрама» кеңшарының директоры. 1997 жылдың қаңтарынан - Павлодар облысы Май ауданы әкімінің бірінші орынбасары - Агроөнеркәсіп кешені департаментінің бастығы. 1997 жылдың қыркүйегі - Павлодар облыстық мал дәрігерлік комитетінің жетекші маманы. 1998 жылдан - Павлодар облысы Павлодар аудандық әкімінің бірінші орынбасары, Ауыл шаруашылығы басқармасының бастығы. 2000 жылдан - Павлодар облысы Ақтоғай ауданының әкімі. 2009 жылдан - Павлодар облысы әкімінің кеңесшісі. 2010 жылдың наурызынан бері - Павлодар облысы Май ауданының әкімі. «Қазақстан Республикасының тәуелсіздігіне 10 жыл» (2001), «Қазақстан Конституциясына 10 жыл» (2005) ме- дальдарымен марапатталған.   

