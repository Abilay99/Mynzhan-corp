Уәлиханов шыңы 1) Жетiсу Алатауының сiлемi Қора тауында. Балақора және Қора өзендерiнiң суайрығы. Абсолюттік биiктігі 3900 м. 1947 ж. шыңға ғалым Ш.Ш.Уәлиханов есiмi берiлдi. Беткейi тiк құлама болғандықтан басындағы қар жамылғысы аз. 2) Iле Алатауы жотасының солтүстік-шығыс сiлемiндегi Орталық Талғар шатқалында. Абсолюттік биiктігі 4230 м. Стальский шыңына көршiлес орналасқан. Шокальский мұздығына тiрелетiн шағын сiлемнiң ең биiк жерi болып саналады. Төңiрегiнде көптеген мұздықтар қалыптасқан. Шыңға солтүстік-шығыс және солтүстік беткейлерi арқылы шығуға болады. Уәлиханов шыңына альпинистер алғаш рет 1958 ж. көтерiлдi. Шыңға 1947 ж. Ш.Ш.Уәлихановтың есiмi берiлдi.   

