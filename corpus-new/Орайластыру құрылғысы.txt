Орайластыру құрылғысы (Устройство сопряжения; interface defice) — аппараттық құралдардың үйлеспейтін екі құрауышының интерфейсін жасақтайтын құрылғы. Мысалы, мәліметтерді бір компьютерден екінші компьютерге жеткізуге телефондық желіні пайдалану үшін компьютердің шығыстық портын өткізгішпен телефондық арнаға жай жалғастыруға болмайды. Өйткені компьютерден шығарылатын мәліметтер үздікті сандық сигналдар формасында болады, ал телефондық желінің көптеген құрылғылары әзірше үзіліссіз аналогтық сигналдармен жұмыс істейді және цифрлық сигналдарды бере алмайды. Бұл үйлесімсіздікті модем деп аталатын оңтайластыру құрылғысының көмегімен жеңуге болады.   

