Уики-мәтін, уикимәтін немесе уики-белгілеу — веб-сайттардағы мәтінді өңдеу үшін қолданылатын белгілеу тілі (әдетте уики-жобалардың қатарына жататын сайттарда қолданылады). HTML тілінің мүмкіндіктеріне қол жеткізуді жеңілдетеді. Уики-мәтінмен өңделген беттер алдын ала веб-браузерде көруге мүмкіндік беру үшін HTML тіліне аударылады. Бұл өзгерісті арнайы бағдарлама жасақтамасы — уики-қозғалтқыш (ағылш. wiki-engine) жасайды. 

