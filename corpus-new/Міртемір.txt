Міртемір (толық аты жөні Міртемір Омарбек ұлы Тұрсыннов; 10. 6. 1910 жылы туған, Қаз.ССр-інің Түркістан ауданы, Иқан с.) – өзбек совет ақыны, Өзбекстанның халық ақыны (1971). 1968 жылдан КОКП мүшесі. Самарқандағы Пед. академияның қоғамдық-әдебиет ф-тін бітірді (1932). Көп жылдар бойы мектепте, газет, журнал редакцияларында, баспа орындарында,  Өзбекстан Жазушылар одағында әр түрлі қызмет атқарды. М. шығармалары 1926 жылдан жариялана бастады. Тұңғыш кітабы – «Шұғылалар қойнында» 1928 ж. жарық көрді. Мұнай кейін оның «Зафар» (1929), «Коммуна» (1932), «Байтахт» (1936) т.б. өлеңдер жинағы, «Аш-жалаңаштар елінде» (1936) атты романы басылды. Ұлы Отан соғысы жылдарындағы шығармалары «Өшпенділік» (1944) жинағына енді. Соғыстан кейінгі жылдары «Өлеңдер» (1947), «Таңдамалы шығармалар» (1958), «Жаңа өлеңдер» (1964) т. б. кітаптары шықты. Ол А. С. Пушкин, М. Ю. Лермонтов, Г. Гейне, Ш. Руставели, Абай Құнанбаев, Жамбыл, Ә. Тәжібаев т. б. шығармаларын өзбек тіліне аударды. М. өлеңдері «Ойлар» (1961) деген атпен қазақ болып басылды. М. 2 орденмен, медальдармен марапатталған. 

