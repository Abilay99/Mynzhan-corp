Бұрынғы атауы №21 көше. Оңтүстік-Шығыс тұрғын алабы (оң жақ). Ер Қосай көшесі Арқайым көшесінен басталып, Жалаңтөс көшесінде аяқталады. Жаңаарқа, Бурабай көшелерімен қиылысады. Ұзындығы - 721,7 м. «Ер Қосай» - тарихта болған кісі есімі. Ол Ер Көкше батырдың баласы. «Ер Қосай» туралы жырдың сюжетіне, көбінесе, қиял-ғажайып сипаттар араласып отырғанымен, тарихта болған оқиғаларды қамтиды. Жырдың бірнеше нұсқасы бар. Олар - В.Радлов, Г.Потанин, А.Хангелдин, М.Көпеев нүсқалары. Жырдың барлығының мазмұны ұқсас, негізгі тақырыбы - Отан қорғаұ. Жыр Орталық ғылыми кітапхананың қолжазбалар қорын да сақтаұлы тұр.  

