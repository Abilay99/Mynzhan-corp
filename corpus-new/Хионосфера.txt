Хионосфера (грек. chіon — қар және сфера) — тропосфераның қатты күйдегі жауын-шашын (қар және мұз) жиналатын қабаты. Жер бетінің мұздықтар мен қар шоғырлары қалыптасатын бөлігі. Хиносфераның төменгі шегі қатты жауын-шашынның кірісі мен шығысы аралығында тепе-теңдік сақталатын қар шегі сызығы арқылы, жоғарғы шегі атмосфералық қатты жауын-шашын балансы нөлге тең биіктікпен өтеді. Хионосфера Арктика мен Антарктикада теңіз деңгейіне дейін төмендейді. 

