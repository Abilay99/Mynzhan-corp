Ян Коллар (29 шілде 1793 жыл, Мошовце – 24 қаңтар 1852 жыл, Вена) – словак саясаткері, ақын,философ және лютеран дін қызметкері, поэзиядағы панславизмнің негізін салушы. .  Кедей отбасында туған. 1821 жылы Прага қаласында 76 сонеттен тұратын "Básnè Jana Kollara" атты өлеңдер жинағын басып шығарады. 1824 жылы "Slavy Dcera" деген атпен 150 сонеті, ал 1832 жылы 600 сонеті жарық көреді. Сонымен қатар, журналдарға трактаттар жазған. Прага қаласынан шыққан "Spisy Jana Kollàra" атты 4 томдық кітабы автобиографиялық туынды. Кейбір сонеттері поляк, неміс, француз және ағылшын тілдеріне аударылған, сондай-ақ Н.В. Бергтің орыс тіліне аударған сонеттері де бар.   

