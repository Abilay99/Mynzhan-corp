Фальконер бауыршөбі (лат. Hepatica falconeri синонимы лат. Anemone falconeri  — сарғалдақтар тұқымдасына жататын көп жылдық өсімдік. Іле Алатауында, Кетпентауда кездеседі.  Биіктігі 5-20 см. Дегелек жапырақтары ұзын сағақты, тақташасы бүйрек-жүрек пішінді. Сабағы қабыршақ қолтығынан тік немесе көлбей өседі. Жабын жапырақтары үш-төртеуден, сағақсыз, жұмыртқа пішінді, үшкір, бүтін жиекті, тықыр түкті. Гүлдерінің диаметрі 1-2 см, ақтүсті. Сәуір-маусымда гүлдеп, маусым-шілдеде жемістенеді. Жемісі — сопақтау, сыртын түк басқан. Сирек кездеседі. Қазақстанның "Қызыл кітабына" енгізілген.   

