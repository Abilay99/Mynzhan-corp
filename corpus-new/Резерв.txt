Резерв (лат. reservo — сақтаймын, жинаймын), Сақтық қор — тауарлардың, ақшалай қаражаттың, шетелдік валютаның, т.б. қажет бола қалған жағдайға арналған қосалқы қоры; пайдалануға аса қажеттілік туған жағдайда жұмсау үшін сақталатын ресурстар алынатын бастау көз, қор. Мемлекеттік Резервтер — аса маңызды шикізат түрлерінің, материалдардың, жабдықтың, астықтың мемлекет сақтайтын босалқы қоры. Валюталық Резервтер — мемлекеттің басқа елдермен экспорттық операция жасау кезінде алынған шетел валютасы түріндегі ақшалай қаражаты. Банктердің міндетті Резервтері — елдің қаржылық өкімет орындары (әдетте, орталық банк, Қазақстанда Ұлттық банк) белгілейтін тартылған ресурстардың ең төмен үлесі, оны коммерциялық банктер (кейбір елдерде жинақ инттары) өз қоймаларында нақты ақша нысанында не орталық банктегі депозит нысанында сақтық активтер ретінде ұстауға тиіс. Олардың нормасы салымдардың түрлеріне, олардың шамасына, география және инстиуция айырмашылықтарына байланысты белгіленеді. Резерв (лат. reservo — сақтау) —    

