«Звезда» - Ленинград Жазушылар ұйымының әдеби-көркем, қоғамдық-саяси журналы.  Санкт-Петербургте 1924 жылдан ай сайын шыға бастады. Журнал 1939 жылғы 10-11 сандарында «Жаңа аудармалар» деген айдармен Абайдың Вс. Рождественский аударған «Өлең - сөздің патшасы, сөз сарасы...», «Осы қымыз қазаққа...», «Махаббат тілі - тілсіз тіл...», «Қиыстырып мақтайсыз...» деген өлеңдерін жариялады. В. М. Жирмунскийдің «Абай» (1946, 9 саны), В. Лавровтың «Абай тағылымы» (1972, 11 саны) мақалалары қазіргі қазақ әдебиетіндегі Абай дәстүрінің жалғастығына арналған.	   

