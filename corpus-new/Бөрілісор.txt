      Бөрілісор, Борлысор – Ертіс өзені алабындағы көл.  Павлодар облысы Ақтоғай ауданы Басқамыс ауылынан солтүстік-шығысқа қарай 22 км жерде орналасқан көл.  Аумағы 11,5 км², теңіз деңгейінен 98,4 м биіктікте. Ұзындығы 5,7 км, енді жері 3,5 км, жағалау бойының ұзындығы 22,6 км. Негізінен қар және жер асты суларымен толысады. Қарашада суы қатып, сәуірде мұзы ериді. Суы тұзды. Жанында Жарсор, Жапасор, Ақтүйесор, Сұлусор көлдері бар. Жағалауы жарлауытты, ажырық, бетеге, жусан, боз, селеу өседі. 

