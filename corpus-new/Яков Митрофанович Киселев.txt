Яков Митрофанович Киселев (5 қарашада 1925 жылы, КСРО Қазақ КСР Ақмола облысы, Ақкөл ауданы, Ильинка ауылы - 12 наурызда 2018 жылы Ресей Курск) - 2- дүниежүзілік соғысқа қатысушы, қатардағы жауынгер, артиллерист. Кеңес әскері қатарына 1943 жылы шақырылды. Киселев 280- атқыштар полкінде (Дала майданы, 37-армия, 92-гвардиялық атқыштар дивизиясы) зеңбірек октаушысы болды. Киселевтің батареясы Кременчуг қаласының оңтүстігінде Днепр өзенінен алғашқылардың бірі болып өтіп, зеңбірек оғымен батареяның өзеннен өтуін бүркемелеп тұрды. Оң жағалаудағы плацдармды басып алып, қорғауда расчеттегі Киселевтен басқалары қаза болды. Киселев зеңбірекпен қарсы шабуылға шыкқан жауды атқылап, тойтарыс берді. Ол Дериевка ауылы түбінде болған ұрыста жаудың 3 бронды машинасын, 2 танкісін және бір взводқа жуық жаяу әскерін жойды. 17 қазанда Лиховка ауылы түбінде болған ұрыста Киселев үш зеңбірегін істен шығарды. Ол жаудың үш қарсы шабуылын тойтарып, бір танкісін, екі автомашинасын және 50-ге жуық әскерін жойды. Киселевтің ерлігі бағаланып, КСРО Жоғарғы Кеңесі Төралқасының Жарлығымен оған Кеңес Одагының Батыры атағы берілді (22.2.1944). Ленин, 1-дәрежелі Отан соғысы ордендерімен, медальдармен марапатталған. Соғыстан кейін Киселев Кеңес әскері қатарында қызметін жалғастырды. 1947 жылы Ленинградтағы әскери-саяси училищені, 1957 жылы Әскери-саяси академияны, 1959 жылы Орталық артиллерия офицерлері курсын бітірді. 1969жылы полковник Киселев запасқа шықты. Курск қаласында тұрып, ауыл шаруашылығы институтында оқытушы болып жұмыс істеді. Қалған деректер мұрағаттық ізденуді қажет етеді. Ол 2018 жылы 12 наурызда Курск қаласында қайтыс болды. Ол Курск қаласында Никитский зиратына жерленді.  

