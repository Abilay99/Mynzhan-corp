Мыйбұлақ — Қарағанды облысы Ұлытау ауданындағы ауыл, Мыйбұлақ ауылдық округі орталығы. Аудан орталығынан - Ұлытаудан оңтүстік-шығысқа қарай 211 км-дей жерде. Округ аумағында Құрақтыкөл, Аққеңсе, Алақай, Баймырза, Тезекбай елді мекендері бар. Жерінің жалпы ауданы —205,1 мың га. Шаруашылықтың мамандандырылған негізгі бағыттары — мал шаруашылығы болады. 1999 жылы жергілікті тұрғындар саны 631 адам (316 еркек және 315 әйел) болса, 2009 жылы 698 адамды (391 еркек және 307 әйел) құрады. Округте мектеп, кітапхана, клуб үйі, дәрігерлік амбулатория, мәдени қызмет көрсету орталықтары бар. Ең жақын Жезқазған-Қызылорда тас жолы 40 км жерде. Басқа елді мекендермен автокөлік жолдары арқылы байланысады. 

