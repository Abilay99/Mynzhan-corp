'"Мобильник"' (ағыл. Cell) - америкалық жазушы Стивен Кингтің шығармасы. Постапокалипсистық ғылыми фантастика, ішінде қорқынышты фильмдердің элементтері де бар. Алғашқы рет 2006 жылы "Scribner" басылымымен шығарылған.   Басты сюжеттің желісі бойынша, ұялы телефондар арасында "Импульс" желісі жүреді. Сол желі арқылы сөйлескеннен кейін адамдар тірі өлік, "мобилопсих"-қа айналады. Басты рөлді сомдаған - Клайтон Риддел. Ол тірі қалып, ұялы телефонды қолданбайтын адамдардың басшысы болды. Ол өз баласын құтқару үшін Мэн штатына бағытталған. Біраз уақыт өткеннен кейін, тірі өліктер телепатия, левитация, телекинез және гипноз секілді күштерін қолданған. Бұл ой авторға Нью-Йорк қаласында қыдырып, ұялы телефондармен сөйлесіп жүрген адамдарды бақылағанда келеді. Ұялы телефонға қарсылығын білдіру үшін ол технофобия туралы жазады. Жазушы кітаптің екінші дәрежедегі кейіпкерін бассаудаға қойды. Бұл кейіпкер 20 мың долларға сатылды. Бұл шығарма Ричард Мэтисонға және Джордж Ромероға арналып жазылған. Әдебиет сыншылардың көпшілігі шығарманы жақсы бағалады. Алғашқы рет кітаптың экранизациясы 2009 жылы шығу керек болатын. Фильмнің режиссёры ретінде Элай Рот тағайындалды. Сценарийді Лари Каразевски мен Скот Александр жазды. Бірақ, «Хостел 2» фильмі сынға ұшырағаннан кейін, Рот енді қорқыныш фильмдерін түсірмейтін болып шешті. 

