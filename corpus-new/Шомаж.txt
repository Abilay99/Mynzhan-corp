Шомаж – өндірістің іркілісінен және тоқтап қалуынан болатын қаржылық залалды сақтандыру; сақтандыру терминологиясында мағыналық мәні бойынша жұмыстың жоқтығы (жұмыстағы үзіліс) ретінде немесе өндірістегі және коммерциялық қызметтегі үзіліске байланысты келтірілген залалдың орнын толтыру ретінде түсіндіріледі. Кейбір елдердің сақтандыру нарығында Шомаж ұғымы өрттің, басқа да қауіптердің салдарынан үй-жайдың және ондағы мүліктің зардап шегуіне және жойылуына байланысты, өндірістегі және коммерциялық қызметтегі үзілістен келтірілетін залалды сақтандыруға, яғни мүлікті өрттен және басқа қауіптерден сақтандыруға қолданылады.   

