      Шыршық каналы (өзб. Chirchik kanali) — Өзбекстан және Қазақстан (Оңтүстік Қазақстан облысы Қазығұрт, Сарыағаш аудандары жері) мемлекетаралық жер суару жүйесіне жатады. 1932 – 37 ж. аралығында салынған. Басын Шыршық өз. бойындағы бөгеттен алады. Жалпы ұзындығы 95 км, ені 8 – 10 м, тереңд. 2 – 4 м. Орташа су ағымы 29 м³/с. Канал Қазақстан аумағындағы 12,8 мың га бау-бақша, егістікті суарады. Бастауын Ташкент облысы, Ғазалкент қаласы маңындағы теңіз деңгейінен 685 метр биіктікте орналасқан Шыршық өзеніндегі бөгеннен алады. Шыршық өзенімен қапталдаса ағып, Шыршық қаласының тұсында солтүстікке бұрылады. Сол тұстағы төбешікті тесіп, құбыр арқылы арғы бетке өткізілген. Қазақстан аумағына өтеді де, Солтүстік-Батыс бағытмен аға отырып, Қазығұрт ауылының тұсынан оңтүстікке бұрылады. Сарыағаш ауданына өткен соң, Қапланбек ауылына жақын жерде бірнеше тармақтарға бөлініп кетеді. Өзбекстанда: Газалкент, Шыршық қалалары. Қазақстанда: Заңғар, Қызылсеңгір, Қазығұрт, Саванхана ауылдары Қазақ энциклопедиясы, 9 т.   

