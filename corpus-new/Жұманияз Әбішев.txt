Жұманияз Әбішев (1929 жылы туған), кен инженері. Қарқаралының түлегі. Мәскеу тау-кен институтын (1953), КОКП ОК жанындағы Жоғары партия мектебін (1970) бітірген. Қарағанды бассейнінің Федоров көмір разрезінде, «Саранкөмір» тресінің №101 шахтасында инженерлік қызметте болады. 1963 жылдан партиялық жұмыста: Саран қалалық партия комитетінің бөлім меңгерушісі, 2-хатшысы. 1970 жылдан обкомның нұсқаушысы, бөлім меңгерушісі, 1973-79 ж. Абай қалаткомының төрағасы, 1979 жыддан Абай қалалық партия комитетінің 1-хатшысы. 1992-2002 ж. Абай қалалық, аудандық архивінің меңгерушісі. Еңбек Қызыл Ту орденімен марапатталған.  

