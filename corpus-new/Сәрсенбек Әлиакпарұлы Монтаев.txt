Сәрсенбек Әлиакпарұлы Монтаев (15.12.1959 жылы, Шиелі ауданы Ы.Жақаев атындағы ауыл) – ғалым, техника ғылымдарының докторы. (1997), профессор, ҚР ұлттық инженерлік академиясының академигі.(2001). Жамбыл гидромелиорациялық-құрылыс институтын бітірген (1983). 1991 – 2000 жылдары Ы. Жақаев атындағы Қызылорда агроөнеркәсіптік өндіріс инженерлері институтында оқытушы, доцент, деканның орынбасары, кафедра меңгерушісі, 2000 жылдан  Қорқыт Ата атындағы Қызылорда мемлекеттік университетінде факультет деканы қызметін атқарып келеді. Ғылыми еңбектерінің негізгі бағыты Оңтүстік Қазақстан жеріндегі техногендік және табиғи шикізаттан құрылысқа керекті керамикалық материалдар алу жолдарын зерттеуге арналған.  70-тен астам ғылыми еңбектері мен 2 монографиясы жарық көрген. 8 авторлық куәлік пен 4 өнертабыс патенті бар.   

