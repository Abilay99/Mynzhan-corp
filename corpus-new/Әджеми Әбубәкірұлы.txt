Әджеми Әбубәкірұлы(12 ғ-дың 20 ж. 13 ғ-дың басы) — сәулетші. Орта ғасырдағы Нахичевань сәулет өнері мектебінің өкілі. Кусейир ұлы Юсуф (1162) пен Момине хатун (1186) кесенелерін және Нахичевань қаласындағы опрталдары бір-бірімен жалғасқан мұнараларды тұрғызған. Ғимараттарының монументті, әсем болып келуі әрі құрылысқа сол кездегі жаңа конструкцияны енгізе білуі — Әджемидің сәулетшілік өнеріне тән сипат. Бұл құрылыстарды көркемдеуге ою-өрнектің алуан түрлері мен ашық бояулары бір-бірімен үндестік тапқан. Әджемидің композициялық, сәндеу әдістері Әзербайжанның ғана емес, көршілес елдердің де сәулет өнеріне әсерін тигізді. Қазақ Ұлттық энциклопедиясы   

