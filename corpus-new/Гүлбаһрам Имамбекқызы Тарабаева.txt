Гүлбаһрам Имамбекқызы Тарабаева (1908, Ақтоғай ауданы - 1981), кәсіби аурулар саласындағы ғалым, медицина ғылымдарының докторы (1949), профессор (1975). Орта Азия (қазіргі Ташкент) мемлекеттік униветситеттін бітірген (1931). 1932-1966 жылында Қарағанды, Лениногорск, Алматы қалаларының емдеу мекемелерінде дәрігер, ҚазКСРҒА-ның Өлкелік патология ғылыми-зертеу институтында (1963 жылдан ҚазКСР Денсаулық сақтау министрлігінің қарамағында) еңбек гигиенасыжәне кәсіби аурулар секторының меңгерушісі, аға ғылыми қызметкері, токсикология зертханасын басқарды. 1966-1981 жылдарында осы академияның Тау-кен институтында аға ғылыми қызметкері, ғылыми консультант болды. Негізгі ғылыми еңбектері кәсіби ауруларға арналған. Тарабаева эндокриндік бездерде силикоз (қорғасыннан улану) кезінде туатын өзгерістерге сипаттама беріп, бұл аурудан сақтану шараларын, дермене препаратын қолдану тәсілдерін ұсынды. 1 авторлық куәлік қалған.  

