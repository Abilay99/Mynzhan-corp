Лиам Хемсворт (ағылш. Liam Hemsworth; 13 қаңтар 1990(19900113), Мельбурн, Аустралия) — Австралиялық актер. Джош Тейлор ролінде аустралиялық «Көршілер» және Маркус ролінде «Пілдердің ханшайымы» атты телевизиялық хикаяларымен танымал бола бастаған. 2010 жылы Америкалық «Соңғы әуен» драмасында және 2012 жылы Сьюзен Коллинзтің бестселлерге айналған романдары бойынша «Аштық ойындары» фильмінде Гейл Хоторнды бейнелейді. Лиам Хемсворт Австралияның Мельбурн қаласында дүниеге келген. Анасы Леони ағылшын тілінен мұғалімі болса, әкесі Крейг Хемсворт әлеуметтік көмек ұйымының көмекшісі болған. Жанұясында кенжесі, одан басқа Люк және Крис есімді ағалары бар. Олар да актер. Лиам 8 жасқа толған кезде отбасымен кішкентай Филлип аралына көшіп кетеді. Хемсворт ағалармен ол жерде көп уақыт бойы сёрфингпен айналысқанын айтады. Актерлік мансабын жалғастыру үшін 2009 жылдың наурыз айында ол АҚШ-қа көшіп келеді. Алғашында Крис және Лиам Кристің агенті Уильям Уордтың үйінде тұрып жүреді кейіннен олар Лос Анжелестен пәтер жалдап тұрады. Лиам ағаларының ізін қуалап оқушы кезінен мектеп спектакльдерінде ойнай бастаған. Кәсіби карьерасын 2007 жылы «Үйде және жолда» және «МакЛеод қыздары» деген хикаялардан бастайды. 8 шілде 2007 жылы ағасы Люк ойнап кеткен «Көршілер» телехикаясына түсе бастайды. Ол хикаяда аяғы істемейтін Джош Тейлор деген мүгедек спортшы кейіпкерін 2007-2008 жылдар аралығында сомдады. 2008 жылы Лиам «Пілдердің ханшайымы» телехикаясында түсе бастады, ол жерде басты ролде Маркус есімді гитарашы жігітті ойнады. Кейіннен «Қанағаттандыру» хикаясына және британдық «Үшбұрыш» триллеріне түседі. Сонымен қатар ол «Белгі» фильмінде МТИ-дің студенті ролінде аздаған көріністерінде пайда болады. 2009 жылы Сильвестр Сталлоненің Жанқиярлар фильміне Сталлоненің одақтасы роліне таңдалынады, бірақ та кейіннен сценарийден оның кейіпкерін қиып тастайды. 2010 жылы Николас Спаркстың бір аттас романы бойынша «Соңғы әуен» мелодрамасында Уилл Блейклиді сомдайды. Фильмде Майли Сайрус ойнаған кейіпкеріне Хемсворт ғашығының ролін ойнады. Кейіннен Майли Сайрустың 16 тамыз 2009 жылы шыққан «When I look at you» бейнеклипіне түседі. 2009 жылдың күзінде Хемсворт Австралиялық Foxtel ақылы телевизиясының ұйымдастыруымен өткізілген мерекелік шарасына қатысады. 2010 жылдың наурызында Details журналы болжауы бойынша Лиам Хемсвортты “Голливудтың келесі буындағы Алдыңғы Ер адамы” деп таңдалынады. Кейін сол айда Чак Рассел режиссерлік ететін «Араб түндері» 3D экшн фильмінде басты ролде ойнайтыны белгілі болды. Сонымен қатар Лиам «Солтүстік Шұғыла» киносында басты ролде ойнайтығын жариялады. Хемсворт Nickelodeon Australian Kids' Choice Awards 2010 сыйлығының номинанты болған. Ол және Майли Сайрус екеуі «Үздік сүйіс» номинациясын жеңіп алған. 2010 жылы Хемсворт Zac Brown Band музыкалық тобының “Colder Weather” бейнеклипіне түскен. 4 сәуір 2011 жылы Lionsgate Аштық ойындарындағы Гейл Хоторнды ойнайтындығын жариялады. 2011 жылы маусымда Эйми Тигарден және Тереза Палмер деген жұлдыздармен «Абырой мен махаббат» соғыс драмасына түседі. 2013 жылы Хемсворт Эмма Робертспен бірге «Эмпайр Стейт» және Харрисон Форд, Гэри Олдмен, Эмбер Хёрд сынды актерлердің қатысуымен «Паранойя» фильмдерде ойнады. «Соңғы әуен» картинасынан кейін Хемсворт кинодағы әріптесі Майли Сайруспен кездесе бастайды. Үш жылдан кейін 2012 жылы маусымда жұптар атастырылғандықтарын хабарлайды. Лос Анжелесте екеуі бірге тұрып жүреді бірақ 2013 жылы қыркүйекте жұптары ажырасады. 2014 жылы шілде айында Лиам “Сайрус екеуіміз ең жақын дос болып қала береміз” деп айтқан болатын. Лиам Австралия Балалар Қорының елшілігі. Ол бұл қор туралы: “Менің ата-аналарым әлемдегі ең кереметі. Олар бұл салада жиырма жыл жұмыс жасап келеді және олар әрқашан маған қолғабыс ететін. Әлем балалар үшін өте қауіпті, сондықтан олар үшін үй қауіпсіз мекен болуы керек.” деп айтқан. Лиам Хемсворттен өзіңізді балалар үшін батыр санайсыз ба дегенде, ол: “Мен балалар үшін батыр екенімді білмеймін, бірақ та олар үшін үлгілі батыр болғым келеді,” деп жауап берген. 

