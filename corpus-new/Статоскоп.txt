Статоскоп (гр. statos – тұрған, қозғалмайтын және гр. skope) – негізінен аэрофототүсірім кезінде ұшу биіктігінің өзгерісін тіркеуге арналған аспап. Статоскоп ұшу биіктігіндегі тербеліс кезіндегі атмосфералық қысымның өзгерісін көрсететін дифференциялық барометрден тұрады. Статоскоптың көрсетулері статограмма деп аталатын арнайы фотопленкада диаграмма түрінде белгіленеді. Статограмма көрсеткіші бойынша фотоға түсіру биіктігінің айырмасын анықтайды.  

