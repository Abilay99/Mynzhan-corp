Әзірбайжан асханасы (әз. Azərbaycan Mətbəxi) — әзірбайжан халқының және Әзірбайжан Республикасы халықтарының ұлттық асханасы.  Танымал әзірбайжан аспазы Таир Әміраслановтың пікірінше, әзірбайжан асханасы әлемдегі ең көнелігімен, әрі әртектілігімен ерекшеленеді. Әзірбайжан ұлттық тағамы әртектілігімен ерекшеленіп: сүт, ет, ұн, көкөністен жасалған тағамдарды біріктіреді. Ал тағамдарды дайындау тәсілдері де әртүрлі. Бұрынғы уақытта тағам түрлері географиялық аумақ пен адамадардың әлеуметтік жағдайына байланысты болған. Асхананың негізгі компоненттері елдің табиғи ерекшеліктеріне байланысты: таулы және субтропиктік климат әзірбайжан асханасында қой еті, құс еті, өзендік және теңіздік балықтардың, жеміс пен көкөністің жиі қолданылуына әсер етті. Онымен қоса әзірбайжан асханасында әртүрлі дәмдеуіштер мен хош иісті шөптер: вазари, жасыл және қара рейхан, ащы бұрыш, тмин, кинза, шафран, сумахи кең қолданылады. 

