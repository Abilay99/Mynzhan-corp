Луис Эмилио Рекабаррен - Чили және Латын Америкасының басқа да елдері жұмысшы қозғалысының қайраткері.  Чилиде баспаханашылардың ереуілдеріне басшылық етті және маркстік бағыттағы күнбе-күн шығатын жұмысшы газеттерін құру жөнінде  бастама көтерді. Луис Эмилио Рекабаррен - Чили Социалистік жұмысшы партиясын құрушылардың және оның басшыларының бірі. Эмиграцияда жүріп, Аргентина Коммунистік партиясын құруға қатысты және оның алғашқы бас секретары болды. 1922 ж., 1923 ж. КСРО-да болды. Чилиге қайтып оралғаннан кейін "Жұмысшы Ресей" атты кітап жазды. Луис - Чилидегі жұмысшы және социалистік қозғалысы тарихына арналған бірнеше кітапшалардың авторы. 

