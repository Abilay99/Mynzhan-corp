Көрінетін жарық таралған кезде, бізге айтарлықтай әсер етпейді. Ал рентген және гамма сәулелері сияқты жарық түрлері әлдеқайда қуатты болып келеді. Электромагниттік спектр Толқын ұзындықтары ең қысқа рентген және гамма сәулелері, электромагниттік спектрдің соңында орналасқан. Жиіліктері басқа жарық толқындарына қарағанда жоғары болғандықтан, олар көбірек энергия тасымалдайды. Олар ауамен ұзаққа тарай алады, бірақ қорғасын сияқты тығыз материалдар, олардың белсенділігін азайта алады. Бұл сәулелер адам денесі арқылы оңай өтеді. Сондықтан да олар ауыр зардап тигізуі мүмкін. Басты қауіп - олардың атомдар мен молекулалар арқылы өткенде ондағы электрондарды жылжыта алуында. Бұл "иондану процесі" деп аталады. Иондану Иондану тірі жасушаларды зақымдайды, тіпті жойып жібере алады. Бірақ дәл осы қасиеттері үшін рентген және гамма сәулелері қатаң бақылаумен медицинада қолданылады. Рентген сәулелері Қазіргі таңда сүйек емес, ұлпадан өтетін рентген сәулелері адамның ішкі құрылысының дәл кескінін алу үшін медициналық диагностикада кең таралған. Гамма сәулелері Гамма сәулелер – электромагниттік спектрдегі толқын ұзындығы ең қысқа және энергиясы ең көп сәулелер. Оның иондаушы күші қатерлі ісікті емдеуде қолданылады. Гамма сәулелер ісікке әр түрлі бұрышпен бағытталады. Олар тек нақты бір жерді көздейтіндіктен, айналасындағы ұлпаларға зиян тигізбей, зақымданған жасушаларды жоя алады. Дәрігерлер рентген және гамма сәулелерінен қорғану үшін, экрандауды пайдаланады. Экрандау оларды емделушілер үшін өмірлік маңызы зор аса қатерлі сәулелерден қорғайды. Жоғары жиілікті электромагнитті сәулеленудің медицина әлемінде өте маңызды рөл атқарады. Олар дәрігерлерге адам денесінің ішін көруге, тіпті қатерлі ісік ауырымен күресуге көмектеседі.Маңызды деректер Рентген сәулелері мен гамма сәулелерінің толқын ұзындықтары қысқа, ал жиіліктері жоғары.Олар басқарылатын жағдайда медициналық практикада пайдалы.Рентген сәулелері сүйек емес, бұлшық ет арқылы ғана өтіп, медициналық диагнозда пайдалы қолданысқа ие болып отыр.Гамма сәулелерінің иондалу қуаты қазірде қатерлі ісік жасушаларын жою үшін қолданылады. Дереккөздер:https://www.twig-bilim.kz/film/waves-in-medicine-5719/ 

