Федор Саваренский  (1881 — 1946) — көрнекті совет гидрогеологы, геология-минерология ғылым докторы, КСРО ғылым академиясының акадимигі (1943; 1939 жылдан бастап корреспондент-мүшесі), КСРО жіне Ресейдегі инженерлік геология ғылымының негіздеушілерінің бірі. Ұлы Евгений Федорович Саваренский — Кеңес одағының геофизик-сейсмологы, КСРО ғылым академиясының корреспондент-мүшесі (1966). Мәскеу университетін бітірген. 1910-17 ж. Тула, Псков, Полтава губерняларының топырағын зерттеді. 1917-35 ж. Волга мен Днепр бойында, Азербайжанда гидрологиялық зерттеулер жүргізді. 1935 ж. КСРО ҒА құрамында Федордың басшылығымен гидрология және инженерлік геологияның тұрақты комиссиясы құрылды. Кейіе бұл комисси мәселелік лабороторияға айналды, оған Федордың есімі бекрлді. 1919 жылдан Федор Мәскеу мен Саратовтың жоғары оқу орындарында  гидрология мен инженерлік геологиядан лекция оқыды, кафедра ұйымдастырды, оның меңгерушісі болды. Федор - жер асты суларының қалыптасуы жөніндегі ілімнің негізін салушы, ірі ғылыми еңбектердің авторы, жаратылыстану және бірнеше ғылыми қоғамдардың мүшесі. 

