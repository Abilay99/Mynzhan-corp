Өрел — Шығыс Қазақстан облысы Катонқарағай ауданындағы ауыл, Өрел ауылдық округі орталығы.  Аудан орталығы Үлкен Нарын ауылынан шығысқа қарай 145 км жерде, Бұқтырма өзенінің сол жағасында орналасқан. 1999 жылы жергілікті тұрғындар саны 2008 адам (1067 ер адам және 941 әйел адам) болса, 2009 жылы 1334 адамды (696 ер адам және 638 әйел адам) құрады. Іргесі 1959 жылы қой өсіретін өзімен аттас кеңшардың орталығы негізінде қаланған. 1996 жылы кеңшар таратылып, оның орнына шаруа қожалықтары құрылды. 

