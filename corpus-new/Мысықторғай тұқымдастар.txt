Мысықторғай тұқымдастар (Oriolidae) – тропиктік торғайтәріздес құстар отрядына жататын құстардың шағын тұқымдасы (бар болғаны ұырық түрден тұрады). Олардың атамекені – Оңтүстік Шығыс Азия, қазіргі кездегі онда жиырма шақты түрлер (Австралияда – 8, Африкада – 6) өмір сүруде. Дене мөлшері қараторғайдай немесе ірі сайрақтай (100-200 грамм), ашық реңді қатты сыбызғы үндес әуені ащы, оғаштау шақыру қиқуы бар орман құстары. Аталықтары аналықтарынан ашығрақ реңді боп келеді. Бунақденелілермен қоректенеді, солардың ішіндегі құстардың ешқайсысы жей бермейтін  түкті жұлдыз құрттарды, жаздың соңында жидектерді де жейді. Атамекенінде – отырықшы немесе көшпелі, қоңыржай ендіктерінде – жыл құстары. Мысықторғай тұқымдастардың үш туысы бар. Қазақстанда негізгі туыстан бір түр – кәдімгі мысықторғай немесе жай ғана мысықторғай кездеседі. Құстар.Мектеп энциклопедиясы.Ковшарь А.Ф., Ковшарь В.А. 

