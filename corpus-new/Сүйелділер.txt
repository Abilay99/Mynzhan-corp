Сүйелділер  (лат. Synanceja verrucosa) –– скорпен тәрізділер отрядының сүйелділер тұқымдасына жататын балық. Ұзындығы 40 см. Денесі жаңалаш, терісінде ұзын өсінділер орналасқан басы үлкен көптеген бұдырлармен айдаршалары бар. Ауызы мен көзі жоғарыға қарай бағытталған. Арқа жүзуқанаттарының қалың үшкір сәулелерінің түбінде улы бездері бар. Үнді және Тынық мұхиттарының, Батыс жақтарының тропиктік суларында мекендейді. Қорегін аңдып әдетте су түбінде жатады кейде топыраққа көміледі. Дене пішіні және түсі жасырынкы. Сүйелділер уы адамға қауіпті.  

