Неміс ұлтшылдары соғыс жылдары 250 мыңнан астам еврейдің көзін жойған Собибор лагерін қазіргі Польша аумағында құрады. Нақтырақ айтсақ, 1942 жылдың 15 мамырынан 1943 жылдың 15 қазанына дейін жұмыс істейді. Оның жойылуына лагерь ішіндегі көтерілістердің бірі түрткі болған. Айта кетсек, лагерьде тұтқын болған Александр Печерский есімді кеңес офицерінің бастауымен ұйымдастырылған көтеріліс лагерьдің тұрақты жұмысын тоқтатады. Немістердің «Рейнхард» операциясы негізінде құрылған Собибор лагері Польшаның оңтүстік-шығысында орналасқан еді. Лагерьдің атауы ең жақын ауылдың Собибор аталуына қатысты қойылады. Соғыс кезінде Литва, Нидерланды, Франция, Чехословакия және КСРО елдерінен тұтқындалған еврейлер осы лагерьге жеткізіледі. Қолға түскен тұтқындардың көп бөлігін лагерьге жеткен соң, газбен улап өлтіретін болған. Ал қолында күші бар еврейлерді лагерьдің қатаң тәртіптегі жұмыстарына салған. Осындай ұлтшылдық тәртіппен бір жарым жылда 250 мың тұтқын өмірден озады.  Соғыстың алапаты. -Алматы: - 128 бет. 

