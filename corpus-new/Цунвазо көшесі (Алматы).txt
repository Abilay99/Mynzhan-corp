Көшеге 1932-1942 жылдары дұңған педтехникумында ұстаздық еткен Юсуп Цунвазоның есімі (Алматы қаласы мәслихаты мен Алматы қаласы әкімінің 21.01.2000 № 69 қаулысы) берілген. Цунвазо Юсуп (1911-1981) Алматы қаласында дүниеге келген. Ол Қазақ КСР ҰРА шығыстану бөлімінде дұңған тілі кафедрасының меңгерушісі болған. Көше Жетісу ауданында орналасқан. Бұрынғы атауы - Октябрьская көшесі. Көшенің ұзындығы - 1500 метр. 

