Киев топтық су құбыры, Нұра ауданының жерінде орналасқан. 1969 жылы пайдалануға берілді.  Бұрынғы «Иңдустриальный», «Нұра», «Октябрьдің он жеті жылдығы», «Дон», «Киев» кеңшарларын, Нұра ауданы ауыл шаруашылық бірлестігін (20 елді мекен) сумен қамтамасыз етеді. Сумен жабдықтайтын жері 2 мың км. Су алатын көзі — Нұра өзені, аллювийлік шөгінділерінің жер асты сулары (сулы қабат тереңдігі 10 м-ге дейін). Жер асты суының қоры 18,9 мың м. Су әрқайсысының дебиті 8-15 л/сек. 9 скважинадан алынады. Барлық скважиналарға 1-көтерім насос станциялары орнатылған, судың санитарлық жағын реттейтін қорғау жабдықталған. Скважиналардан алынған су 1-көтерім стануияларынан құбыр арқылы резервуарға жеткізіліп, хлорландырылады да, 2-көтерім насос стансасымен магистральдық су құбырына беріліп, осында тұтынушыларға бөлінеді. Магистральдық су құбырының ұзындығы 204 м, құбыр қимасының ұзындығы 100-400 мм аралығында. Су құбырлары мен өзендер түйіскен тұстарда арын құбырлары — дюкерлер салынған.  

