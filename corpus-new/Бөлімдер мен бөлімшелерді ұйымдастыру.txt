Бөлімдер мен бөлімшелерді ұйымдастыру — мықты, бір-бірімен тығыз байланысты бөлімдер мен бөлімшелердің құрылуы, ұрыс жүргізу үшін неғұрлым тиімді әдістерді белгілеу, әр-түрлі міндеті бар әскери қызметкерлер кұрамын оқыту, сол сияқты оларға кажетті қару-жарақ, әскери техника мен көлік санын айқындау. Әскери бөлім қай жағынан алып қарағанда да (ұрыс, оқу, әкімшілік, шаруашылық) дербес құрылым болып саналады. Батальондар (дивизиондар), роталар (батареялар), взводтар, бөлімшелер (есептоптар мен экипаждар) ұрыс шарттарына сәйкес, оңтайлы басқару мен сарбаздарды оқытуға ыңғайлы болып құрылған әскери бөлімнің бөлімшелері болып саналады. Бөлімдер мен бөлімшелерді ұйымдастыру ісі әрқашан ұрыс жүргізудің тәсілі мен түріне карай ыңғайластырылады.  

