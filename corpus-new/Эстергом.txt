Эстергом қаласы (Венгрия) - (маж. Esztergom) Венгрияның солтүстігіндегі қала. Дунайдың оңтүстік жағалауында орналасқан. Халық саны 30 261 адам (2007 жылғы халық санағы бойынша). Эстергом – елдің маңызды мәдени және діни орталығы. Қалада Эстергом архиепископының резиденциясы орналасқан. Сонымен қатар Венгрияның конституциялық соты орналасқан. 1993 жылдан бері қалада «Suzuki» зауыты жұмыс істеп тұр. Онда шағын автомобильдердің үлгілерін жинайды.  Эстергом Венгрияның көне қалаларының бірі. Бұл аймақты алғаш болып кельттер мекендеген. Рим империясының кезінде бұл жерде Сальвио Мансио атты бекініс болған. Халықтардың ұлы қоныс аударуынан кейін бұл аймақты герман тайпалары мен аварлар, кейінірек славяндар мекендеді.   

