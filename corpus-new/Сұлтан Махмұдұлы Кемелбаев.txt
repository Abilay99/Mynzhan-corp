Сұлтан Махмұдұлы Кемелбаев (1946 жылы туған),журналист, Қарағанды тау-кен техникумын, Ленинград мемлекеттік университетін (1975), 1982 жылы Алматы Жоғары партия мектебін бітірген. Облыстық «Индустриальная Караганда» газетінің тілшісі, бөлім меңгерушісі болады. 1989 - 1991 жылдары «Социалистическая индустрия» газетінде меншікті (Қазақстан бойынша) тілші болып қызмет атқарады. 1991 - 1993 жылдары «Городская газета», «Вечерняя Караганда» газеттерінің бас редакторы, 1993 жылдан «Индустриальная Караганда» газетінің бас редакторы. II дәрежелі «Шахтер даңқы» белгісімен, ҚР мерекелік медальдарымен марапатталған. ҚР Мәдениет министрлігінін «Мәдениет қайраткері» белгісінің иегері (2004).  

