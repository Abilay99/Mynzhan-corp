Үңірек — Қарағанды облысы Шет ауданындағы ауыл, Шет ауылдық округі орталығы. Үңірек өзенiнің бойында, Бұғылы тауының етегiнде, аудан орталығы - Ақсу-Аюлының солтүстік-батысында 51 км, Қарағанды қаласының оңтүстігінде 180 км-дей жерде орналасқан. Іргесі 1932 жылы Нұраталды кеңшарынан бөлініп, қаланған. 1960-90 жылдары - Шет атындағы кеңшардың және ауылдық кеңестiң орталығы. Шаруашылықтың мамандандырылған негiзгi бағыттары – мал шаруашылығы, қосымша саласы–сүттi iрi қара өсiру болды. Жерiнiң жалпы ауданы 147 мың га. Кеңшар негiзiнде 107 шаруа қожалығы құрылған (2006). Жергілікті тұрғындар саны 1999 жылы 853 адам (421 еркек және 432 әйел) болса, 2009 жылы 541 адамды (280 еркек және 261 әйел) құрады.Ұлттық құрамы: 98 пайызы қазақ; 2 пайызын өзге ұлт өкілдері құрайды. Округтің елді мекендерінде (Үңірек, Қармыс, Құттыбай, Тұмсық ауылдары) 4 мектеп,  пошта, фельдшер-акушерлік пункт, клуб, кiтапхана бар.  Ауыл басқа елдi мекендермен автомобиль жолдары арқылы байланысады. Ең жақын - Сәкен Сейфуллин (бұрынғы - Жарық) темір жол станциясы 12 км жерде. (Қатпар кен орны бар). 

