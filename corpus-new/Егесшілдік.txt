Егесшілдік— адам мінезіндегі немесе әлеуметтік топтардың іс-әрекетіндегі жағымсыз сипат, олардың белгілі бір мәселе бойынша басқалармен түсінісіп, келісімге келудің орнына, ерегіс, тайталас, текетірес жолына түсуі. Егесшілдік — байсалдылыққа қарама-қарсы ұғым. Әркімнің өз мүддесін жөнсіз жоғары қоюымен сипатталады. Жас ұрпақ тәрбиесінде бала мінезіндегі егесшілдік белгілерін жою үшін оны мәселенің байыбына барып, парасатты шешім қабылдауға дағдыландырады. Қазақ Ұлттық Энциклопедиясы  

