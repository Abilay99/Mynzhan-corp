Еуронарық— несие капиталдарының халықаралық нарығы. Ондағы операциялар еуровалюталар тұлғасында жүзеге асырылады. Еуропада 20 ғасырдың 50-жылдары аяғында құрылған. Еуронарықта несиегерлер ретінде, көбінесе, жекеше коммерциялық банкілер әрекет етеді, ал қарызгерлер рөлін шет ел валютасына мұқтаж ұлтаралық корпорациялар мен мемлекеттер атқарады. Операциялар қысқа мерзімді (18 айға дейін) несие түрінде жүргізіледі. Еуронарық еуровалюта (еуроақша) нарығын, еуронесие нарығын, еурокапитал нарығын, еурооблигация нарығын қамтиды. Аса ірі коммерциялық банкілер негізгі қаржы орталықтарында өкілдіктер ұстайды. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 ISBN 5-89800-123-9, III том   

