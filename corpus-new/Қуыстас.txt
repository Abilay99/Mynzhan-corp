Қуыстас – Нияз тауының оңтүстік-батысындағы тау. Қарағанды облысы Осакаров ауданында орналасқан. Солтүстіктен оңтүстікке қарай 5 км-ге созылып жатыр, енді жері 1,5 – 2 км. Абсолюттік биіктігі 679 м.  Протерозой тобының жыныстарынан түзілген. Беткейлері негізінен жайпақ, тек солтүстік жартасты келеді.   Қызыл-қоңыр топырағында тобылғы, бетеге, сұлыбас, сондай-ақ аласа қараған өседі. 

