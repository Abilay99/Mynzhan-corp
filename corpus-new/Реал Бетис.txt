Реал Бетис — Испанияның Севилья қаласынан шыққан Испания премьер-лигасында өнер көрсететін кәсіби футбол клубы. 1907 жылы 12 қыркүйекте құрылған. 1935 жылы Испания чемпионы атанды, 1977, 2005 жылдары Испания кубогын иеленді. Өз алаңындағы ойындарын 60720 көрермен сыятын "Бенито Вильямарин" стадионында өткізеді. Бұл Испаниядағы ең ірі футбол ареналарының бірі. «Бетис» — Испанияның алғашқы үш лигасына да (Примера, Сегунда, Терсера) қатысып, үшеуінде де жеңіске жеткен жалғыз команда. 2004/05 жылғы маусымда Испания Ла лигасында 4-орын алды да, тұңғыш рет Чемпиондар лигасына қатысты. Топтық турнирде "Челси", "Ливерпуль" "Андерлехт" клубтарымен бір топқа түсті. "Бетис" соңғы сәттерге дейін 1/8 финалға шығу үшін айқасты, бірақ "өлім тобы" оған мүмкіндік бермеді, үшінші орында қалды.  

