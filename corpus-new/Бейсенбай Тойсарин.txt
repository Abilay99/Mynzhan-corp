Бейсенбай Тойсарин (1868, Семей облысы, Шұбартау өңірі - 1937) - қазақ биі, Сталиндік репрессия құрбаны.  1893 жылы мал дәрігерлік училищені үздік бітіріп, соңынан Том университетінде оқыған. Қиыр солтүстікте даха, нанай халықтарымен жұмыс істеген. Елге оралған соң, мал дәрігері болып қана қоймай, ағартушылық қызметпен де шұғылданған. Жиырма жылдан астам уақыт болыс болған. Бақанас өзенінің бойында Құйған деген жерде мектеп, дүкен ашқан. Бейсенбайдың ақ мектебінде жазушылар Мұхтар Мағауин, Төлек Тілеухан, ғалымдар Кәрім Ақанбаев, Блок Шайкеновтер, т.б. оқыған. «Алаш орда» көсемдері Әлихан Бөкейханов, Міржақып Дулатов қуғынға ұшырап жүріп, Шұбартау өңіріне келіп Тойсарин Бейсенбайдың үйін паналаған. 1937 жылы Алматы облысында қамауға алынып, үштіктің үкімімен жазықсыз сотталған. Қай жерде өлгені, жерленгені белгісіз. 

