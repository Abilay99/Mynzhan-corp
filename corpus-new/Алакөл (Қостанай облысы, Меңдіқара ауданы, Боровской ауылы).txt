      Алакөл (Долбушка) – Тобыл өзені алабындағы көл.  Қостанай облысы Меңдіқара ауданы Боровской ауылының солтүстік-батысында 4 км жерде орналасқан.   Аумағы 11,7 км, теңіз деңгейінен биіктігі 168 м. Ұзындығы 4,5, енді жері 3 км, жағалауының ұзындығы 13 км. Көл суы жаз айларында тартылып, сортаңды, батпақты болады.  Жағалауында қамыс, құрақ өскен. Оңтүстік-шығысын (қарағай, қайың) аралас орман алқабы алып жатыр. 

