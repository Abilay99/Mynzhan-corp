Иван Андреевич Булыгин - совет физиологы, беларус  физиологтары мектебінің негізін салушы. БССР ғылым академиясының акадимигі, биология ғылымдар докторы, профессор, БССР-інің еңбек сіңірген ғылым қайракері. 1940 жылдан КПСС мүшесі. 1931 ж. Ленинград мал дәрігерлік институтын бітірген. 1948-1950 ж. КСРО Мед. ҒА-да, 1950-1953 ж. КСРО ғылым академиясының Ленинградтағы физиологиялық институтында аға ғылыми қызметкер. 1953 жылдан БССР ғылым академиясының физиологиялық институтының директоры және жалпы физиологиялық лабороториясының меңгерушісі. 1969 жылдан БССР ғылым академиясының  Биология ғылымдары бөлімінің  академик-секретары. Негізгі еңбектері ми және жұлынның рефлекторлық қызметін және оған ішкі органдардағы  орталыққа тепкіш нервтердің  әсерін зерттеуге арналған. Миды зерттеу жөніндегі Халықаралық қоғамның мүшесі, БССР физиологтар  қоғамының председателі, Бүкіл Одақтық  физиологтар қоғамының президиум мүшесі. 

