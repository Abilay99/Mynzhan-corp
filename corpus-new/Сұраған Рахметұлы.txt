Сұраған Рахмет — шетелдегі қазақ ақыны. Журналист. 1958 жылы 22 қазанда Моңғолияның Баян-Өлгей аймағы, Дэлүүн өлкесі, Қарасу деген жерде дүниеге келген. Моңғолия Мәдениетіне Еңбек сіңірген қайраткер «Алтын жұлдыз» орденімен марапатталған. Шоқан Уәлиханов атындағы Тарих және этнология институтында «Моңғолия мен Қытайды мекендеген қазақтардың саяси өмір тарихы» (2009) тақырыбында тарих ғылымдарының кандидаттығын қорғаған. Әкесі (ұлы атасы) Рахмет Аңқабайұлы /1900-1961/. Кіші әкесі – Сиыршыбай Рахметұлы. Әжесі – Әштәри Сәріпқызы Өр Алтайда туған, әйгілі айтыскер. Кіші шешесі – Тоқталған Смағұлқызы, Молқы-Машан рулы.Жұбайы - Раушан Базархан қызы орыс тіл пәнінің мұғалімі /1959-2016/. Ұлы – Олжас Сұрағанұлы Ресейдің тұңғыш президенті Б.Н.Ельцин атындағы «Уральский Федеральный Университет»-ін құрылыс инженері мамандығы бойынша бітірген. Келіні - Дәрігерхан қызы Бүлдіршін Турцияның «Стамбул университет»-ін тәмәмдаған. Есағасы рулы. Моңғол, қазақ тілде жазады. Тарихи, публицистикалық мақалалары республикалық басылымдарда тұрақты жарияланып тұрған қаламгер. «Құжырты құрбандары» 2004 ж. «Қобдаға асқан қоңыр ел» 2014 ж. Ақынның бірсыпыра өлеңдері шетел тілдеріне аударылған. Бавуугийн Лхагвасүрэн «Үр могой» /Іштен шыққан шұбар жылан/. Гунаажавын Аюурзана, Тангадын Галсан, Банзрагчийн Цогзаяабаатар қатарлылардың өлеңдерін қазақ тіліне аударған. Қазақстанда «Шығыс шынары» мүшайраның 1 орын иегері. Моңғолия Мәдениетіне Еңбек сіңірген қайраткер «Алтын жұлдыз» орденімен марапатталған. Моңғолия Жазушылар Одағы сыйлығының иегері. 

