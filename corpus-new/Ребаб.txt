Ребаб , рабаб, рабоб Ребаб сөзінің түбірі араб тілінде қысқа дыбыстардың бірігіп, ұзақ ойналуы деген түсінік береді. Ребаб 1 — 2 немесе 3 шекті болады, әр түрлі пішінде ағаштан жасалады. Ұзын созылған мойны, теріден иленген жіңішке декасы болады. Ребаб аспабын жөндеп күйге келтіру кварттар немесе квинттер бойынша жасалады. Ребабтағы әуенді доға пішінде жасалған ысқымен шығарады. Ребаб аспабының әр түрлері Үндістан, Малайзия архипелагы, Египет, Африканың солт.-батыс аймақтары, сондай-ақ Орта Азия елдерінде кездеседі. Ребаб туралы әл-Фарабидің “Музыка туралы үлкен трактат” атты еңбегінде айтылған (10 ғ-дың 1-жартысы).  

