Аудандық пошта байланыс торабы - аудандық мекеме. Алғашқы басшысы — Насыров. 1935 жылы аудан тұрғындары мен мекемелерге хат-хабар, газет-журналдар, телефон-радио байланыс қызметін көрсету мекемесі ретінде "ауданы байланыс кеңсесі" болып құрылған. Алғашқы жылдары №30 МБ коммутатор және Түркістан, Темір, Арыс, Жамбыл (сол кездегі Әулие-Ата), Шымкент қалаларымен әуе байланысы қызметін кезектесіп пайдаланған. 1935— 40 жылы телеграф, телефон және радиостанция құрылды. Қазіргі ғимараты 1977 жылы пайдалануға берілген. 1.7.1993 жылы Аудандық пошта байланыс торабынан "Телекоммуникация" мекемесі бөлініп шықты. 1993 жылдан Аудандық пошта байланыс торабы құрамындағы 13 байланыс бөлімшесі жеке және занды тұлғаларға есеп ашу және жүргізу, депозит салымдарын, әр түрлі салық және айыппұлдар, ақша аударылымдарын, хат-хабар, баспасөз басылымдарын, сәлем-сауқаттар кабылдау және жеткізіп беру, зейнетақы, жәрдемақы, жалақы тарату, факс, электронды пошта қызметерін, т.б. көрсетеді.  

