Федор Афанасьевич Новиков (1935 жылы туған) – партия, кеңес қайраткері. Жамбыл жеңіл және тамақ өнеркәсібі технология институтын, КОКП ОК жанындағы Жоғары ғылымдар академиясын бітірген, экономика ғылым кандидаты 1961 – 72 жылдары Алматы қалалық сүт з-тының компрессор цехының бастығы, бас механик, Қаратау және Көкшетау ет комб-тарының директоры, 1972 – 79 жылдары Көкшетау қалалық кеңесі атқару комитеті төрағасының орынбасары, 1982 – 90 жылдары Көкшетау облысы партия комитетінің нұсқаушысы, бөлім меңгерушісі, Қазақ КСР-і Ет және сүт өнеркәсібі министрі, Атырау облысы кеңесі атқару комитетінің төрағасы болды. 1990 жылдан Маңғыстау облысы партия комитетінің 1-хатшысы, облыс кеңес төрағасы, кейін облыстық әкімшілік бастығы қызметтерін атқарды.   

