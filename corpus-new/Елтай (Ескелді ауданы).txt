 Басқа мағыналар үшін Елтай деген бетті қараңыз. Елтай — Алматы облысы Ескелді ауданындағы ауыл, Бақтыбай Жолбарысұлы ауылдық округінің құрамында.  Аудан орталығы — Қарабұлақ ауылынан солтүстік-батысқа қарай 19 км-дей жерде, Қаратал өзенінің оң жағалауында, боз, селеу, ши, жусан өскен қоңыр топырақты құрғақ дала белдемінде орналасқан.  Тұрғыны 1860 адам (2009).  1963 жылы Абай атындағы қой шаруашылығын құруға байланысты іргесі қаланған. 1997 жылы оның негізінде шаруа (фермер) қожалықтары құрылды.  Орта мектеп, дәрігерлік амбулатория, клуб, т.б. мекемелер бар. Тұрғындары басқа елді мекендермен автомобиль жолы арқылы қатынасады. 

