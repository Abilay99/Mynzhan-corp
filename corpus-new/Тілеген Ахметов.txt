Тілеген Ахметов (20.1.1952.) - актер, режиссер. . Құрманғазы атындындағы консерваторияны (1975), Т.Жүргенов атындындағы Өнер инстиутын бітірген (1989).  "Қазақтелефильм" студиясында режиссер (1988-98) болып істеді. 1991 жылы қазақтың көрнекті композиторы Шәмші Қалдаяқов өмірінен түсірілген "Қайран Шәмші..." атты деректі фильмінде Шәмші өмірінің соңғы кезеңдерін бейнеледі. Бұл телеэкранға шыққан Шәмшінің тұңғыш бейнесі болып тарихқа енді. Қазақтың біртуар азаматы, таэквандо өнерінің майталман шебері Мұстафа Өзтүрік жайлы "Барып қайт, балам ауылға" атты телефильмнің авторы әрі режиссері, бұлардан басқа "Халимат тағдыры", "Зілзала", "Алаштың арыстары: Әлихан мен Мұстафа", "Ахмет Байтұрсынов", Қобызшы ықылас Дүкенұлы туралы "Ықылас", "Композитор Кенжебек Күмісбеков", ақын Жұмекен Нәжімеденов өмірінен "Жұмекен" телефильмдерінің режиссері. Т.Ахметовтің республика аумағындағы театрларда қойған спектакльдері де бір төбе. Олар: "Қиямет-қайым КИОТО", "Сыған серенедасы", "Күйеу іздеген кемпірлер", "Көгілдір такси", "Нұржауған ғұмыр", соның ішінде У.Сароянның "Жұмақтағы жасын" қойылымы т.б. Орталық Азия мемлекеттерінің II халықаралық театр фестивалінін иегері.   

