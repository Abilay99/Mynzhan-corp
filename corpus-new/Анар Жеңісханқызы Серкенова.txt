Анар Жеңісханқызы Серкенова – Желтоқсан көтерілісіне қатысқан еліміздің патриот азаматшаларының бірі. 1968 жылы Шығыс Қазақстан облысы, Катонқарағай ауданы, «Медведька» ауылында дүниеге келген. Ауылдағы орыс орта мектебін үздік бітірген. 1985-1986 жылдары Талдықорған қаласы Заң техникумында білім алған. Белсенділік танытқан Анар техникумның идеологиялық саяси секторын басқарған. Желтоқсан көтерілісі кезінде жала жабылып, бір жарым жыл түрмеде отырған. Анар Жеңісханқызы тек 11 жылдан соң, яғни 1997 жылы ақталғаны туралы қағазды қолына алған.   

