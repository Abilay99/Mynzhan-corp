 Жұмағаным Әбілхалыққызы Рахимова 1954 жылы 19 наурызда РКФСР Саратов облысыныңНоворосляевка ауылында туған. Қазақ. Әкесі - Рахимов Әбілхалық Мұсаұлы (1926 ж. т.). Анасы -Рахимова Мәрия Мұхамедиярқызы (1933 ж. т.), зейнеткер.Құрманғазы атындағы Алматы мемлекеттік консерваториясының вокалды-хор факультетін бітірген (1979), әнші,оқытушы. Батыс Қазақстан мемлекеттік университетінің доценті (1993жылдан).Қазақ, орыс, ағылшын және итальян тілдерін біледі.1979 жылдан - Құрманғазы атындағы Қазақ мемлекеттікұлттық оркестрінің жетекші солисі. 1980 жылдан - Құрманғазы атындағы Алматы мемлекеттік консерваториясының оқытушысы. 1986 жылдан - Республикалық филармонияның жетекші солисі (Алматы қ.). 1993 жылдан бері - Ғ. Құрманғалиев атындағы Батыс Қазақстан облыстық филармониясының солист-вокалисі.ҚазКСР Жоғарғы Кеңесінің Құрмет грамотасымен марапатталған (1984). Республикалық әншілер конкурсындаК. Байсейітова атындағы I сыйлықтың лауреаты (1980).ҚР Еңбек сіңірген әртісі (1998). Ұлы - Молдағайынов Аспандияр (1984 ж. т.); қызы -Молдағайынова Ақбота (1996 ж. т.).   

