Сәндібек Ғұбайдуллин (21.5.1947 жылы туған, Атырау облысы, Исатай ауданы) — тіл білімі маманы, филология ғылыми кандидаты (1995). Әл-Фараби атындағы ҚазМҰУ-дың филология факультетін бітірген (1974). 1974 - 1977 жылдары Алматы облысы Нарынқол орта мектебінде мұғалім. 1977 - 1991 жылдары Атырау облысы баспасөзде, партия-кеңес органдарында жауапты қызметтер атқарған. 1991 жылдан X. Досмұхамедов атындағы Атырау университетінің аға оқытушысы. ҚР ҒМ- ҒА корр.-мүше проф. М.С.Серғалиевтың жетекшілігімен "Ә.Кекілбаев шығармаларының тілі" деген тақырыпта кандидаттық диссертациясын қорғаған. Шығармалары: Әбіш Кекілбаев прозасының тілі. КДА., А., 1995.  

