Владимир Вячеславович Белокуров (1904 жылы 8 шілдеде Қазанда дүниеге келіп, 1973 жылы 28 қаңтарда Мәскеуде дүниеден өткен) – совет театр- және киноактері, ұстаз. 1965 жылы КСРО-ның халық әртісі атағын алады. 1951 жылы екінші дәрежелі сталиндік сыйлықтың лауреаты болады. Владимир Белокуров 1904 жылы 25 шілдеде Төменгі Услон селосында (қазіргі Татарстанның Верхнеуслонский ауданы) көп балалы отбасында дүниеге келеді. Қазан гимназиясында оқиды, кейін циркте униформашы болып жұмыс істейді. Одан кейін Григорий Розенберг антрепренер опереттасында қызмет атқарады. 1918 жылы Қазан қаласында Жоғарғы халық оқыту институтының театрлық бөлімін тәмамдайды. Институтты бітіргеннен кейін Қазан драма театрында И.Н. Певцов тобында жұмыс істейді.  1920 жылы З.М. Славянова жетекшілігімен Үлкен драма театрындағы Қазан драма студиясына тапсырады. Бітіргеннен кейін Қазан Үлкен драма театр тобының құрамында болады.  1924 жылы Қазан қаласынан Мәскеуге көшіп кетеді.   

