Эр (фр. Eure) — Францияның солтүстігіндегі департамент, Жоғарғы Нормандия аймағының департаменттерінің бірі. Реттік нөмірі 27. Әкімшілік орталығы — Эвре. Халық саны 541 мың адам (департаменттер арасында 44-ші орын, 1999 ж.). Жер аумағы 6040 км². Департамент арқылы Сена өзені және оның Эр, Эпт, Андель деген тармақтары ағып өтеді.  Департамент 3 округ, 43 кантон және 675 коммунаны қосады. Эр — 1790 ж. Ұлы Француз төңкерісі кезінде құрылған алғашқы 83 департаменттің бірі. Байырғы Нормандия провинциясының аймағында пайда болған. Атауы Эр өзенінен шыққан.  

