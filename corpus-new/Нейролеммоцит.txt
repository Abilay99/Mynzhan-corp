Нейролеммоцит (гр. neurolemmocytus neuron — нейюцит жүйке жасушасы, lemma — қабықша, kytos - жасуша) — миелинді және миелинсіз жүике талшықтарын сыртынан қаптап жататын олигодендроглиялық жасушалар. Нейролеммоцит (Шван клеткасы) — олигодендроглияцитке жатады. Нейролеммоцит — пішіні сопақ немесе көпбұрышты майдалау және жалпақ өсінділі клетка. Нейролеммоциттің цитоплазмасында нейроциттегідей нейрофиламенттер болмайды. Ол нейроциттердегі зат алмасу процесіне, жүйке талшықтарының істен шығып ыдырауы мен қалпына келу (регенерация) процестеріне қатысады, бұзылған нейроциттердің ыдырау өнімдерін сіңіріп (резорбция), фагоцитоз процесі арқылы оларды жояды, нейроциттер перикариондары мен жүйке талшықтарын қоректік заттармен қамтамасыз етеді. Нейролеммоциттер қан мен нейроциттер аралығындағы гематонейрондық тосқауыл (барьер) түзеді.   

