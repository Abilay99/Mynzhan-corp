Оңашаланған қима - сызбада бос орынға сызылады, оны негізгі тұтас жуан сызықпен шектейді. Қиюшы жазықтықтың орны үзік сызықпен көрсетіледі, қарау бағыты нұсқамамен анықталады және бас әріптермен белгіленеді. Қималарды бірін екіншісінен ажырататын бұл әріптер қиманың үстіңгі жағына сызықша арқылы жазылады. Қиманы бұрып та сызуға болады, ал масштабы өзге болса, оны да көрсету керек, мысалы, Б-Б қимасы. Негізгі көрініспен тікелей проекциялық байланыстағы симметриялы қима белгіленбейді.   

