Виктор Иванович Ефимович (3.8.1936 туған, Ресей, Новгород қаласы) – заң ғылымдарының докторы (1994), професор (1995). Саратов заң институтын (1961) және СОКП ОК жанындағы Қоғамдық ғылымдар академиясының аспирантурасын (1983) бітірген. Павлодар обкомында бөлім меңгерушісі (1974–80), Павлодар облысы атқару комитеті төрағасының орынбасары (1983–85), Қазақстан КП ОК-нде мемлекеттік-құқық бөлімінің меңгерушісі (1985–90), Ресей Президенті жанындағы Ресей мемлекеттік қызмет академиясында жетекші ғылыми қызметкер (1993–95), ал 1995 жылдан осы академияда професоры болып еңбек етеді. «Система государственной власти теоретико-организационные основы и политическая дисциплина» деген тақырыпта докторлық диссертация қорғады. Виктор Иванови 30-дан астам ғылыми еңбектің авторы. 11-сайл. Қазақ КСР-і Жоғ. Кеңесінің депутаты.  

