Октябрь Ғаниев (1938, Сайрам ауданы Қарамұрын ауылы – 2002, сонда) – Қазақ КСР Жоғарғы Кеңесінің депутаты (1975). 1961 ж. механизаторлар курсын бітірген соң Киров атындағы ұжымшарда еңбек ете бастады. Жүгерінің әрбір гектарынан жоғары өнім алғаны үшін Ленин және «Еңбек Қызыл Ту» ордендерімен марапатталған. 1964 ж. Мәскеуде Халық шаруашылығы жетістіктерінің Бүкілодақтық көрмесіне қатысты. Бірқатар мерекелік медальдар мен мақтау қағаздарының иегері..  

