Бейбіт Баймағамбетұлы Мамырбаев (05.02.1957 жылы туған, Қарағанды облысы Нүра ауданы) - ғалым, филология ғылымының докторы (1999). Қарағанды мемлекеттік университетін бітірген (1980). 1980 - 1988 жылдары Қарағандыдағы кооперативті институтының, осындағы мемлекеттік университетінің аға оқытушысы, доценті, 1988 - 1993 жылдары Әдебиет және өнер институтының аға ғылыми қызметкері, ғалым-хатшысы, 1995 жылы институт директорының орынбасары қызметтерін атқарған. ҚР Президенті әкімшілігінде сектор меңгерушісі болды. Қазір дипломатиялық қызметте. "Казахские литературные связи начала XX века" (1991), "Основные тенденции развития казахской литературы первой четверти XX века" (1998) монографияларының авторы. С.Торайғыровтың 2 томдық жинағын құрастырушылардың бірі.  

