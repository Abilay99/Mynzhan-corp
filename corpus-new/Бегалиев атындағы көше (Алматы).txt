Көшеге көрнекті мемлекет және қоғам қайраткері, заң ғылымдарының докторы, профессор Қалауша Бегалиевтің есімі (Алматы қаласы мәслихатының 6.03.2008 № 83 шешімі мен Алматы қаласы әкімдігінің 14.03.2008 № 2/139 қаулысы) берілген. Бегалиев Қалауша (1927-2006 жылдары) Ақмола облысында дүниеге келген. Ол Ақмола облысы прокурорының орынбасары, прокуроры, Қазақ КСР Бас прокурорының орынбасары қызметтерін атқарған. Қазақстан Республикасының «Прокуратурасы туралы», Қазақстан Республикасының «Қылмыстық кодексі туралы» заңдарын жазуға басшылық еткен. Көше Әуезов ауданындағы «Қалқаман-2» шағынауданында орналасқан. Көшенің ұзындығы - 1200 метр. 

