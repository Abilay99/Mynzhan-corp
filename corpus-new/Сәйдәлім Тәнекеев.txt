Сәйдәлім Нысанбайұлы Тәнекеев  (5 тамыз 1924, Шонжы ауылы, Жетісу облысы, Қырғыз АСКР, РСФСР, КСРО – 19 сәуір 2017, Алматы, Қазақстан Республикасы) – кеңестік мемлекеттік және партия қайраткері, Ұлы Отан Соғысының қатысушысы әрі мүгедегі, жазушы, Қазақ КСР және Қазақстан Республикасының көрнекті қоғам қайраткері. 1925 жылы 5 тамызда РСФСР, КСРО, Жетісу облысы Шонжы ауылында ауыл мұғалімі Нысанбай Тәнекеұлы мен оның екінші некедегі әйелі Жаңылыс Жақыпқызының отбасында дүниеге келген. 1940/41 оқу жылында Ұйғыр ХБАБ-нің бастауыш сынып мұғалімі болып жұмыс істеді. 1942 жылдың сәуір айында он жеті жасқа толмай Алматы облысы Ұйғыр ауданы Ақсу ауылының орта мектебін үздік тәмамдап, өзінің жасына бір жыл қосып, 1942 жылдың 1 мамырында Қызыл әскер қатарына өз еркімен жазылған. 1942 жылдың маусым-шілде айларында кіші командирлердің полк мектебінде оқып, аға сержант атағын иеленді. Сол сәттен Сталинград аймағындағы соғыс армиясы қатарына шақырылды. 1942 жылғы тамыз айында орта білімі бар жауынгер ретінде әскери оқуға жіберіледі, Өзбек КСР-інің Термез қаласындағы Ташкент әскери миномет атқыштар училищесіне жолдама алып, 1943 жылдың маусымында осы училищені «кіші лейтенант» атағымен бітірді. 1943 жылдың маусымынан 1945 жылдың 9 мамырына дейін алған жарақаттарынан емделу үзілістерімен Ұлы Отан соғысы  шайқастарына қатысты:– 1943 жылғы шілде-қыркүйек айларында 77-ші Гвардиялық атқыштар дивизиясының 61-Әскері құрамында 212 АП атқыштар взводының командирі ретінде «Курск доғасының» Солтүстік жағындағы ұрыстарын, содан соң Смоленск бағытындағы шабуыл операцияларын басқарған.– 1944 жылдың шілде айынан бастап сол бөлімше құрамындағы танк атқыштар жеке взводының командирі ретінде Белоруссия мен Шығыс Польшаны азат етуге (1 Белоруссия майданы, «Багратион» операциясына), ал 1945 жылдың ақпан айында Варшаваны және Польшаның басқа аймақтарын азат етуге ат салысты.– 1945 жылдың мамыр айында рота командирі қызметінде Берлин қаласын алу операциясында өз міндетін адал атқарды. Рейхстагқа дейін жетіп, оның қабырғасына қол қойды. Ұлы Жеңістен кейін 1945 жылғы мамыр айынан 1946 жылдың мамыр айына дейін кеңестік оккупациялық әскер құрамында Германияда коменданттық қызметте (Штольберг қ. коменданты) болған, содан соң КСРО оралды. 1947 жылдың наурыз айында Ұлы Отан Соғысының мүгедегі ретінде Кеңес әскерінен босатылған.  1947 жылдың қыркүйегінде Қазақ мемлекеттік университетінің (ҚазМУ) тарих факультетінің күндізгі бөліміне оқуға түсті. 1949 жылдың ақпанында халық шаруашылығын қалпына келтіруге қатысу үшін экстерн тәртібінде оқуға ауысты. 1949 жылғы наурыз айынан бастап 1950 жылдың ақпан айына дейінгі аралықта Ұйғыр ауданының партия комитеті нұсқаушысы болса, кейін 1951 жылдың күзіне дейін бөлім меңгерушісі лауазымын атқарған. 1952 жылы маусым айында ҚазМУ үздік бітірді. 1952 жылдың тамыз айында Қазақ КСР Алматы облысының Жамбыл аудандық партия комитетінің екінші хатшысы лауазымына сайланды. 1954 жылдың желтоқсан айында Іле аудандық (Талғар қаласы) халық депутаттары кеңесінің атқару комитетінің төрағасы болып сайланды. 1956 жылдың қазан айында Қазақстан КП Ұйғыр аудандық комитетінің бірінші хатшысына тағайындалды. 1959 жылғы маусым айында, Талдықорған және Алматы облыстары біріктірілген кезде, Алматы облыстық мәдениет басқармасының бастығы лауазымына тағайындалды, бұл - қазақ ұлттық мәдениетінің самғау кезеңі еді. Мәдениет саласының көптеген қайраткерлерімен ол ұзақ жылдар бойы достық қарым-қатынасты сақтап қалды. 1960 жылдың маусым айында Қазақстан Компартиясының Панфилов аудандық партия комитетінің бірінші хатшысы қызметіне сайланды. 1963 жылдың қаңтар айында Қызылорда облыстық партия комитетінің бірінші хатшысы лауазымына тағайындалып, және шілде айынан бастап партия комитетінің екінші хатшысы қызметін атқара бастаған. Сол жылы Алматы Ауылшаруашылық институты агро-экономика факультетіне сырттай оқуға түсті (4 курсты толық игерді). – Коммунистсың ба? – деп, мені Юсупов сұрады.Мен үнсіз басымды изедім.  – Басқа сұрақ бар ма? – Жоқ. 1974 жылғы ақпан айында Қазақ КСР Халықтық бақылау комитеті төрағасының бірінші орынбасары лауазымына бекітілді. 1978 жылғы шілде айында Қазақстанның Тұтынушылар Одағы басқармасының төрағасы болып сайланды (Казпотребсоюз), осы қызметті 1985 жылдың желтоқсанында зейнеткерлік жасқа жеткенге дейін болды. 1963 жылдан 1986 жылға дейін Қазақ КСР Жоғарғы Кеңесінің депутаты болды және Қазақстан Коммунистік партиясының Орталық Комитетіне сайланды. 1980 жылдан 1986 жылға дейін Дүниежүзілік кооперативтік Альянстың (ДКА) ОК мүшесі болды. 1988 жылдың желтоқсан айынан 2009 жылдың шілде айына дейін қоғамдық негізде «Қазақстанның мүгедектер ерікті қоғамы» мемлекеттік емес одағының ұйымдастырушысы және төрағасы болды. Зейнеткерлікке шыққаннан кейін жазушылық қызметпен белсенді айналыса бастайды, бұған дейін «Қазақстан күріші» (кіріспе мақала, 1968) және «Кооператив туралы ойлар» (1979) кітаптарының редакторы болды, сондай-ақ «Қиян асу» (1979) алғашқы кітабын шығарды. Қазақстан Жазушылар Одағының мүшесі, Әдеби қор басқармасының мүшесі. 150 мақала мен очерктің авторы. Өткен ғасырдың 80-ші жылдары немерелеріне арнап «Біздің шежіре» атауымен орыс тілінде өз отбасының шежіресін тарқатқан кітабын жазып шығарған. Сондай-ақ Алматы қаласында баспадан өткен  (Алматы, «Полиграфкомбинат», 2011) «Бәйдібек баба  Алып Бәйтерек. Албан ата ұрпақтары шежіресі» деп аталатын Албан руының шежіресі туралы іргелі еңбекті жазуға арналған материалдарды жинауға белсене қатысқан.  Құрмет грамоталары (төрт) және Қазақ КСР Жоғарғы Кеңесінің грамотасыХалықаралық кооперативтік Альянстың (ХКА) құрмет белгісіСайлау компаниясының қоғамдық штабында атқарған жұмысы үшін ҚР Президентінің алғысыКеңес Одағының Батыры, Халық қаһарманы, армия генералы Сағадат Қожахметұлы Нұрмағамбетовтың естелік белгісі Жұбайы: Тәнекеева Шәрбану Құрбанқызы (17.04.1929 — 07.03.2004) — 1948 жылдан қайтыс болғанға дейін некеде тұрды.Балалары: Айша (1949—2001), Айгүл (1951), Талғат (1953), Аида (1954), Мақсат (1957).Немерелері: Сәуле, Асқар (Айша); Жұлдыз (Айгүл); Мәдина, Жамиля (Талғат); Ермек, Дания, Әйгерім (Мақсат). 

