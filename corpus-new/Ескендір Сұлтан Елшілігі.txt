Ескендір Сұлтан Елшілігі - Барақ сұлтанның бодандық жөнінде Санкт-Петербургке 1745 жылы жіберген елшілігі. Белгілі мемлекет қайраткері, ел аузында “көкжал” деп аталып кеткен Барақ сұлтан ұзақ уақыт Ресей империясына бағынған жоқ. Сол кездегі Орынбор губернаторы И.И. Неплюев осындай жағдайға байланысты Бараққа қарсы өте қатаң және жауыздық саясат жүргізді. Сол әрекеттердің қысымымен Барақ сұлтан Ресей империясының ресми мұрагері Петр Федоровичке өзінің жақыны Ескендір сұлтанды, оған қоса Байымбет, Тілеуімбет, Жиан деген қазақтарды (барлығы 5 адам) елшілікке жібереді. Елшілік империя астанасы Санкт-Петербургте 1747 жылдың көктеміне дейін болады, нәтижесінде Барақ сұлтан және оған қарасты рулар Ресей бодандығына қабылданды. Барақ сұлтанға грамота және сыйлықтар тапсырылды. Елшілік 1747 жылы наурызда қайта оралды. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 ISBN 5-89800-123-9, III том   

