Сызықшалы код (ағылш. barcode, нем. Strichcode) жуандығы әртүрлі параллель сызықшалар немесе бостықтардан тұратын және оптикалық техника құралдармен оқыла алатын графиктік жазба. Бұндағы код сөзі кілттелгендікті емес, бинарлық символдардан тұратын мағлұматтың бейнеленуінен негіз алады. Сызықшалы кодта берілген мағлұмат оптикалық оқу құралдары (мысалы, сканер немесе камера) көмегімен оқылып, электронды түрде өңделеді. Сызықтық (кәдімгі) деп бір бағытта тігінен оқылатын сызықшалы кодтарды атайды. Бұндай сызықшалы кодтар көбінесе кіші көлемді ақпаратты сақтауға келеді. Екі өлшемді кодтар мағлұматты сызықша пішінде емес, ақ және қара нүктелер пішінінде жазықтық бетінде сақтайды. Бұндай кодтар үлкем көлемді ақпарат сақтауға мүмкіндік береді. Алғаш рет сызықшалы кодпен сатылған тауар - Wrigley’s сағызы. Ол 1974 жылы 26-шы маусым күні сағат 08:01-де сатылған. 

