Вокзал маңайының құрылыстары – Тараз қ-ндағы тарихи-сәулеткерлік кешен. Кешен құрылыстары 1920 – 29 ж. Жетісу темір жолын салғанда қалыптасты. Негізгі жоспарлы орт. – вокзал алаңы, оның композициялық ортасы 2-қабатты вокзал үйі (1950) болды. Осы кезге дейін сақталып келген құрылыс кешеніне т. ж. қызмет үйлері мен Балуан Шолақ көшесі бойындағы тұрғын үйлер (ғ7, 8, 9, 10, 11, 13), су мұнарасы жатады. Станса маңайындағы ғимараттардың архитектурасы 20 ғ-дың 20-жылдарындағы т. ж. аудандарының құрылысына тән кірпіштік стиль. Ауруханалық кешен сақталмады (1997 ж. қиратылды). Қызмет корпусы (қазіргі т. ж. ішкі істер бөлімі) вокзал алаңының батыс жағында орналасқан. Бір қабатты үлкен үйдің кіре беріс жағы кірпіштен қаланып әктелген. “Қазақ Энциклопедиясы”, 5-том  

