      Шөптікөл – Нұра алабындағы көл.  Қарағанды облысы Нұра ауданының солтүстік бөлігінде, Уызбай ауылының батысында 25 км жерде орналасқан. Ауданы 6,4 км, ұзындығы 3,4 км, ендірек бөлігі 2,7 км. Жағалауының ұзындығы 9,3 км, су жиналатын алабының ауданы 175 км (90%-ы жыртылған). Шөптікөл суының біраз бөлігі көктемде арнайы қазылған канал арқылы шағын Оршабай көліне жіберіледі. Көл қазаншұңқырында өлеңшөп, бидайық, бетеге өседі. 

