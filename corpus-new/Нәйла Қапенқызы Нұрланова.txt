Нәйла Қапенқызы Нұрланова (20.12.1949 жылы туған,Солт. Қазақстан облысы Петропавл қаласы) – экономика ғылымының докторы (1999), профессор (2002). Халықар. «Еуразия» экономика академиясының корреспондеты мүшесі (1998). Алматы халық шаруашылық институтын (1971, қазіргі Қазақ экономика университеті) және аспирантурасын бітірген. Еңбек ғылыми-зерттеу институтының Қазақ бөлімшесінде кіші ғылыми қызметкер (1976–1981), Қазақстан Ғылым Академиясының Экономика институтында кіші, аға ғылыми қызметкер, бөлім меңгерушісі (1981–1995) болды. 1995 жылдан осы институттың директорының орынбасары қызметін атқарады.      

