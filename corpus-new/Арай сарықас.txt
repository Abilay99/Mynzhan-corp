Арай сарықас (лат. Phylloscopus inornatus) – лат. Phylloscopidae тұқымдасының кішкене сарықастардың (5-7 г) біреуі.  Арай сарықастың жазда жоны сұрғылт жасуылдауы және бауыры ақшыл түсті болады. Күзде қауырсындары жаңарып, жоны жасылдау, қасы сары және қанатында көлденең екі ақшыл жолақты, сондай-ақ ішкі екінші дәрежелі желпуіш қауырсындарын жалпақ ақшыл көмкерме жиектейді. Арай сарықастың жасыл сарықастан негізгі айырмашылығы осы, сол арқылы басқа маусымдарда оны шатастырады. Бұдан әрі сөз көмескі сарықас туралы болмақшы. Бұл оңтүстік түршесі Тәңіртаудан Алтайға дейін тау орманында мекендеген, таяуда ғана өз алдына жеке түр болып бөлінеді. Ал Сібірдің бүкіл солтүстігінде мекендейтін реңсіз сарықас түршесінің жабын қауырсындарының реңі едәуір ашық түсті. Ол Қазақстан арқылы тек қана көктемде және күзде ұшып өтеді. Көмескі сарықастар Қазақстанда жарты жыл – сәуірдің соңынан қазанның соңына дейін болады. 

