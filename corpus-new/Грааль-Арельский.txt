Грааль-Арельский (шын есімі — Стефан Стефанович Петров, 20.12.1888, Санкт-Петербург — 5.04.1937, Ухта) — орыс жазушысы, ақын. 1888 жылы шаруалар отбасында дүниеге келген.  А.Копылов атындағы Петербург училищесінде, К.Май гимназиясында оқыған. 1909 жылы гимназияны тәмамдаған соң, Петербург университеті астрономия факультетіне түседі. Уақытында ақшасын төлемегендіктен оқудан шығарылған.  Халық үйі обсерваториясында қызмет еткен. Студенттік шағында революциялық қозғалыстарға қатысқан, эсерлер партиясының мүшесі болған.  1935 жылы 16 желтоқсанда тұтқындалып, 10 жылға бас бостандығынан айырылған. 1937 жылы 5 сәуірде қайтыс болған.  

