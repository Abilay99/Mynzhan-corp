Еділ Сейілханұлы Құсайынов (23  наурыз, 1955 жылы Алматыда туған) — композитор, этномузыкант. Қазақстан Республикасының Мәдениет Қайраткері (2006). Қазақ Ұлттық өнер университетінің «Қобыз» кафедрасының оқытушысы.  «Алтай-Тарбағатай өңірінің сыбызғы күйлері» кітабының(2003), түрлі ансамбльдерге, халық және симфониялық оркестрлерге арналған көптеген музыкалық шығармалардың,«Көкбөрі-Күлтегін» 2-актілі балетінің, «Құрақ көрпе», «Келін» кинофильмдері музыкасының авторы. «Ілбіс елі Земля Ирбиса» (Литва, 2007), «Бұлбұл заман» (Лондон қ.,2008) кұйтабақтарын шығарған. Қазақ және орыс тілдерін біледі. 1980 жылдан - «Отырар сазы» этнографиялық оркестрінің әртісі-солисі, Құрманғазы атындағы Мемлекеттік академиялық қазақ халық аспаптары оркестрінің әртісі-солисі. 2000 жылдан - Т. Жүргенов атындағы Қазақ ұлттық өнер академиясының оқытушысы. КСРО, ҚР Композиторлар одағының мүшесі, Халықаралық варган (шаңқобыз) ассоциациясының мүшесі.  

