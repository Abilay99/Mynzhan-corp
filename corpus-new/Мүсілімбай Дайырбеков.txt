Мүсілімбай Дайырбеков (28.9.1938 ж. т., Төле би ауданы Көксаяқ ауылы) – жоғарғы категориялы стоматолог-дәрігер. Қазақстанның еңбек сіңірген дәрігері (1974). Қазақстанның құрметті стоматологі. К.Циалковский атындағы космонавтика академиясының кеңесшісі. Алматы медицина училищесін (1960),  Алматы мемлекеттік медициналық институтын бітірген (1967). 1960 жылдан Алматы облысы Панфилов және Балқаш ауданы ауруханаларында тіс дәрігері болып еңбек еткен. 1967 – 1999 ж. ғ1 қалалық стоматологиялық емханада дәрігер, орталық клиникалық аурухананың бас дәрігерінің орынбасары, ғ2 қалалық стоматологиялық емхананың бас дәрігері. 2000 жылдан «Шипа-Дент» стоматологиялық емханасының директоры. С.Королев атындағы медальмен (1974), «Денсаулық сақтау ісінің озаты» белгісімен (1979), «Құрмет» орденімен (2001) марапатталған. Қазақстан бокс федерациясының вице-президенті. М.Х. Дулати атындағы қордың президенті. Германияда, Кореяда, Мексикада, Малайзияда және басқа елдерде өткен дүние жүзі стоматологтарының конгрестеріне қатысқан..  

