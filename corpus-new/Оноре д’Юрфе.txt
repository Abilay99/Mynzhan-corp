Оноре д’Юрфе (фр. Honoré d'Urfé, 11 ақпан 1568 жыл (1568.02.11) – 1 маусым 1625 жыл) – француз жазушысы. 1580 жылдың ортасында «Астрея» («L’Astrée») атты атақты пасторальды романын жазып бастайды. Бірінші бөлімі 1607 жылы, екіншісі 1610 жылы, ал үшінші бөлімі 1618 жылы басылып шығады. Шығарманың желісімен 2007 жылы режиссёр Эрик Ромер «Астрея мен Селадонның махаббаты»(фр. «Les Amours d’Astrée et de Céladon») атты фильм түсіреді. Романды Мольер, мадам де Севинье, Ларошфуколар жоғары бағалаған. «Савуазиада» (фр. «La Savoysiade») атты аяқталмаған эпопеясы бар. Оның романдарының кейбір оқиғалары экфрасис дәстүрі бойынша құрылған. Сондай-ақ 1606 жылы «Сирен» (фр. «Le Sireine») атты пасторальды поэма жазады.   

