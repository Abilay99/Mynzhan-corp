Сәлима Ескендірқызы Саттарова (13.3.1920, Алматы 12.7.1985, сонда) - актриса, Қазақстанның халық артисі (1958). 14 жасынан сахнада ойнай бастады. 1934 - 40 ж. Ұйғыр музықалық драма театрында (қазіргі Ұйғыр музықалық комедия театры)актриса болып, Баян(Ғ.Мүсіреповтің "Қозы Корпеш-Баян сұлуында"), Анархан (Д.Асимов пен А.Садыровтың осы аттас пьесасында), т.б. рольдер орындады. 1940 - 1949 ж. Қазақ академиялық драма театрында актриса, 1949 - 1980 ж. Қазақ балалар мен жасөспірімдер театрының құрамында ойнады.  

