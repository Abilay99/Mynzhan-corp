‎ Жезқазған университеті , О.А. Байқоңыров атындағы — жоғары білім беретін мемлекеттік оқу орны.  Жезқазған университеті құрамында 4 институт: 8 факультетте 47 мамандық бойынша мамандар даярланады. Университетте 506 білікті маман дәріс береді. Олардың арасында 16 ғылыми доктор, 19 професор, 40 доцент, 85 ғылыми кандидат бар. Күндізгі бөлімде 4171, сырттай бөлімде 2522 студент білім алуда (2001). Ө.А.Байқоңыров атындағы Жезқазған университеті 1996 жылғы 7 мамырда Қазақстан Республикасы Үкіметінің №573 Қаулысы негізінде Жезқазған тау-кен -  технологиялық және педагогтік институттарын біріктіру жолымен құрылды.Қазақстан Республикасы Білім және ғылым министрлігінің 2001 жылғы 3 тамыздағы бұйрығымен Жезқазған университетіне А № 0000035 мемлекеттік аккредитациялау туралы куәлігі берілді. Үкіметтің «Білім беру қызметін лицензиялау Ережелерін бекіту туралы» 2000 жылдың 18 сәуірдегі № 596 Қаулысына сәйкес 2002 жылғы 9 ақпанда университетке жоғары және жоғары оқу орнынан кейінгі кәсіптік білім беру саласында білім беру қызметін жүргізуге құқық беретін АА № 0000019 мемлекеттік лицензиясы берілді. Ө.А.Байқоңыров атындағы Жезқазған университетінің қызметі халықаралық деңгейде танылған. 2005 жылы желтоқсанда АС «Русский регистр» және IQNеt  СҚ-ның ИСО 9001:2000 халықаралық сапа сертификатын алды және оны 2006 жылдың тамызы мен 2008 жылдың қазан айлырында жүрген инспекциялық тексеріс нәтижесінде растады. Қазақстан Республикасы Білім және ғылым министрлігінің 2008 жылғы 28 сәуірдегі №585 бұйрығымен «Ө.А.Байқоңыров атындағы Жезқазған университеті» АҚ Мемлекеттік аттестаттаудан өтті. Университет құрамындағы 3 институт (гуманиарлық-педагогтік, экономика және құқық, тау-кен - технологиялық) 33 мамандық бойынша кадрлар даярлайды.    Жезказганский университет имени О. А. БайконуроваЖезУ имени О.А.Байконурова 

