Шүбарсор – Нұра өзенінiң алабындағы көл. Ақмола облысының Қорғалжын ауданында. Жарсуат көлінің шығысында 2 км жерде орналасқан.  Ауданы 22,3 км², су жиналатын алабы 98,8 км². Көлдің қазаншұңқыры Нұра өзенінің жайылмасында жатыр. Батыс жағалауы батпақты, шығысы сортаңды. Жауын-шашын, жер асты суымен толығады. Көлді Нұра өзенi жарып ағады. Көктемгі қар суымен деңгейі көтеріліп, маңайындағы көлдермен қосылып кетеді. Жағалауында қоға, қамыс өседі.  

