Сәтимолит, сатимолит (satimolite, аты Сәтимола тұз кенінде табылуына байланысты қойылған) – бораттар класының минералы. Химиялық формуласы: KNa2Al4 [B2O5]3*Cl3*13H2O. Құрамында (%-пен): Na2O- 4.976 K2O-4186 MgO-8.39, B2O3-35.80, Al2O3-16.62, Fe2O3-1.78, H2O-19.33, Cl-11.48. Ромбылық сингонияда кристалданады, жеке кристалдары ромб тәрізді, пластинка түрінде келеді. Бұрыс пішінді түйірлер түріндегі минералдық агрегат құрайды, түсі ақ, тығыздығы 1700 кг/м³. Сәтимола кенінің сазды, борацитті, полигалитті, сазды-полигалитті-галитті жыныстарында кездеседі. Сәтимолит бор рудасының құрамына кіреді.   

