Айгүл Мырзаханқызы Асан(1.1.1974 ж. Отырар ауданы Шілік ауылы) – журналист. ҚазҰУ-дың филол. факультетін бітірген (1995). 1995 – 98 ж. Т.Жүргенов атындағы Қазақ мемлекеттік өнер академиясының аға оқытушысы, 1998 жылдан Қазақ радиосында комментатор, редактор, бас редактордың орынбасары болған. Тыңдармандарға «Кеш жарық, балақай», «Алтын қор», «Ғибрат», «Түркістанға тағзым», «Күй-құдырет» авторлық хабарларымен танымал. 2000 жылғы республикалық журналистер байқауында «Алтын жұлдызды» жеңіп алған. Қазақстан Журналистер одағының Ә.Байжанбаев атындағы сыйлық иегері.   

