Ксилолит (грек. xylon – кесілген ағаш және lіthos – тас) – ағаш ұнтақтары мен магнезитті байланыстырғыш қоспаларынан алынатын жасанды тас материал. Ксилолит өте қатты, дыбыс өткізбейді, сондықтан аралық қабырға және еден жабуға қолданылады. Қатты Ксилолиттен еденге арналған престелген тақташалар жасалады. Ксилолиттен төселген еден қышқыл және сілті ерітінділеріне, ылғалға төзімді..   

