Повидло - ысқыланған жеміс-жидек массасын қант қосып қайнатқан кондитер өнімі. Дайындалған жемістер ішіне аздаған су құйылған сыйымдылық ішіне салынады да, қақпағы жабылып, жемістер жұмсарғанша қайнатылады (10—20 мин). Қайнатылған жемістерді тор көзді електен ысқылап өткізеді. Пайда болған езбеге құмшекер (1 стақан езбеге 1 стақан құмшекер) салып масса қоюланғанша (1—1,5 сағ) қақпағы ашық сыйымдылықта қайнатады. Қайнап жатқан массаны араластырып отыру керек. Дайын өнімді шыны немесе металл ыдыстарға салып, аузын жауып, салқын жерде 8—9 айға дейін сақтауға болады.   

