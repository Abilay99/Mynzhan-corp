Еншіқарман  – Еділ-Жайық алабындағы ойыс, көлтабан. Батыс Қазақстан облысы Казталов ауданы жерінде. Сарыкіші өзенінің орта ағысының оң жағасында, теңіз деңгейінен 25–30 м жоғары орналасқан. Аумағы 57 км², ұзындығы 25 км, ені 0,5–3 км. Жағасы жайпақ, құмды. Негізінен көктемгі қар суымен толығады. Суы тұщы, жаз ортасына дейін мал суарады, суы тартылғаннан кейін шабындыққа пайдаланылады.  

