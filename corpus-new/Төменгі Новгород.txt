Төменгі Новгород (орысша - Нижний Новгород)  — Ресейдегі қала, Нижний Новгород облысының әкімшілік орталығы, Приволжский әкімшілік аймағының орталығы мен ең ірі қаласы. Шығыс Еуропа жазығының ортасында, Ока мен Еділ өзендерінің түйіскен жерінде орналасқан. Ока өзені қаланы екі бөлікке бөледі: төменгі,  жазық бөлікке және биік, Дятлов тауларында орналасқан ауданға бөледі. 1932 мен 1990 жылдары қала Горький атымен әйгілі (жазушы Максим Горькийдің құрметіне). 

