Гүлнар Кеңесқызы Байбосынова – Желтоқсан көтерілісіне қатысқан қазақ жастарының бірі. Қызылорда қаласында дүниеге келген. Орыс орта мектебін бітірген. 1984 жылы Алматы қаласындағы Театр және көркемсурет институтының актер және драма факультетіне оқуға құжаттарын тапсырып, түсе алмай қалады. Содан кейін 1 жыл бойы қазақ тілін үйреніп, 1985 жылы қалаған оқуына түседі. 1986 жылғы ызғарлы Желтоқсан көтерілісіне қатысып, қиын тауқыметтерді басынан өткерген. Қыстың қақаған суығы өтіп, бір жарым ай ауруханада жатып шыққан. 5 ай бойы тергеуде жүрген.   

