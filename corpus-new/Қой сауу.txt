Қой сауу. Қойды төлі жас кезінде, күніне екі рет (таңертең және кешке), кейін бір ақ рет тамыздың басына дейін саууға болады. Сауылатын қойдың қозысын бөлек бағып, кешке қарай жамыратады. Әдетте күйі жақсы жалқы қозысы бар саулық сауылады. Ірі саулықтар қоздағаннан кейін алғашқы екі айда  орта есеппен тәулігіне 1,2-1,5 кг, соңғы екі айда 0,6-1,0 кг сүт береді. Қой сүтінен жұғымдылығы жоғары құрт, ірімшік, айран, сүзбе сияқты тағамдар жасалынады. 

