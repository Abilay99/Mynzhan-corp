Мьюр Джон (Muir, John) (21 сәуір 1838 жыл, Дунбар, Шығыс Лотиан, Шотландия — 24 желтоқсан 1914 жыл, Лос-Анджелес, Калифорния шт., АҚШ) —  американдық табиғат зерттеушісі әрі табиғатты қорғау үшін күрескен адам. . 1849 жылы отбасымен бірге Шотландиядан Висконсинге көшіп кеткен. 1867 жылы белгілі бір оқиға оның өнеркәсіптік мансаптан бас тартып, өзін табиғатқа арнауына мәжбүрледі. Қызметін 1876 жылы федералды орман полициясы мекемесінен бастады. Оның мақалалары көпшіліктің пікірін Г.Кливлендтің «Ұлттық орман қорын құру туралы» жобасының пайдасына көндірді және Т.Рузвельттің табиғатты қорғау бағдарламасына ықпалын тигізді.  Секвойев және ЙосемитТ ұлттық саябағын  (1890) құруда орасан зор рөл атқарды. Сьерра клубтың негізін қалаушы әрі алғашқы президенті (1892-1914) болды.  1908 жылы АҚШ үкіметі Калифорниядағы Марин герцогствосында «Мьюр орманы» ұлттық ескерткішінің негізін қалады.    

