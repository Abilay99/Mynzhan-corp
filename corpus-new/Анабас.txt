Анабас (лат. Anabas testudineus)   - Алабұға тәрізділер  отрядына жататын балық. Дене тұрқы - 20 см, арқасы, бүйірі қоңыр жасыл, бауыры сарғылт. Желбезегінің үстінде ауамен тыныс алатын арнайы органы Анабасқа (судан тыс жағдайда едәуір уақыт 6-8 сағат) ауамен тыныс алуына мүмкіндік береді. Анабас жүзу қанатын пайдаланып, су жағасына жиі шығып жүреді. Олар кейде суы тартылып қалған жерден басқа суға барады. Үндістан, Бирма, Зонд және Филиппин  аралдарының тұщы суларында кездеседі.  

