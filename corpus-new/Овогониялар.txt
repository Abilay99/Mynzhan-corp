Овогониялар (овогонии); (ovogonium, лат. ovum — жұмыртқа, gone — көбею) — жұмыртқалықта (аналық жыныс безінде) митоз арқылы көбеюге бейім жас аналық жыныс клеткалары. Овогониялар жұмыртқалықта, жыртқыш жануарлардан басқаларында, тек ұрықтық кезеңде ғана болады. Эмбриондық кезеңнің соңына қарай овогониялар біріншілік овоциттерге айналады. Эмбриондық кезеңнен кейін овогониялардың көбейіп даму процесі тек жыртқыш жануарлар жұмыртқалықтарында ғана байқалады.  

