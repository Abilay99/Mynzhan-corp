Раввин (көне еврей тілінде рабби — оқытушы, мырза) — иудей діни басшысы. Ол иудей қауымына діни қағидаларды үйретіп, пәтуа, шешімдер шығарады. Діни ғұрыптық жоралғыларды атқарып, синагогада уағыз айтады. Орта ғасырларда раввин иудей қауымының діни санасына ғана емес, сондай-ақ саяси және экономикалық өміріне де басшылық жасады. Қазіргі Израилде равинат мемлекеттің ішкі-сыртқы саясатына ықпалы бар, дүние жүзіндегі еврей диаспоралары арасында белсенді миссионерлік қызмет атқарады.   

