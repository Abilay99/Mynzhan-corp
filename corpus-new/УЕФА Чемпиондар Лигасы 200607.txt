УЕФА Чемпиондар Лигасы 2006/07 — УЕФА Чемпиондар Лигасының 15-ші, УЕФА Чемпиондар Кубогының 52-ші маусымы. Финал 2007 жылы 23 мамырда Афинадағы Олимпиадалық стадионда өтті. "Ливерпульді" 2:1 есебімен ұтқан "Милан" турнир жеңімпазы атанды. Қазақстанның атынан қатысқан 2005 жылғы чемпионаттың алтын жүлдегері "Ақтөбе" өзінің еуротурнирлердегі дебютінде бірінші раундтан аса алмады. Латвияның "Металлургімен" кездескен ақтөбеліктер бірінші ойынды сырт алаңда өткізіп, 0:1 есебімен ұтылып қайтты. Қарымта ойында 17 минутта ақтөбелік Алексей Николаев есеп ашқанымен, 59 минутта қонақтардан Денис Иванов пенальтиден есепті теңестірді де, қалған уақытта ақтөбеліктер өздеріне қажетті екі допты соғы алмай, жарыстан шығып қалды. 

