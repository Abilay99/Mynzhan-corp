Регенератор (лат. regenero — қайта өндіру), жылу техникасында — беттік жылу алмасу процесін жүзеге асыратын аппарат. Регенератордың қабырғалары ыстық жылу тасымалдағышпен жанасқанда оны суытып, өзі қызады да, суықпен жанасқанда оны қыздырып, өзі суиды. Жылу алмастырғыштары периодты түрде ауыстырылып қосылатын Регенератор қышпен қаланып толтырылған бірнеше саптамадан (камерадан) тұрады. Ол саптамаларға ыстық түтін газы мен қызған ауа немесе газ күйіндегі отын кезекпен беріліп отырады. Жылу тасымалдағыштары үздіксіз ауыстырылып қосылатын орнықты Регенератор ауаны 1000 — 1200С-қа дейін, ал келтеқұбырлары айналысқа түсетін Регенератор ауаны 400С-қа дейін қыздырады. Регенератордың екінші түрінің құрылысы ықшам әрі арзанға түседі.  

