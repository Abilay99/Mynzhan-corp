Кекебайкөл– Қостанай облысындағы суы тұщы көл. Қостанай қаласынан батысқа қарай 30 км жерде, Қостанай ауданы жерінде орналасқан. Су айдынының аумағы 12,8 км². Жағалаулары жайпақ. Негізінен қар суымен толысады. Көл суы қараша айының 1-онкүндігінде қатып, сәуірдің аяғында ериді. Көлде мөңке, шабақ, т.б. балық түрлері кездеседі. Суы мал суаруға, алабы мал жайылымына, шабындыққа пайдаланылады.   

