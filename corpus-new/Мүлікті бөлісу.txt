Мүлікті бөлісу – ортақ меншіктегі мүлікке үлесті және бірлескен ортақ меншік құқығының жойылу тәсілі.  Мүлікті бөлісу ортақ меншік иегерлерінің өзара келісімімен немесе сот арқылы іске асады. Жалпы ереже бойынша қатысушылардың үлестері өзара тең деп танылады. Алайда сот ажырасып отырған ерлі-зайыптылардың мүлкін кәмелетке толмаған балаларды ескеріп, үлестер теңдігіне қарамай бөле алады. Үлесті меншіктегі мүлік өзара келісім бойынша бөлінгенде ортақ меншік жойылады. Сонымен бірге қатысушының бірі ортақ меншікті сақтай отырып, өз үлесін бөліп шығаруды талап ете алады. Бөлінген мүлік үлес мөлшерін толтыра алмаса, жетпеген бөлігі, сондай-ақ мүлік күйінде берілмейтін үлес болса, ақшалай төленеді. Шаруа қожалығының шаруашылық өндіріс құрал-жабдықтары бөлініске жатпайды. Қожалықтан шыққан тұлға ондай мүлікке деген үлесін ақшалай алады.   

