Абайтанудың арнайы курсы, Республиканың жоғары оқу орындарында оқылатын арнаулы пән. Әуезов ҚазМУ-дың қазақ әдебиеті кафедрасы жанынан 1942-43 оқу жылында Абайтанудың арнайы курсында шығармашылық тұрғыда жетілдіріп, пайдалануы нәтижесінде Әуезовтің «Абай Құнанбаев. Мақалалар мен зерттеулер» ғылыми еңбегі жарық көрді (1967). Абайтанудың арнайы курсы негізінен Әуезовтің ұлы ақын мұрасын зерттеп, танып-білудегі ізденістерінен туындаған шығармаларымен қатар, Абайдың әдеби мұрасын тікелей не жанама түрде зерттеген ғалымдардың еңбектеріне де сүйенді. Курсты 1942-61 жылдар аралығында Әуезов жүргізді. Абайтану мен абайтану тарихы бойынша арнайы курс 1966 жылдан бастап қазақ әдебиеті кафедраларында оқытылады. Осы мақсатқа сәйкес хронологиялық және тақырыптық жүйедегі биб лиографиялық көрсеткіштер мен абайтану бағдарламасы жарық көрді.   

