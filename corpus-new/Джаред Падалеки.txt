Джаред Тристан Падалеки  (ағылш. Jared Tristan Padalecki; 19 шілде 1982 жыл, Сан-Антонио, Техас) — америкалық әртіс. «Supernatural», «Gilmore Girls» телесериалдарындағы рөлдерді сомдағаннан кейін танымал болды. Джаред Падалеки 1982 жылы 19 шілдеде Сан-Антониода (Техас, АҚШ) Джеральд Падалеки отбасында дүниеге келеді. Әкесі – бухгалтер, анасы - Шерон Кэммер, мұғалім. Оның ағасы Джеффри – хирург және қарындасы - Мэган. 12 жасынан бастап Джаред әртістік шеберлікке үйрене бастады. Ол Сан-Антониодағы Джеймс Мэдисон мектебінде білім алды. 1999 жылы «Claim To Fame»  конкурсын ұтып алып, Teen Choice Award премияларына иеленуге мүмкіндіктер пайда болды. 2000 жылы мектеп бітіргеннен кеін Джаред әртістік мансабын жалғастыру үшін Лос-Анджелеске (Калифорния) көшіп кетеді. «Жұлдыздар шайқасы» фильмінде Энакин Скайуокер рөлінің тыңдалымына қатысты. Джаред Падалекидің әртістік жұмысы 1999 жылғы «A Little Inside» фильмінде қосымша рөлді ойнағаннан басталды. 2000 және 2005 жылдар аралығында «Gilmore Girls» танымал телесериалында Дин Форестер рөлін сомдаған болатын. Ал 2000-2003 аралығында «Үнсіз куәгер» (2000), «Үйге жақын» (2001), «Шексіз түсті сақина» (2002), «Жас Макгайвер» (2003) секілді фильмдерге түседі. 2003 жылы Джаред «Cheaper by the Dozen» комедиясында кішкене рөл ойнаса да, атауларда көрсетілмейді. 2004 жылы Мэри-Кейт және Эшли Олсеннің «New York Minute» Трей Липтонның рөлін сомдады, сонымен қатар «Flight of the Phoenix» триллеріне түсті. 2005 жылы екі бірдей - «Cry Wolf» пен «Балауыз мүсіндер үйі» қорқынышты фильмдерінде рөл сомдайды. Бұл түсірілімдерге Элиша Катберт, Чад Майкл Мюррей, Пэрис Хилтон қатысқан болатын. Сол жылы Джаред Warner Brothers компаниясының «Supernatural» телесериалындағы Сэм Винчестер рөліне кастингтен өткен болатын. Бұл түсірілім сәтті өтіп, оның жанкүйерлер саны өсті. 2007 жылы Майкл Кампустың «Thomas Kinkade's Home for Christmas» фильмінде Джаредпен қатар Питер О’Тул түскен болатын. Падалеки табысты американдық суретшілердің бірі Томас Кинкейдтің рөлін сомдады. Фильм Кинкейдтің өмірі мен «Thomas Kinkade's Home for Christmas» деп аталатын суреті жайында баяндайды. Және де болашақта Томас Кинкейд туралы екі фильм түсіру жоспарлануда. Бірақ  бұл фильде оның басқа суреттері мен өмірінің өзге қырлары сипатталады. 2009 жылы Джаред Майкл Бэйдің «Friday The 13th» фильмінде бірнеше айлар бұрын жоғалып кеткен қарындасын\апасын іздеген Клэй Миллер - басты рөлін сомдады. Айта кетерлік жағдай, Джаред Падалекиді Эштон Кутчердің арқасында пайда болған MTV «401-бөлме» телеарнасындағы жаңа реалити-шоудың жүргізушісі болуға шақырды. Шоудың негізгі идеясы ештеңеден күдіктенбеген қатысушылар соңында әзіл болып шығатын жаман жағдайларға тап болады. 2010 жылы 27 ақпанда Джаред Падалеки Женевьев Кортезе киноәртісіне үйленеді. 2011 жылы қазан айында олар тұңғыш сәбиді күтіп жүргенін жариялайды. 2012 жылы 19 наурызда ұлы — Томас Колтон Падалеки дүниеге келеді. 2013 жылы 22 желтоқсанда екінші ұлы - Остин Шепард "Шеп" Падалеки дүниеге есігін ашады. Қазіргі кезде ерлі-зайыптылар жақын достық қатынасты сақтаған Дженсен Эклс отбасына жақын орналасқан Техас штатындағы Остинде тұрып жатыр. 

