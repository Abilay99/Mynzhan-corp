Итауыз – Қызылтау тауының солтүстік-шығысындағы оқшауланған тау массиві.  Қарағанды облысы Ұлытау ауданы Жезді кенті мен Сәтбаев ауылының аралығында орналасқан.  Абсолюттік биіктігі 546 м. Оңтүстік-шығыстан солтүстік-шығысқа қарай доға тәріздес созылып жатыр Ұзындығы 6 км, енді жері 4 км-ге созылған. Көлбеу келген беткейінен Жиделісай, Көкдомбақ өзендерінің салалары бастау алады.  Геологиялық құрылымы тас көмір жүйесінің карбонатты, базальтты жыныстарынан түзілген.  Тауалды коңыр топырақ жамылғысында боз, селеу, қозықұлақ, жусан, терек, т.б. өседі.  

