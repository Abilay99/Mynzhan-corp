Үтірлі төбе — ортағасырлық қала. Оңтүстік Қазақстан облылы Мақтаарал ауданы Үтіртөбе ауданан солтүстікке қарай 11 км, Сырдария өзеннің сол жағалауынан 5 км жерде орналасқан. Қаланы 1971 жылы Ю.Ф. Буряков, О.М. Ростовцев, 2004 жылы Сырдария археологиялық экспедиция (жетекші М.Қасенов) зерттеген. Қаланың сыртын 5 — 10 м-ге дейін су шайып кеткен. Сондықтан оның пішіні сақталмаған. Қазіргі аумағы 388×180 м, батыстан шығысқа созылып жатқан төбе. Жобасы үтірге ұқсайды. Қаланың шығыс бөлігі 3 — 3,5 м-ге дейін биік, бұл қала цитаделі болса керек. Оның сақталған аумағы 80×80 м. Ал батыс бөлігінің биктігі 1 м. Сумен шайылудың салдарынан биіктігі 1 — 2 м-лік жарқабақ пайда болған. Ол жерден табылған әр түрлі құрылыс пен үй қалдықтары, қыш ыдыс, кірпіш, тас, темір, т.б. заттардың сынықтарына қарағанда қаланы тұрғындар 7 — 12 ғ-ларда мекен еткен.   

