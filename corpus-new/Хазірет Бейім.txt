Хазірет Бейім – Атбасар ауданындағы ауыл, Маринов аудандық округі құрамында. Аудан орталығы – Атбасар қаласынан шығысқа қарай 63 км, округ орталығы – Мариновка ауылынан батысқа қарай 10 км жерде, Қалқұтан өз-нің оң жағалық аңғарында орналасқан. Тұрғыны 0,46 мың адам (2008). Іргесі 1883 ж. қаланған. Ауылда мектеп, фельдш.-акуш. пункт, кітапхана бар. Х. Б. ауылы жанынан Атбасар – Астана автомобиль және темір жолдары өтеді. Ең жақын темір жол станциясы – Ирченко (10 км).  

