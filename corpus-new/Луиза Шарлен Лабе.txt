Луиза Шарлен Лабе (фр. Louise Labé; 1526 жыл, Лион – 25 сәуір 1566 жыл, Парсьё-ан-Домб) – француз ақыны . Оның өмірі жайлы мәлімет өте аз сақталған. Бізге жеткен 3 элегиясы мен 24 сонеті бар. Оның шығармашылығына итальян поэзиясы, әсіресе Петрарканың ықпалы зор болған. Сонеттерін Р.М. Рильке неміс тіліне аударады. Дариюс Мийо өлеңдеріне романс жазған. Орыс тілінде «Шығармалары» деген атпен 1988 жылы Мәскеу қаласында басылып шығады.  

