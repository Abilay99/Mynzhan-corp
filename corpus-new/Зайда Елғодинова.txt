Елғодинова Зайда (23. 11.1947 жылы туған, Көксу ауданы, Мұқыры ауылы) — ақын, Қазақстан Жазушылар одағының мүшесі (1990). 1965 ж. Мұқыры орта мектебін, 1979 ж. ҚазМУ-дің журналистика факультетін бітірді. Еңбек жолын К. Маркс ұжымшарының халық театрында бастаған. Кейін Киров ауданы "Еңбек туы" газетінде (1971-76), Талдықорған облыс "Октябрь туы" ("Жерұйық") газетінде (1976-80) және т.б. республика газет-журнал редакцияларыңда жұмыс істеген. "Қырдың қызыл реңі" (1984), "Қандай сұлу таң еді" (1986), "Сәуір шуағы" (1989), "Мұнар мен гүл" (1994) елеңдер жинағы жарық көрді. 1993 ж. ұлы Абайдың 150 жылдығына арналын өткізілген республикалық ақындар мүшелері арасында жүлделі орынды жеңіп алды.     

