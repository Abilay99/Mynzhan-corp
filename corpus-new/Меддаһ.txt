Меддаһ (түрікше meddah) — түріктің кәсіби импровизатор әңгімешісі, әңгіме айтудың шебері. Меддаһтар діни-тұрмыстық тақырыптағы тарихи әңгімелер мен батырлық эпостан алынған аңыздарды құлпыртып, жаңғыртып, қызықты етіп орындайтын болған. Олар салтанатты жиын-тойларда, діни мейрамдар кезінде шайханаларда және тағыда басқа қоғамдық орындарда өнер көрсеткен. 17 ғасырдан мен 19 ғасырдың алғашқы жартысына дейін Стамбұл қаласында Меддаһтардың топтық ұйымы жұмыс істеді. 19 ғасырдың 2-жартысында бұл ұйым жабылып қалды. Меддаһ Стамбұлдың кейбір аудандарында әлі де кездеседі.   

