Олимпиада стадионы немесе «Олимпиаштадион» (нем. Olympiastadion; oˈlʏmpi̯aˈʃtaːdi̯ɔn) — Берлиндегі спорттық арена, «Герта» футбол клубы мен Германия Ұлттық футбол құрамасы өз алаңындағы ойындарын өткізеді.   1933 жылы Адольф Гитлер бос жатқан жерге назары түседі де, үлкен стадионның жоспарын сыздырады. 1934 жылы алғашқы іргетасы қаланып, 1936 жылғы жазғы Олимпиада ойындарына дейін сақадай сай етіп дайындайды.  1936 жылғы Оллимпиада ойындарының ашылу салтанаты тікелей эфир арқылы таратылған тұңғыш спорттық шара боп тарихта қалды.  Екінші дүниежүзілік соғысқа дейін "Неміс стадионы" деп аталған.  Екінші дүниежүзілік соғыс барысында стадион төбеден тасталған бомбалардан айтарлықтай зиян шегеді. 1960 жылдардың орта шенінде қайта жөнделіп, "Герта" клубының өз алаңындағы матчтарын өткізетін стадион ретінде белгіленеді.  1974 және 2006 жылғы әлем біріншіліктерінің қарсаңында тағы да күрделі жөндеулерден өтеді.  

