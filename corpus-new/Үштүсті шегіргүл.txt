Үштүсті шегіргүл -  шегіргүл тұқымдасына жататын біржылдық өсімдік.  Сабағы тік, жапырағының пішіні әр түрлі. Гүлі көз қызығарлық өте әдемі. Бір гүлдің өзі бірнеше түске боялып тұрады. Жоғарғы екі күлте жапырағы қара қошқыл, екі бүйіріндегі күлте жапырағы ақ түсті болып келеді. Күлтелердің біріккен жері сап-сары сақина тәрізді. Оның дәл ортасыда қызғылт сары аталық гүлі желбіреп тұрады.  Бұл өсімдік, негізінен, көбелектер арқылы тозаңданады. Халық медицинасында өсімдік қайнатындысы мен тұнбасын сары ауруды, ұшықты, қышыма, қотырды және түрлі тері ауруларын емдеуге қолданады.  

