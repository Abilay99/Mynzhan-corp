Янайкино – Батыс Қазақстан облысы Бәйтерек ауданындағы ауыл, Янайкин ауылдық округі орталығы. Аудан орталығы - Переметное ауылынан оңтүстік-шығысқа қарай 56 км-дей жерде, Жайық өзенінің оң жағалық тармақтары жағалауында орналасқан. Тұрғыны 1056 адам (2009). Ауыл 1974-1996 жылдары етті мал өсіруге мамандандырылған ауданаралық бірлестіктің орталығы болып келді. Оның негізінде Янайкинода және округтегі Богатск, Скворкино ауылдарында бірнеше шаруа қожалықтары құрылды. Ауыл арқылы Орал – Атырау автомобиль жолы өтеді. 

