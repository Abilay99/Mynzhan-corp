Шуылдақ – қазақ халқының құрамындағы ру. Шежіре деректеріне қарағанда, Ұлы жүз дулат тайпасының сиқымынан тарайды.  Диқанбай батыр шежіресінде Шутардың (Байсейіттің) саны басқа руларға қарағанда өте көп деп көрсетілген. Шежіре деректерде байсейітке борас, тоғатай мен буасты қосып атайды. 19 ғ-дың 2-жартысында олар Әулиеата уезінің Шу, Аса, Талас бойын, Верный у-нің Қараой өңірін мекендеген. Мал өсіріп, егіншілікпен айналысқан. Қазіргі уақытта Түлкібас өңіріне шоғырланған. Ұраны – сиқым, таңбасы – көсеу, дөңгелек.  

