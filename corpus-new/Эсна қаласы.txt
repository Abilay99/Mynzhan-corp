Эсна қаласы (Эсне немесе Исна) (Египет) – Нілдің батыс жағалауындағы қала.. Халық саны 30 000 адам шамасында. Ежелгі египеттіктер қаланы Иунит немесе Та-Санит деп атаған. Эсна – копт христиандарының орталығы. Қаланың грекше атауы «Латес», бұл тілімізде «алабұға» деген мағынаны береді. Ніл алабұғасы (Lates Niloticus) қасиетті балық болып саналды. Египет аңызы бойынша ол Нейттің жолсерігі болған. Қалада Хнума құдайдың көне ғибадатханасы бар. Оның құрылысы VΙΙΙ Птолемейдің кезінде басталып, Клавдий және Веспасиан Рим императорларының кезінде аяқталды. Сонымен қатар қазба жұмыстары кезінде қалаға жақын жердегі Сарних ауылынан екі тасты стелалар табылды. Олар ΙV Аменхотеп (Эхнатон) заманына жатады.   

