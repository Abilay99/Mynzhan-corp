Үшқара - Қарағанды облысы Қарқаралы ауданының солтүстік-шығысындағы тау. Солтүстіктен-оңтүстікке қарай 5 км-ге созылып жатыр, ені 3 км. Ең биік жері 497 м.  Кембрий жүйесі жыныстарынан және элювийлі-делювийлі шөгінділерден түзілген.  Таудың қызыл қоңыр топырағында көде, жусан, шілік өседі. Осы таудың қойнауында суырыпсалма ақын, композитор Мәди Бәпиұлы дүниеге келген. Кір жуып, кіндік кескен жеріне арнап ол «Үшқара» әнін шығарған. 

