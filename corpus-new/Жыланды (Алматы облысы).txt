 Басқа мағыналар үшін Жыланды деген бетті қараңыз. Жыланды — Алматы облысы Алакөл ауданындағы ауыл, Жыланды ауылдық округі орталығы. Аудан орталығы – Үшарал қаласынан оңтүстік-батысқа қарай 80 км жерде, Жетісу (Жоңғар) Алатауының солтүстік сілемдерінен басталатын Шынжылы өзенінің жағалауындағы бұта аралас қылқан боз, селеу, бидайық, сұлыбас өскен қара қоңыр топырақты ылғалды-қоңыржай агроклиматтық белдемде орналасқан. 1999 жылы тұрғындар саны 1044 адам (527 ер адам және 517 әйел адам) болса, 2009 жылы 1427 адамды (750 ер адам және 677 әйел адам) құрады. Іргесі 1936 жылы К.Маркс атындағы қой кеңшарын ұйымдастыруға байланысты қаланды. Оның негізінде 1997 жылдан серіктестіктер мен шаруа қожалықтары құрылған. Орталау мектеп, клуб, кітапхана, фельдш.-акушерлік пункт, т.б. мекемелер бар. Тұрғындары көрші елді мекендермен автомобиль жолы арқылы қатынасады. 

