Мұхаммед ибн Исмаил Наштакин әд-Дарази (?— 1018) —  друздар дінінің негізін салушылардың бірі. Друздар осы адамның атымен «друздар» деп аталады, бірақ олар бұлай атауды жақтырмайды да өздерін  «муахиддун» («бірқұдайшылар») деп атайды. Тараз қаласында дүниеге келген, мамандығы тігінші болуы мүмкін, бірақ ол исмаилилердің уағыздаушысы болып, Мысырдағы Фатима әулетінің халифасы әл-Хаким би Амри-Лләһтің кезінде сарай қызметшісіне айналады. Әд-Дарази халифа әл-Хакимді құдай деп атағаннан кейін қуғынға ұшырап, бір пікірлер бойынша Ливанға қашып кетеді, басқалардың айтуы бойынша өлім жазасына тартылады. Басқа ақпараттар бойынша ол қуғынға ұшырағаннан кейін әл-Қаһирада друз қауымының басқа көсемі Хамза ибн Әлиге қарсы көше көтерілістерін бастап, соның барысында 1018 жылы қайтыс болады.  

