Жомарт Мирасұлы Нұрғалиев (1958 жылы 16 наурызда Қостанай облысы Қарабалық ауданының Ново-Троицк кенті - 2014 жылғы 30 қазан, Көкшетау қаласы). Қазақ.  Анасы - Нұрғалиева Күлтай Ғабдыкенқызы, зейнеткер, Су қоймалары басқармасының бас бухгалтері болып жұмыс істеген.  КСРО 50-жылдығы атындағы Қостанай педагогикалық институтының тарих және педагогика факультетін бітірген (1981), тарих және қоғамтану пәндерінің мұғалімі. Қазақ және орыс тілдерін біледі. «Нұр Отан» ХДП мүшесі (2007 жылдан).  1975 жылдан - Қостанай облысы Камышный ауданының «Ұрқаш» кеңшарында құрылыс учаскесінің жұмысшысы. 1976 жылдың наурызынан - Қостанай драма театрының декорацияларды орнатушысы. 1976 жылдың маусымына - Қостанай педагогикалық институтының студенті. 1980 жылдан - Қостанай қалалық ІІБ ОДӨН өрт сөндірушісі. 1981 жылдың тамызынан - Қостанай облысы Қарасу АХББ инспекторы. 1981 жылдың қыркүйегінен - Қазақстан ЛКЖО Қарасу аудандық комитетінің хатшысы. 1984 жылдың қаңтарынан - Қазақстан Компартиясы Қостанай ау- дандық комитетінің ұйымдастыру бөлімінің нұсқаушысы, 1984 жылдың қазанынан - үгіт және насихат бөлімінің меңгерушісі. 1987 жылдан - Қостанай облысы Қостанай ауданының Павлов атындағы кеңшар директорының жем өндірісі жөніндегі орынбасары м.а. 1988 жылдан- Гагарин атындағы оқу-тәжірибе шаруашылығы партия комитетінің хатшысы (Қостанай облысының Қостанай ауданы). 1991 жылдың сәуірінен - Ю. Гагарин атындағы Ауылшаруашылық кәсіпорындар қауымдастығы директорының коммерциялық мәселелер жөніндөгі орынбасары (Қостанай облысының Қостанай ауданы). 1991 жылдың қазанынан - «Арай» ШК директоры (Қостанай облысының Қостанай ауданы). 1992 жылдан - Ю. Гагарин атындағы Ауылшаруашылық кәсіпорындары қауымдастығының оқу-тәжірибе шаруашылығының коммерциялық дирек- торы, 1993 жылдан - бас директордың коммерция және әлеуметтік-тұрмыстық мәселелер жөніндегі орынбасары. 1994 жылдан - Қостанай облысының Сыртқы экономикалық байланыстар комитеті төрағасының орынбасары. 1996 жылдан - Қостанай облыстық Өнеркәсіп және сауда басқармасы төрағасының сыртқы экономикалық байланысты жөніндегі орынбасары, 1997 жылдан - көлік және байланыс бөлімінің бастығы. 1999 жылдың наурызынан - «Иволга-Алтын» ЖШС коммерциялық директо- ры, 1999 жылдың қарашасынан - ЖШС бас директорының орынбасары (Қостанай қаласы). 2000 жылдың қаңтарынан - «Иволга-Холдинг» ЖШС бас директорының орынбасары (Қостанай қаласы). 2000 жылдың шілдесінен - «Садчиковка» ЖШС директоры (Қостанай қаласы). 2002 жылдан - «Иволга- Холдинг» ЖШС бас директорының орынбасары, 2003 жылдан –орталық аймақтың аймақтық директоры (Қостанай қаласы). 2006 жылдан - Қостанай облысы Меңдіқара ауданының әкімі. 2009 жыл-2012 жыл - Қостанай қаласының әкімі. 2012 жылы Әулиекөл ауданының әкімі. 2012 жылдан өмірінің соңына дейін Көкшетау қаласының әкімі болған. «Құрмет» орденімен марапатталған (2007). Діни көзқарасы - мұсылман. Саяси қайраткер ретіндегі идеалы - Н.Ә. Назарбаев. Қазақстанның болашағы туралы болжамы - «Қазақстанның әлемнің неғұрлым бәсекеге қабілетті және қарқынды дамушы мемлекеттерінің қатарына қосылуы». Хоббиі - спорт, кітап оқу. Сүйіп оқитын әдебиеті - тарихи әдебиет. Үйленген. Жұбайы - Нұрғалиева Даражан Сейітқалиқызы (1958 жылы туған). Ұлдары - Нұрғалиев Арман Жомартұлы (1983 жылы туған); Нұрғалиев Олжас Жомартұлы (1986 жылы туған).   

