Бір үйлі өсімдіктер  – аталық және аналық гүлі бір өзінде орналасқан өсімдіктер. Б. ү. ө-ге қайың, емен, қарағай, шырша, жүгері, асқабақ, тары, жабайы жүзім, жаңғақ, пальма, қияқтың бірнеше түрі жатады. Бұлардың гүлдері күңгірт реңді келеді, араларында гүлі болмайтындары да бар. Мыс., көптеген балдырлар мен мүктердің аталық, аналық органдары бір өсімдікте болады. Б. ү. ө. негізінен айқас тозаңдану (мыс., жәндіктермен, көбінесе желмен) және гейтоногамия (бір өсімдіктегі әр түрлі гүлдердің өзара тозаңдануы) тән. Б. ү. ө-дің шаруашылық маңызы зор.   

