Гүлбаршын Қожақызы Бижанова (1949 жылы, Алматы облысы, Еңбекшіқазақ ауданы, Шелек ауылында туған) – биология ғылымының докторы (1998 жылы), профессор Қазақ Мемлекеттік Университетті бітірген (1971 жылы, қазіргі Қазақ Ұлттық Университеті). Қазақстан Ғылым Академиясының Ботаника және фитоинтродукция институтында (1971–81 жылдары), Шелек ауылындағы орта мектепте (1981–86 жылдары), ҚР Ұлттық Ғылым Академиясында (1991–92 жылдары; 1994–96 жылдары), ҚР Министр Кабинетінде (1992–94 жылы) жұмыс істеген. 2000 жылдан республика Жоғары аттестаттау комиссиясында бөлім меңгерушісі, ғылыми хатшы. Негізгі ғылыми жұмыстары Қазақстан өсімдіктерінің қазіргі жағдайын зерттеуге бағытталған. 40-тан аса ғылыми еңбегі, монографиясы және бірнеше геоботаникалық картасы жарияланған.   

