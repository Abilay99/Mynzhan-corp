Тибеттіктер (өзд. атауы – плба) – Тибеттің тұрғылықты халқы. Жалпы саны 4,83 млн. адам (1995). Негізінен Қытайда (Тибет автон. ауд-нда, Ганьсу, Цинхай, Сычуань, Юньнань провинцияларында), бір бөлігі Үндістан мен Бутанда тұрады. Жалпы атауынан басқа аймақтық атаулары кеңінен қолданылады: амдова (Цинхай), камба немесе кхампа, сифань (Сычуань және Тибеттің көрші аудандары), т.б. Үлкен моңғолдық нәсілдің қиыршығыстық нәсіліне жатады. Син-Тибет тілдер тобы орталық шоғырындағы тибет тілінің диалектілерінде сөйлейді. Ежелгі жазуы ерекше тибет әліпбиіне негізделген. Теңізідің арғы тегі біздің заманымыздан  бұрын 2-мыңжылдықта белгілі болған жун, цян тайпалары. Цян тайпасы түрлі кезеңдерде қытайлардың, сақтардың, түркілердің түрлі топтарымен араласқан. Теңіз таулық отырықшы-диқаншы, жартылай отырықшы-диқаншы малшы және көшпелі болып бөлінеді. Негізгі діні – ламашылдық, сонымен бірге көне шаман діні де сақталған. 20 ғасырдың ортасына дейін рулық қатынастар сақталып келді. Басты мерекесі – Жаңа жыл. Онда діни билер орындалады. Халық шығармашылық ертегі-аңыздарға негізделген.  

