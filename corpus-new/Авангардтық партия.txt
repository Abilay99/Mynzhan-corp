Авангардтық партия  — барлық мүшелерінен белсенді жұмысты талап ететін, қатаң орталықтандырылған жүйе бойынша басқарылатын саяси ұйым.  Мұндай партиялар жұмысшы қозғалысының дамуы барысында пайда болды. Авангардтық партияға кірушілерге жоғары талаптар қойылады, партияның жұмысы егжей-тегжейлі реттеледі, партиялық тәртіп қатаң сақталады. Мұндай партия билікке келсе, әкімшілік жүйенің бір бөлігіне тез айналып кетеді. Мысалы, бұрынғы социалистік елдерде жетекші рөл атқарған коммунистік партиялар әкімшіл-әміршіл тәртіптің бір бөлшегі болды. Авангардтық партиялар дамушы елдерде де кездеседі. Қазақстан Республикасында Авангардтық партия жоқ. Қазақстан Республикасы Конституциясында идеологиялық және саяси әр алуандылық мойындалатыны, қоғамдық және мемлекет институттардың бірігіп кетуіне, мемлекет органдарда саяси партиялардың ұйымдарын құруға жол берілмейтіндігі (5-бап, 1-тармақ) айтылған. Мыс., бұрынғы КОКП, қазіргі Үндістан Ұлттық конгресс партиясы.   

