Көшеге қазақтың көрнекті ақыны, Қазақстан Жазушылар Одағы сыйлығының иегері Жүсіп Қыдыровтың есімі (Алматы қаласы мәслихатының 6.03.2008 № 83 шешімі мен Алматы қаласы әкімдігінің 14.03.2008 № 2/139 қаулысы) берілген.  Жүсіп Байболатұлы Қыдыров (1937-1983) Алматы облысында дүниеге келген. Ол «Жас Алаш» газетінде, «Қазақфильм» студиясында, «Жалын» баспасында жауапты қызметтер атқарған. Ол Шығыс поэзиясының жұлдыздары - Рудакидің, Физулидің, сондай-ақ әлем әдебиетінің көрнекті өкілдері Шеллидің, Блоктың өлеңдерін қазақ тіліне аударған.  Көше Жетісу ауданында орналасқан. Көшенің ұзындығы - 1600 метр. 

