* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Микель Артета Аматриаин (ис. Mikel Arteta Amatriaín; 26 наурыз 1982 жыл, Сан-Себастьян) — испан футболшысы, жартылай қорғаушы, "Арсенал" клубының бас жаттықтырушысы. Мансабын "Барселона Б-да" бастады, бірақ негізгі командаға өте алмай, "Пари Сен-Жермен" клубына жалгершілікке беріледі. Келесі маусымда "Рейнджерс" клубына көшіп, 2002/03 маусымдағы Шотландия Чемпионатын, Шотландия Кубогын, Шотландия лигасы Кубогын ұтып алады. "Рейнджерстегі" жетістігінен кейін "Реал Сосьедадқа" өтеді, бірақ негізгі құрамда тұрақтана алмай, 2004/05 маусымның екінші жартысында "Эвертон" клубына жалға беріледі. Көп кешікпей Микель "Эвертонмен" толық келісімге қол қойып, 2011 жылға дейін өнер көрсетеді. Бірақ 31 тамызда, транферлік терезенің соңғы күнінде лондондық "Арсеналға" көшеді. Артета Испания жастар құрамасында ойнаған, бірақ ұлттық құрамаға ешқашан шақырылмады.. 2019 жылы 19 желтоқсанда "Арсеналдың" бас жаттықтырушысы боп тағайындалды. Микель футбол мансабын жергілікті «Антигуоко» клубында бастады, ол жерде демалыс сайын бірге ойнаған Хаби Алонсомендостасып алды. Бұл екеуі Сан-Себастьян жағажайында жиі доп теуіп, Реал Сосьедад сатысында ойнауды армандаған. 15 жасында Артета Барселонаға кетті, ал Хаби Алонсо «Реал Сосьедад» клубымен келісім шартқа қол қояды.. Потенциалына қарамастан Артета негізгі командасына кіре алмай, 2000 жылы «Пари Сен-Жермен» клубына кетеді. Артета шотландық клубқа 2002 жылы келіп қосылды. Дебюттік маусымында ол Рейнджерске Шотландия Чемпионатын, Шотландия Кубогын, Шотландия лигасы Кубогын ұтуға көмектесті. Сонымен Микель негізгі құрамада бекініп, жанкүйерлер сүйіктісі болып алды. Бірақ жарақаттар, формасының жоғалуы, үйіне деген сағыныш салдарынан екінші маусымды нашар өткізіп, жаңа клуб іздеуге мәбүр болды. Досы Хаби Алонсомен бірге ойнау үшін, 2004 жылы € 5,2 миллион еуроға Реал Сосьесадқа қосылады. Бірақ Хаби Ливерпульге көшіп, Артета командада тұрақтана алмайды. 2011 жылдың 31 тамызында лондондік Арсеналға көшеді, трансфер құны - 10 млн фунт стерлинг, келісім 4 жылға созылады. Эвертон басында Микельді сатқысы келмеді, кейіннен Артета Арсеналдан үлкен жалақы сұрап, келісім ұзаққа созылды. Дегенмен, Артета жеке түрде Дэвид Мойесті оны "зеңбірекшілерге" сатуын сұрап,, кейін жалақы құнын аптасына 20 мың фунтқа түсіруге келісті (қазір жалақысы 90 000 стерлинг фунт құрайды). Бұл трансфер 2011 жылдың соңғы трансфері болып табылады. 2012 жылдың 8 сәуірінде Манчестер Ситиге қарсы ойында 30 метрден гол соғып, Арсеналға жеңіс әкеледі. 34 турдың ойынында Уиган Атлетик клубына қарсы ойында жарақат алып, маусымның басқа матчтеріне қатыспайды. 2011/2012 маусымның барлығында Ағылшын Премьер-Лигасының 29 ойынына, Чемпиондар Лигасының 6 ойынына қатысады. 

