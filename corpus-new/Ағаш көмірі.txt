Ағаш көмірі (орыс тілінде древесный уголь) ағашты арнаулы пештерде (350—600° С аралығында) ауа қоспай немесе аздаған мөлшерде ауа қосып, қыздырып алынған кеуекті қатты материал. Оның қарамында: 85 пайыз көміртек болады. Меншікті жану жылуы — 30-35 МДж/кг. Өнеркәсіптің көптеген салаларында пайдаланылады. Ағаш көмірінен шайырларды алып тастап, активтендірілген көмір алады. Мұндай материалдар газдарды тазалауға, қант шырынын тазалауға және т.б. мақсаттарда қолданылады. Қазақ тілі терминдерінің салалық ғылыми түсіндірме сөздігі  

