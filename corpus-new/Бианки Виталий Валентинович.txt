Бианки Виталий Валентинович (1894 — 1959) - балалар жазушысы. Балаларға арнап табиғат туралы кітап жазған. 1926- 28 ж. Кеңес Өкіметі тарапынан саяси қуғынға ұшырап, Оралға жер аударылған. С.Маршак ұйымдастырған көркем әдебиет үйірмесінің мүшесі. Ол «Жаңа Робинзон» атты табиғаттану бөлімін, кейін «Орман газетін» ұйымдастырды. Бианкидің Орал қаласында тұрған кезінде «Мурзук», «Бун», «Карабаш», т.б. шығармалары жарық керді. Бұл кітаптар халық ағарту комиссариатының рұқсатымен мектептерде көмекші оқу құралы ретінде қолданылды. «Мурзук» кітабы Ұлыбританияда ағылшын тілінде шықты. 

