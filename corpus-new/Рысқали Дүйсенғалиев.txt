 Дүйсенғалиев Рысқали (1.5.1916 ж.т., бұрынғы Тайпақ ауданы, Қаракөл ауылы) - қазақтың алғашқы фото-кино журналистерінің бірі. КСРО Журналистер одағының мүшесі (1961), Қазақстанның еңбек сіңірген мәдениет қызметкері (1978). Ұлы Отан соғысының ардагері. 1945-50 ж. ҚазМУ-дың филология факультетін бітіреді. 1952 жылдан фототілшілікпен айналысып келеді. Дүйсенғалиев түсірген 30000-нан астам фотосурет мерзімді басылымдарда, кітаптарда жарық көрді. Бірнеше рет Дүйсенғалиевтың республикалық деңгейдегі фотокөрмелері ұйымдастырылды. Ол ТМД елдері мен шетелдерде өткен көрмелер мен байқауларға қатысып, жүлделерге ие болған, ондағы газет-журналдарда Дүйсенғалиев түсірген көптеген фотосурет жарық көрді  

