Якубов атындағы көше (Алматы) - көшеге Кеңес Одағының Батыры Максим Якубовтың есімі (Алматы қаласы атқару комитетінің 20.01.1978 №713 шешімі) берілген. Якубов Максим Якубу (1914-1974) Алматы облысында дүниегекелген. Ол Ұлы Отан соғысында Днепр шайқасында ерлік көрсеткен. Көше Түрксіб ауданында орналасқан. Нарынқол көшесінен басталып, Коминтерна көшесіне дейін созылып жатыр. Кожедуб, Читинский, Беляков, Шаумян көшелерімен қиылысады. Бұрынғы атауы - Электростроительная көшесі. Көшенің ұзындығы - 2500 метр.  

