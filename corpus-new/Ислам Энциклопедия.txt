 Ислам: Энциклопедия — 1995 жылы Алматы қаласы «Қазақ энциклопедиясы» баспасында басылып шыққан кітап. Кітап авторы/құрастырушысы — Р. Н. Нұргалиев. Беттер саны — 280. Қазақстан Республикасының Ұлттық мемлекеттік кітап палатасынан тіркелу кезінде берілген ISBN нөмірі — 5-89800-050-X. «Қазақ энциклопедиясы» Бас редакциясы ана тілімізде «Ислам» атты энциклопедиялық сөздікте тұнғыш рет оқырман қауымға ұсынып отыр. Басылым негізіне Шығыс әдебиеті бас редакциясы 1991 ж. Жарыққа шығарған «Ислам» энцилопедиялық сөздігі алынып, оған Меһмет Сойменнің қазақ тіліне Халифа Алтай аударған «Ғылымхал» (Исламның бес парызы) атты кітабы (Стамбул қаласында басылып шыққан) қосымша ретінде берілді. Ислам дініне қатысты қыруар терминдердің басын біріктірген бұл басылымнан оқырман қауым ислам діні тарихы, оның ағымдары мен жеке өкілдері жайында мол мағлұмат алады. Кітап сырлы суреттермен безендірілген.  

