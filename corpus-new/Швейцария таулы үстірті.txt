Швейцария таулы үстірті — Альпі және Юра тауларының аралығындағы үстірт, Швейцария жерінде.  Ұзындығы 240 км, ені 50 км-дей, орташа биіктігі 400 — 500 м. Ең биік жері — Напф тауы, 1411 м. Мореналық және мұздық ысырындыларының қалың қабатымен жабылған неоген молассаларынан түзілген. Ірі көлдері — Женева, Цюрих, Невшатель. Климаты қоңыржай ылғалды, жылдық жауын-шашын мөлшері 800 — 1200 мм. Шамшат және емен ормандары таралған. Жерінің көпшілік бөлігі ауыл шаруашылығына пайдаланылады. Швейцария таулы үстіртінде Женева, Берн, Цюрих қалалары орналасқан.  

