Эшли Коул (ағыл. Ashley Cole; 1980 жылы 20 желтоқсанда Лондонда, Англияда туды) — англиялық футболшысы, қорғауцшы. 2001-14 жылдары Англия Ұлттық футбол құрамасында ойнаған. Жастайынан «Арсенал» клубында өнер көрсетті. Алғашында шабуылдаушы позициясында ойнаған. Алғаш рет негізгі құрамға 1999 жылы 30 қарашада Мидлсбро клубына қарсы ойнады. 2000 жылы 25 ақпанда алғаш кәсіпқой келісімшартқа қол қойды. Ойнағанда көп уақыт алсын деп Кристал Пэласқа жалға берілді, онда 14 матч өткізіп, 1 гол соқты. Қайта келгенде, «Арсеналдың» сол қапталдағы қорғаушысы Силвиньо жарақаттанған еді, сол кезде Коул сол позицияда өнер көрсетіп, ойынын жақсартып, бразилиялық футболшыны негізгі құрамнан ысырып тастады. 2006 жылы 31 тамызда Вильям Галласты ауыстыру бойынша «Челсиға» көшіп кетті. Алғаш ойынының 2006 жылы 9 қыркүйекте Чарлтон Атлектикке қарсы өткізіп, 3 номерді алды. 2007 жылы Челсимен Англия кубогін Дидье Дрогбаның арқасында ұтты. Коул «Челси» үшін алғаш голын 2008 жылы 1 наурызда «Вест Хэм Юнайтед» клубының қақпасына салды, ойын 4:0 есебімен аяқталды. 2009 жылы 2 қыркүейкте келісім-шартты 2013-ке дейін созды. 2011/12 маусымында Коул «Челсимен» Англия Кубогін және Чемпиондар Лигасын ұтты. 2012/2013 маусымда Еуропа Лигасын ұтты. 2013/2014 маусымда жалпы қосалқы ойыншылардың арасына оны Сесар Аспиликуэата ығыстырып тастады. Коулдың контрагі аяқталып, бос агент болып клубтан көшуге тура келді. 2014 жылы 7 шілдеде Коул итальяндық Ромамен 2 жылдық келісім-шартқа қол қойды. Алғаш матчын 30 тамызда «Фиорентинаға» қарсы өткізді. Футболшы 2002, 2006, 2010 жылғы әлем біріншілігіне және 2004 жылғы Еуропа біріншілігіне қатысты. 2013 жылы Англия үшін 100 матчың капитаны ретінде Бразилиямен ойнады. 2014 жылы әлем біріншілігіне шақырылмай, 11 шілдеде Англия үшін мансабын аяқтағанын жариялады. 

