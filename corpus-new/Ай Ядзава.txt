Ай Ядзава (жапон. 矢沢あい Ядзава Ай, туды: 1967 ж. 7 наурыз күні)  — Хёго префектурасынан шыққан мангака. Өзінің лақап атын Эйкити Ядзава (атақты жапон әншісі) құрметінен алған. Ядзава Ай жастайынан сурет салуға жақсы көрген. Бұл шұғылдануы оның өмірінде басты рөлге ие болыпты. Мангаканың айтуынша, оның ең ерте еске түскендерінің барлығы жазуға үйренген кезінен басталады. Сол кезде оның жасы бестен артық болмады. Ол өзінің кіші суреттерін маманың басшылығында салғанын еске алған. Одан кейін, екеуі осы суреттерді есікке ілетін. Кейбір кездерде кішкентай қыз үйде жалғыз қалатын, сол кездерде оған осы суреттер қараған, деп мангака айтқан.  Орта мектепті бітірген кезде, Ядзава сән үлгісін үйрететін мектебіне түскен, бірақ уақыт өткен соң одап кетіп қалған. Оның басылымы 1985 ж. басталды.  15 жыл ішінде оның 10 жұмысы Ribon сёдзе-манга журналында басылған. Оның жұмыстарының көбісі  Ribon және Cookie баспасында шыққанымен, манга "Paradise Kiss" Zipper журналы Shodensha баспасында жарық көрген.  2009 ж. маусым айында Ядзава кенеттен қатты ауырып қалды. Осы жағдайдың себебінен, "Nana" мангасының шығарылуы тоқталған. 2010 ж. сәуір айында Ядзава ауруханадан шығарылды, бірақ манганың жалғасуы туралы мәлімет бүгінгі күнге дейін әлі белгісіз. Ай Ядзава Руми Сисидоның жұмыстарын жақсы көреді, сондықтан ол өз жұмыстарында Руми Сисидоның шығармашылық жұмыстарын қолданады. Мысалы, оның "Gokinjo Monogatari" жұмысының бір бөлімінде Сисидоның "Set Me Free" бірінші инди-альбомы кездескен. Сонымен қатар, Ядзава оның "Rumi Roll" үшінші альбомі үшін сыртындағы дизайнды жасаған. Кейінен, бұл "Nana" мангасының 9-шы бөлімінде кездескен. Ол бірнеше рет Франсуаз Сагандың оқиғасын оқыған, “Гаттака” және басқа фильмдерін көп көрген. Ай Ядзава басқа мангакалармен де жақсы қарым-қатынаста. Олардың ішінде Мидзусава Мэгуми, Обана Михо және Ёсидзуми Ватару. Олар төртеуі бір-біріне ең жақын достар болып келеді. Ай Ядзаваның ең таңымал жұмыстардың қатарына "Tenshi Nanka Ja Nai", "Gokinjo Monogatari", "Paradise Kiss" және "Nana" жұмыстары жатады. Мұндағы, "Paradise Kiss" мангасының барлық бес том Tokyopop баспасында ағылшын тілінде басылған. Жапонияда "Nana" мангасы Cookie журналында басылып жатыр. Қазіргі кезде осы манганың 84 негізгі бөлімнен және кейбір кейіпкерлер туралы қосымша 3 бөлімнен тұрады. 2003 ж. Ай Ядзава "Nana" үшін Shogakukan манга премиясын алған. 2006 ж. осы манга үшін, Ай Ядзава Тэдзуки лайықты марапатқа ие болды. Сонымен қатар, осы жұмыс негізінде Madhouse Ltd аниме және екі live-action фильм түсірген болатын. Ядзаваның жұмыстарының көбісі жас адамдардың қарым-қатынастары туралы оқиғаларына негізделген, сондықтан оның аудиториясы өздерінді кейіпкерлермен теңестіруге мүмкіндік алады. Ай Ядзава өзінің қайталанбас сәнге деген көзқараспен таңымал болып келеді, сол себептен оның кейіпкерлері әрдайым сән үлгісіне тиісті болып киенеді.  

