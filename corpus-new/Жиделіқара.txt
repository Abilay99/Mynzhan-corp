Жиделіқара – Сиректау тауларының оңтүстігіндегі оқшауланған тау. Шығыс Қазақстан облысы Үржар ауданында, Қарақол өзенінің оң жағалаулық аңғарында орналасқан.  Абсолюттік биіктігі 518 м. Дөңгелек пішінді таудың ұзындығы мен ені 2,5-3 км шамасында. Беткейлері аз тілімденген. Онда бұта аралас бетеге,  сұлыбас, қараған, теріскен, т.б. шөптесіндер өседі. Етегі мал жайылымына пайдаланылады.   

