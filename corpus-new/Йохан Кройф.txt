* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Хендрик Йоханнес Кройф (Круифф) (нидер. Hendrik Johannes Cruijff , [ˈjoːɦɑn ˈkrœy̆f], Йохан Крёйфф; 25 сәуір 1947, Амстердам, Нидерланд — 24 наурыз 2016, Барселона, Испания) — нидерландылық футболшы және бапкер.  Нидерланд Ұлттық футбол құрамасының, «Аякс», «Барселона» клубтарының шабуылшысы. Бүкіл карьерасында 752 матчта алаңға шығып, 425 гол соққан. "Алтын доп" жүлдесінің үш дүркін иегері. ХХ ғасырдағы әлемнің ең үздік футболшыларының бірі. Йохан Кройф 1947 жылы 25 сәуірде Амстердамда Германюс Корнелиус пен Петронелла Драйердің отбасында дүниеге келді. Балалық шағы Бетондроп ықшамауданындағы Аккерстрат көшесінде доп қуалаумен өтіпті. Кейін "Аякстің" жастар клубына қабылданады. 1964 жылдан бастап кәсіби футболшы ретінде алаңға шығады. "Аякс" сапында 1973 жылға дейін ойнап, сегіз рет Нидерланд чемпиондығына қол жеткізеді. Үш маусым қатарынан, 1971-73 жылдары УЕФА Чемпиондар Кубогының жеңімпазы атанады. 1973 жылғы табысты маусымнан соң "Барселонаға" ауысады. 1974 жылғы әлем чемпионатына осы каталондық клубтың сапында жүргенде барады.  1974 жылғы әлем чемпионатында Нидерланд құрамасы "тұтасқан футболдың" үлгісін көрсетіп, әлем футболының жаңа өркениетіне жол ашады. Финалға дейін Бразилияны 2:0, Аргентинаны 4:0 есебімен ұтып, алтын жүлдеден басты үміткер командаға айналғанымен, финалда ГФР құрамасынан 1:2 есебімен жеңіліп қалады. Осы жеңілістен соң Кройф енді ешқашан әлем чемпионатында ойнамауға серт береді. Сертінде тұрып, 1978 жылғы әлем чемпионатына жолдама алуы үшін құрамаға көмектеседі де, өзі мундиалға комментатор ретінде барады.  Бапкерлік карьерасында "Барселонаны" жаттықтырып жүріп біраз табыстарға жетті. 1992 жылғы Чемпиондар Лигасын ұтып алды да, осы турнирде футболшы ретінде де, бапкер ретінде де жеңімпаз атанған тұлғалардың біріне айналды.  2016 жылы 24 наурызда рак ауруынан қайтыс болды.  Нидерланд  Аякс  Барселона  Фейеноорд  Аякс  Барселона 

