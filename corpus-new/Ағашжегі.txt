Ағашжегі немесе Бұрама ағылш. Cossіdae) – қабыршаққанаттылар отряды, түн көбелектерінің бір тұқымдасы Негізінен Азия мен Африканың тропиктік аймақтарында 800-ден астам түрі, Қазақстанның барлық облыстарында 10-нан астам түрі кездеседі, ең көп тарағаны – Сексеуіл ағашжегі мен Иісті ағашжегі.  Дене тұрқы кішкентай, қанатының жайылғандағы ұзындығы 23 – 85 мм.  Ағашжегінің жұлдызқұрты ағаштың өркендерін тесіп, ішін бойлай ұзын жолдар салады да, сонда қыстап шығады. Өсімтал келеді. Маусым – шілде айларында ұшып шығып, кейде 1000 жұмыртқаға дейін салады. Жұлдыз құрттары  ағаштың діңін, бұтағын мекендеп, оның сүрегімен қоректеніп, жапырағын, өркенін зақымдайды. Жұлдыз құрты үшінші жылы қуыршаққа айналып, одан көбелек шығады. Ағаш жегінің жұлдыз құрты көп зақымдаған ағаш өспей қалады. Оны құрту үшін көктемде, күзде ағаштың түп жағына көң араласқан әк жағып, құрт жолдарына гексохлоран себу керек. Зақымданған ағашты кесіп, өртеу қажет.  Даму циклі 2 – 3 жыл.  Ағашжегі түскен ағаштар кейде қурап қалады. Әсіресе жас жеміс беретін ағаштарға көп зиян келтіреді. Тұқымдасы  6—7 тұқымдас тармағына бөлінеді.  Cossulinae тұқымдас тармағы Hypoptinae тұқымдас тармағы Metarbelinae тұқымдас тармағы Ratardinae тұқымдас тармағы Zeuzerinae тұқымдас тармағы Incertae sedis тұқымдас тармағы Cossus cossus көбелегі Cossus cossus жұлдыз құрты Mormogystia brandstetteri Zeuzera.pyrina  

