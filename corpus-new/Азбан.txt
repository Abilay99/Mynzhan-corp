Азбан (орыс. жеребец-кастрат, баран-кастрат, бык-кастрат) - бұрын үйірге, күйекке, келеге, шағылыстыруға түсіп жүрген, соңынан піштірілген еркек мал. Мұндай тәсіл, негізінен, аталық мал сапасы төмен тұқым бергенде немесе белсіздік ауруға шалдыққанда қолданылған. Адамға айбаттанатын бураларды да піштірген. Ал айғырды тек мініс көтеретін белді жылқы қажет болған жағдай ғана арнайы піштірген. Төрт түлікке ортақ атау, дегенмен, де түйе мен ешкіден гөрі азбан сөзі жылқыға, қойға және сиырға жиі қолданылады: азбан-қошқар, азбан- айғыр, азбан-өгіз.  

