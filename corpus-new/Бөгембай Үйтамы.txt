Бөгембай Үйтамы - 19 ғасырдағы архитектуралық ескерткіш, қазақ даласындағы мемориалдық құрылыстардың бірі. Шу өзенінің оң жағасында. Той өткелінен төмен қарай 43 км жерде. 1988 ж. Алматы архитектура және құрылыс институтының экспедициясы (жетекш. Е.Бәйтенов) зерттеген. Үйтам шикі кірпіштен салынған, тікбүрышты (8,5x5,5 м), төбесі түйетайлы. Құрылыстың көлденең қабырғалары ұзын қабырғаларынан биіктеу, орта түсы жоғары қарай үшбұрынтанып біткен, ішінен қарағанда оның әрқайсысының ортасында арқалы қуыс, жоғарғы жақтарында үшбұрышты ойық бар. Арқалы қуыс ұзын қабырғаларда да бар. Кіретін есік оңтүстік-шығыс бетінде. Ұзын арқалықты (өрлікті) ортадағы мәткелі бағана тіреп тұр. Бір басы арқалыққа, екінші басы ұзын қабырғаларға айқасқан төрт қырлы (9x11 ем) дөрекілеу өңделғен шабақ-бөренелер темір шегелермен бекітілген. Шабақтардың үстіне сырғауылдарды көлденеңінен тастап, оның үстін қайыстан жапқанға ұқсайды.  

