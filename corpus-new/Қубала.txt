Қубала (Сұлтанғали) Қуанышқалиұлы (XIX ғасырдың 2жартысы, Сарыөзен бойындағы Қосарал мекені, қазіргі Казталовка кентінің маңы) — айтыс ақыны. 1875 жылдан Қубала Жайық, Орда елдеріне аты мәлім Озипа, Шөкей, Жыға, Қараішік, Қанымай, Мойыл сияқты ақын қыздармен айтысып, бәрін жеңеді. Қубаланың айтыстары мен өлең, толғаулары Қазақстан Республикасы Ұлттық ғылым академиясының Орталық ғылыми кітапханасы, Әдебиет, өнер институты қорында кездеседі. «Қубала мен Озипа» айтысы басынан аяғына дейін жұмбаққа құрылады. Қубала - айтыс өнерінде, оның ішінде жұмбақ айтысы саласында өзіндік орны бар ақын.   

