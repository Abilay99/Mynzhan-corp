Өсербай Сәрсенбайұлы(1834, Маңғыстау ауданы Шайыр ауылы – 1932) – болыс. 1873, 1881 жылы Хиуа, Ахал-Теке жорықтарына қатысып, елден ат, түйе жинап берді. Сол үшін Ресей үкіметінің күміс, алтын медальдарымен марапатталған. Қырық жылдай болыс болған. 1900 жылы Маңғыстауды зерттеген Г.Насибьянец экспед-на қол ұшын берген. Туысы – Қашаған Күржіманұлы қайтыс болғанда ақынды қолынан жерлеп, басына ескерткіш тұрғызады. Сәрсенбайұлының ел алдындағы беделімен санасқан кеңес өкіметі оны қудаламаған. Бейіті Қырықкез қауымында.   

