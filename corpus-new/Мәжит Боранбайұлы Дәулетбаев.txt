Мәжит (Ғабділмәжит) Боранбайұлы Дәулетбаев(1900, Қызылжар - 1938) - жазушы, ақын, драматург.   Драматургия жанрында да еңбек етіп "Сүрқақпайлар" (1930) комедиясын жазды. 1933 ж. "Партизан Алпысбай" повесі (1935 ж. - орыс тілінде), 1935 ж. "Партизандар" кітабы қазақ және орыс тілдерінде басылды. Дәулетбаевтың үлкен еңбегі - "Қызылжар" трилогиясының 1-кітабы 1935 ж. жарық көрді. Романның 1-, 2-, 3- кітаптары аяқталмай қалған. Дәулетбаев көркем аударма саласында жемісті еңбек етті.  Ол ағылшын драматургі У.Шекспирдің "Гамлет" (1927), орыс жазушысы Н.В. Гогольдің "Үйлену" (1923), неміс жазушы­сы Э.М. Ремарктің "Күнбатыс майданында бір қалыпты" (1930) пьесаларын, орыс жазушылары Г.И. Серебрякованың "Маркстің жастық шағы" (1934), Н.С. Тихоновтың "Со­тые" (1935), А.С. Серафимовичтің "Темір тасқын" (1935) романдарын, орыс ақыны А.С. Пушкиннің көптеген өлеңдері мен "Мыс салт атты" поэмасын, т.б. шет ел әде­биеті шығармаларын қазақ тіліне аударған.  

