Мадейра — Амазона алабындағы өзен. Боливия және Бразилия елдерінің жерімен ағады. Амазона өзенінің ең ірі оң саласы. Жоғарғы ағысында Бразилия таулы қыратын солтүстік-батыс бөлігінен айналып өтеді. Маморе өзенінің бастауынан есептегенде ұзындығы 3200 км, алабының аумағы 1,4 млн. км²-ге жуық. Мұндағы бірнеше шоңғалдар мен құлама сулар (сарқырамалар) өзенге ерекше көрік береді. Порту-Велью қаласынан (Бразилия) бастап Амазона ойпатымен ағады. Жылдық орташа су ағымы 30,5 мың м3/с. Тұрақты кеме қатынасы (ұзындығы 1060 км) Порту-Велью қаласынан басталады.  

