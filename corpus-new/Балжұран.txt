Балжұран, брайя (лат. Braya) – орамжапырақ тұқымдасына жататын көп жылдық шөптесін өсімдіктер туысы. Қазақстанда Алтайдың альпі шалғындарында өсетін 1 түрі – бұршаққын Б. (В. sіlіquosa) бар. Биікт. 7 – 15 см. Сабағы жапырақсыз, түкті. Тамыр жапырақтары ұзынша, шеті тегіс немесе тісті тілімді, сыртын түк жапқан. Тостағанша жапырақшаларының ұзындығы 2,5 мм-дей, күлтесі ақ немесе көкшіл қызғылт түсті. Гүлдері қысқа шашақ гүлшоғырына топталған. Шілде – тамыз айларында гүлдеп, жемістенеді. Жемісі – ұзынша бұршаққын, сырты түкті. Тұқымдары қызғылт қоңыр түсті.   

