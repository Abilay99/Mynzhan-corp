Илеу — 1) суда (басқа сұйықтықтарда) бір нәрсені үгіп, езіп, араластырып, біркелкі тұтқыр массаға айналдыру. Мысалы, ұннан қамыр илеу. Осындай иленген массаның бір үлесін илем деп атайды. Қамыр илеу процесі өндіріс орындарында арнаулы астауларда механикаландырылған машиналар арқылы жүргізіледі. Машиналардың илеу органдары илеу астауларындағы қоспаларды біркелкі тұтқыр массаға айналғанша араластырады. Үздіксіз және үлесті қамыр илеу машиналары бар. Мұндай органдар асханалық комбайндарда да қолданылады; 2) теріні арнаулы ерітіндіде жібітіп өндеу. Иленген теріден тон, әр түрлі сырт киім және т.б. тігіледі.   

