Экологиялық салық – қоршаған ортаға зиянды әсер еткені үшін міндетті төлем, яғни қоршаған ортаға ластаушы заттарды белгіленген лимиттер шегінде‚ сондай-ақ бекітілген лимиттерден тыс мөлшерде шығарғаны үшін заңды және жеке тұлғалардың бюджетке төлейтін төлемақысы. Жыл сайын қоршаған ортаға ластаушы заттарды шығарудың және белгіленген тиісті мөлшерлемелердің көлемін басшылыққа ала отырып есептеледі. Экологиялық салық тиісті заңдарда белгіленген мөлшерде және кәсіпорында қалған пайда есебінен төленеді. Қазақстанда Салық кодексіне сәйкес (459-бап) Экологиялық салық қоршаған ортаны ластағаны үшін төлемақы түрінде алынады.  

