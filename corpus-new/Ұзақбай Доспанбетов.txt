Ұзақбай Доспанбетов - 1941 жылы 30 наурызда Алматы облысы, Ескелді ауданы, Қаратал ауылында туған. 1966 жылы Қазақ мемлекеттік университетінің филология факультетін тамамдағаннан кейін, мектепте, аудандық газетте, республикалық радио үйінде, Қазақ КСР Министрлер Кеңесінің Баспа, полиграфия және кітап саудасы істері жөніндегі мемлекеттік комитетінде, «Қазақстан коммунист, «Жұлдыз» журналдарында, «Ұлан» газетінде қызмет істеген. Әдебиетпен 1962 жылдан бері айналысып келеді. 1983 жылы жарық көрген «Ел есінде» атты алғашқы романы соғыстан күйзелғен ауыл шаруашылығын қалпына келтіру кезеңіне, ал «Шың мен шыңырау» романдилогиясы атақты Нұрмолда Алдабергенов өміріне арналған. Бірнеше медальдармен, Құрмет грамоталарымен марапатталған.  

