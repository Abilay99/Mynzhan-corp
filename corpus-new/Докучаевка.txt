Докучаевка-Қостанай облысындағы Наурзым ауданының орталығы, село. Қостанай қаласының оңтүстігінде 203 км, жақын темір жол станциясы  -Аманқарағай (107 км). 1914 ж. Іргесі қаланған, елді мекеннің алғашқы аты-Қараменде. Ақмола - Орск  темір жолының құрылысы басталуына байланысты  1968 ж. мұнда орыстар,украиндер көшіп келді, сөйтіп Қарамендедегі құрылысшы-инженердің есімімен Докучаевка атанды. Кейін темір жол Құрылысы тоқтап қалды. 1929ж. қазіргі Докучаевканың орнында «Жас ұлан» серіктігі ұйымдасты. 1930ж. бұл серіктіктің негізінде «Қызыл таң» колхозы құрылды, оның орталығы Қараменде аталды. 1940 ж. осы колхоз бен оның орталығының аты Жамбыл деп өзгертілді. 1957 ж. жаңа ірі совхоздар ұйымдастырылуына байланысты Жамбыл атындағы колхоз алдымен «Шолақсай», одан кейін «Первая семилетка» селхоздарының бөлімшесі болды. 1965 ж. Наурзым ауд. құрылғаннан кейін қайтадан Докучаевка селосы деп аталды. 1962 ж. құрылған «Көктал» с-зының орталық мекені,сельсовет орталығы да осында. Халқы 2,7 мың (1970).  Докучаевкада май, нан зауыттары, машина өңдеу шеберханасы, электр ст., тұрмыс қажетін өтейтін комбинат жұмыс істейді. Сегіз жылдық, орта мектептер, кәсіптік тех.  училище, кітапхана, ауд. мәдениет үйі, «Восход» кинотеатры, ауд. аурухана, қонақ үйі, балалар бақшасы бар. Докучаевкадан оңтүстікке-шығысқа қарай 12 шақырым жерде жануарлар мен өсімдік түрлеріне бай Наурызым қорығы орналасқан. М.Қ.Қаратаев,  Қазақ совет энцеклопедиясы. 4 том. 672 бет. 

