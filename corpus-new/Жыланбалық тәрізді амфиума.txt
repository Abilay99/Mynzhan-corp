Жыланбалық тәрізді  амфиума (лат. Amphiuma means) - Солтүстік Америкада тараған құйрықты қосмекенділер отрядына жататын жануар. Дене пішіні құрт тәрізді. Түсі - қара-қоңырдан қараға дейін. Ұзындағы - 35 см-ден 76 см-ге  дейін жетеді. 1 м 16 см-лік уәкілі де кездескен. Аяқтары өте кішкене, 2-3 саусағы бар, көзі шала дамыған әрі тері қабықпен жабылған. Балаңқұрттарының желбезегі болады, ересектерінде желбезек болмайды, бірақ бұларда жұп желбезек саңлаулары  өмір бойы сақталады.  Жыланбалық тәрізді амфиума судағы ұсақ  омыртқасыздар, құрт, шаян тәрізділер және ұсақ моллюскілермен, балықтармен қоректенеді. Жыланбалық тәрізді амфиума АҚШ-тың оңтүстік-шығысында батпақты шалшық  суларда Виргиния жағалауында, оңтүстік Миссисипида  тіршілік етеді.   Бірақ сусыз жерде де ұзақ уақыт бола алады. 

