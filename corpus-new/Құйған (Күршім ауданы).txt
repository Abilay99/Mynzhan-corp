 Басқа мағыналар үшін Құйған деген бетті қараңыз. Құйған — Шығыс Қазақстан облысы Күршім ауданындағы ауыл, пристань,  Құйған ауылдық округі орталығы.  Аудан орталығы – Күршім ауылынан солтүстік-батысқа қарай 18 км жерде, Бұқтырма бөгенінің шығыс жағалауында. 1999 жылы жергілікті тұрғындар саны 1081 адам (527 ер адам және 554 әйел адам) болса, 2009 жылы 749 адамды (367 ер адам және 382 әйел адам) құрады. 1931-34 жылдары Күршім ауданының орталығы болған. Құйған кәсіпкерлері аудан шаруашылықтары мен кәсіпорындарына жанар жағармай, құрылыс материалдары, т.б. жүктерді тасымалдайды.  Құйғанда “Бұқтырма” балық зауыты, астық қабылдау пункті, мұнай базасы акционерлік қоғамдары, байланыс бөлімшесі, т.б. әлеуметтік, мәдени-ағарту мекемелері бар. 

