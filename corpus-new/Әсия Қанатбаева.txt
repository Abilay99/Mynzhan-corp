Әсия Қанатбаева Бәкішқызы (1.12.1940, Батыс Қазақстан облысы Ақжайық ауданы Тайпақ ауылы) – медицина ғылымдарының докторы (1985), профессор (1990). Профилактикалық медицина академиясының академигі (1996). Қазақстан Республикасы Денсаулық сақтау ісінің үздігі (1983, 2000). Алматы мемлекеттік медицина институтын (1964, қазіргі Қазақ ұлттық медицина университеті) бітірген. Қазақ педиатрия ғылым-зертеу институтында кіші, аға ғылым қызметкер, бөлім меңгерушісі (1965–85), КСРО Мед. ғылым академиясының Педиатрия институтында стажер-зерттеуші (1966–71) болды. 1985 жылдан қазіргі Қазақ ұлттық медицина университетінде кафедра меңгерушісі қызметін атқарады. «Клинико-патогенетическая оценка рецидивирующей гематурии у детей» тақырыбында докторлық диссертациясын қорғады. Негізгі ғылым еңбектерінің бағыты – бүйрек қансырауы мәселелері мен еміне арналған. Халықаралық Нефрологтар қауымдастығының мүшесі, Қазақстан Нефрологтар қауымдастығының төрайымы (2005). 250-ден аса ғылыми жарияланымның, 6 оқу құралының, монографиялардың авторы.   

