Қуанышев Арысбай Қуанышұлы (1922, Ақтөбе облысында Алға ауданында – 19.7.1983, Алматы қала.) – экономика ғылыми докторы (1978). Қазақстан ғылым академиясының корр. мүшесі (1983). Бүкілодақтық политехникалық институтын бітірген (1964). Қазақстанның батыс аймақтарындағы мұнай-газ өндірісі саласында жауапты қызметтер атқарған (1946–70). Қазақстан ҒА Төралқасы хатшысының орынбасары, ғылым академиясының Өндіргіш күштерді зерттеу жөніндегі кеңесі төрағасының орынбасары, төрағасы болды (1970–83). Ғыл. еңбектері мұнай мен газды іздестіру және барлаудың экономика тиімділігін арттыру, мұнай өнеркәсібін басқаруды жетілдіру, өндіргіш күштерді орналастыру мәселелеріне арналды. Қазақ КСР-і Мемл. сыйл. лауреаты (1976). «Құрмет Белгісі» орденімен марапатталған.   

