Бавлин тастопшасы (тастобыры) - Еділ-Жайық өңірінде кеңінен таралған. Әуелгі кезде кембрииден — төменгі девонға дейінгі түзілімдерді қамтыған деп есептелді. Бүгінгі таңда екі тастобыр (серия) жиынтығына сәйкес келеді деп шамаланады. Төменгі бавлин тастобыры қызыл түсті, канық бояулы таңта-тасты (кварцты) құмтастардан, сирегірек құмайттастардан, сазтастардан және ізбестасты (карбонатты) жыныстардан (мергельдер, доломиттер) тұрады,бірнеше тастопшаларға жіктеледі. Қалыңдылығы (қалыңдығы) 1700 м-ден астам. Акритархтер деп аталатын организм калдықтарымен сипатталғанкөнелігі рифей эрасына сәйкес келеді. Жоғарғы бавлин тастобыры негізінен сұрғылт түсті территекті жыныстардан — аргиллиттер, алевролиттер, құмтастардан тұрады. Қалыңдығы 800 м-ден астам. Көнелігі — венд. Жоғарғы бавлин түзілімдерінде мұнай белгілері байқалады.   

