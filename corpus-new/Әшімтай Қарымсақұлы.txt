Әшімтай Қарымсақұлы (1820-1918), белгілі күйші.  Тоқырауын, Ақтоғай өңірінде өмір сүрген. Халық күйлерін орындап қана қоймай, өзі де күй шығарған. Күйлерінің көпшілігі кейінгі ұрпаққа жетпей қалған. «Қоңыр қаз» күйі ғана сақталған.  Әшімтайдың баласы Хамза да домбыра тартып, күй шерткен. Хамзадан туған Мағауия баба дәстүрін жалғастырып, дарабоз домбырашы, шертпе күйдің шебері атанды. Әшімтайдің өмір жолы, күйдің шығу тарихы жайлы ақын Ж.Қашкынов «Қоңыр қаз» атты дастан жазды.  

