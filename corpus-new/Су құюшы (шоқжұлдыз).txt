«Су құюшы» (лат. Aquarius) — зодиактік шоқжұлдыздардың бірі. Ондағы жұлдыздың бесеуі жарықтау. Егер оларды, бір – бірімен ойша сызықпен қоссақ, онда суы жерге төгіліп жатқан құмыраны көзге елестетеміз.  Бұл шоқжұлдыз көктемгі жаңбырлы айларда көрінетін болғандықтан, ертедегі халықтар оны аспаннан су төгіп тұратын су құюшы деп атап кеткен. Айсыз, бұлтсыз түнгі тұнық аспанда одан жай қырағы көзге тоқсанға жуық жұлдыз шалынады. Күніміз бұл Су құюшы шоқжұлдызы тұсынан ақпан айында өтеді. 

