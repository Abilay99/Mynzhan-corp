Изотоптық эффект –  кризистік температураның (Tk)  асқын өткізгіш металдың изотоптық құрамына тәуелділігі; заттың орташа атомдық массасы (M) азайған сайын Tk жоғарылайды. Кейбір металдар үшін мынадай қатыс: Tk Mconst орындалады. Изотоптық эффект құбылысы алғаш рет 1950 ж. табылды. Зерттеулер Tk-мен қоса қабат кризистік магнит өрісі де (Hk,o) өзгеретіндігін (T0 K болғанда) көрсетті. Бірақ берілген асқын өткізгіш металдардың изотоптары үшін Hk,o/Tk қатысы тұрақты. Изотоптық эффект асқын өткізгіштік құбылысының тор түзетін бөлшектер массасымен байланысты екендігін дәлелдейді әрі оның электрондардың фонондармен өзара әсерлесуінен пайда болатындығын көрсетеді.   

