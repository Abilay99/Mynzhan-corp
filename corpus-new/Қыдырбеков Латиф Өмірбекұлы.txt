Қыдырбеков Латиф Өмірбекұлы (20.3.1931, Ақмола облысы Қорғалжын аудан Кеңбидайық а. – 28.1.1996, Алматы қ.) – геология-минералдық ғылым кандидаты (1983). Мәскеу геол. барлау институтын (1954) бітірген. Қазақ КСР-і Геол. министрінің көмекшісі (1962–65), 1-орынбасары (1969–74), 1994 жылдан өмірінің соңына дейін «Алтынгео» АҚ-ның вице-президенті болды. Қ. Ақтоғай, Айдарлы мыс кен орындарын және Ақбақай алтын кенді ауданын барлауға және ашуға үлкен үлес қосты. Қазақстан металлургиясында жаңа шикізат базасын құрғаны үшін КСРО Мемлекеттік сыйл. берілді (1986). Еңбек Қызыл Ту, «Құрмет Белгісі» ордендерімен және медальдармен марапатталған.   

