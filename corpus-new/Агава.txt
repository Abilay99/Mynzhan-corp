Агава  (лат. Agave) – қасқыржемдер тұқымдасының агавалар тұқымдас тармағына жататын дара жарнақты өсімдіктердің тегі. Таралған аймақтары Мексика, Орталық  және  Оңтүстік Америка. 450-ге жуық тікенді және тікенсіз сукуленттер тобы бар. Оның біреулері тақыр жерлерде, теңіз жағалауында өссе, енді біреулері биік тауларда да өседі. Жапырақтары жуан, шырынды, бір-біріне тығыз жанаса, тамыр үсті сабағын айнала орналасқан. Жапырақтарының түстері жасыл, сұр, көкшіл жасыл немесе ала болады. Агава жүз жылда бір рет гүлдейді деген ұғым дұрыс емес. Отанында 13-15-ші жылынан бастап гүлдей береді, гүлсидамы 10 метрге дейін жетеді. Гүлдеп болғаннан кейін жапырақтары біртіндеп өмір сүруін тоқтата бастайды. Бірақ, өмір сүруін тоқтатқанға дейін көптеген жанама өскіндерін шығарып кетеді. Бөлме гүлі ретінде өсіргендіктен, үй жағдайында гүлдемейді және біз ергежейлі түрлерін өсіреміз. Американдық агаваны бізде көктемнен күзге дейін, гүлзарларда өсіреді. Қыста жылыжайларға апарып қояды. Бойы 1-1,5 метрге дейін жетеді. Қазақстанда агавалар декоративтік мақсатында өсіріледі.  Агаваны ерте заманнан бастап, түрлі мақсатта қолданып келеді. Мысалға, жапырағынан мата жасап, тікенін ине орнына қолданған. Тіпті, оның жұмсақ жапырақтарынан сабын алып, арқан, жіп иірсе, тамырынан жиһазға қажетті заттарды да жасаған. Шырынынан эфир, спирт майын, сонымен қатар атақты текиланы да алады. Қазақстанда ол тек әдемілік үшін өсіріледі. Тұқымдаста 200-ге жуық түрлер бар. Agave americana Agave angustifolia Agave atrovirens Agave attenuata Agave bovicornuta Agave bracteosa Agave caribaeicola Agave chiapensis Agave chrysantha Agave colorata Agave deserti Agave desmettiana Agave filifera Agave flexispina Agave funkiana Agave gentryi Agave guiengola Agave guadalajarana Agave horrida Agave inaequidens Agave karwinskii Agave lechuguilla Agave macroacantha Agave mckelveyana Agave missionum Agave murpheyi Agave obscura Agave ocahui Agave ornithobroma Agave pachycentra Agave pacifica Agave palmeri Agave parrasana Agave parryi Agave parviflora Agave polianthiflora Agave potatorum Agave salmiana Agave sebastiana Agave shawii Agave shrevei Agave sisalana Agave striata Agave stricta Agave tequilana Agave toumeyana Agave utahensis Agave vilmoriniana Agave wercklei Agave victoriae-reginae Agave wocomahi Agave xylonacantha Agave ×arizonica 

