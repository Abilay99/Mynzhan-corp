Жіңішке жапырақты иваншай (лат. Chamerion angustifolium) – күреңоттар тұқымдасына жататын өсімдік. Сортаңды және құмды шөлдерден басқа бүкіл Қазақстанда кездеседі, орманда, ашық алаңқайларда, кесілген, өртеген орман орнында, кейде егістіктерде, темір жол бойларында өседі. Алдыңғы түрден биік сабағымен (150 см дейін), ұзын жіңішке жапырақтарымен, көптеген бозғылт гүлдерімен. Бұл да жазда гүлдейтін өсімдік (маусым-тамыз), шөптесін омарталық өсімдіктердің бірі. Жиі кең көлемді шілік құрай өседі, бір гектардан 600 кг тамаша, тұнық бал береді. Тамырсабағы көкөніс ретінде тамаққа қоланылады, кейде тіпті нан да пісіріледі. Жапырағы жеуге жарамды, салат және ет тағамдарына приправа ретінде, сондай-ақ шай орнына қолданылады, әр елдің халықтық медицинасында асқазан – ішек жолдары ауруына, зат алмасуы бұзылғанда, жараны емдеуге ыстық түсуріге және ауруды басу үшін пайдаланады.  Сабақтарының түгінен жуан жіптер, кенеп жасауға болады. Тұқымының айдарларымен жастық, матрацтардың ішін толтыруға болады. Шындығында бұл шөп өмірдің әр саласы үшін, сондай-ақ жабайы және үй жануарлары үшін жақсы азық, топырақ тұрақтандырғыш және жағалау құмдарын шайылудан сақтайды.  

