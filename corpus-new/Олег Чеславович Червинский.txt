Олег Чеславович Червинский 1968 жылы 11 тамызда Көкшетау облысының Красноармейск  қаласында туған. Поляк. Әкесі - Червинский Чеслав Францевич, марқұм, аудандық тұтынушылар одағының бас бухгалтері болып жұмыс істеген. Анасы - Червинская Людмила Эммануиловна,зейнеткер, орта мектептің мұғалімі болып жұмыс істеген. Әл-Фараби атындағы  Қазақ мемлекеттік  ұлттық университетінің журналистика факультетін бітірген (1992), журналист. ҚР Журналистика академиясының академигі (2002). Қазақстандық және әлемдік баспасөздегі жарияланымдардың авторы. Орыс, неміс және ағылшын (сөздікпен) тілдерін біледі. 1992 жылдан - «Учитель Казахстана» газетінің бөлім редакторы, жауапты хатшысы. 1994 жылдан - «Деловая неделя» газетінің бас редакторы. 1996 жылдан - «Оіl & Gaz of Kazakhstan» журналының бас редакторы. 1998 жылдан - «Новое поколение» газетінің бас редакторы. 2003 жылдан - «Казахстанская правда» Республикалық газеті» АҚ президенті . 2005 жылдан бері - «Petroleum» журналының баспагері және бас редакторы. 2006 жылдан бері - «Новое поколение» газетінің редакциялық кеңесінің төрағасы. 2010 жылдың  қыркүйек айынан бері - «Шахар» ТРК президенті , «Hit TV телеканалы және «Энерджи» радиосының меңгерушісі . ҚР Журналистер одағының мүшесі (2000 жылдан),  ҚР Президентінің жанындағы Сыбайлас жемқорлықпен күрес мәселелері бойынша мемлекеттік комиссиясының мүшесі (2004 жылдан). «Қазақстан Республикасының тәуелсіздігіне 10 жыл» медалімен марапатталған (2001).  Қазақ мұнайының 110 жылдығына орай «KazEnergy » мұнай-газ және энергетикалық кешен  ұйымдарының  қазақстандық , ассоциациясы» ЗИБ және «ҚазМұнайГаз» ҰК» АҚ өткізген «Қалам  қуаты» конкурсының жеңімпазы (2009). Әскери атағы - запастағы аға сержант. Діни көзқарасы - католик. Қазақстанның болашағы туралы болжамы - «Дамыған экономикасы және демократиялы саяси жүйесі бар мықты мемлекет». Хоббиі - оқу, автомобильдер. Үйленген. 3 баласы бар. 

