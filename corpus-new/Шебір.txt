Шебір — Маңғыстау облысы, Маңғыстау ауданындағы ауыл, ауылдық округ орталығы.  Аудан орталығы Шетпе ауылынан солтүстікке қарай 98 км жерде, Қызылқұм құмды алқабының шығысында, сайлы-жыралы келген шөлді белдемде орналасқан. 1999 жылы ауылда 1234 адам (589 ер және 645 әйел адам) тұрған болса, 2009 жылғы санақ қорытындысы бойынша ауылда 1299 адам (647 ер және 652 әйел адам) тұрады. Ауыл 1973 — 1996 жылы қаракөл қойын өсіретін “Тұщықұдық” кеңшары бөлімшесінің орталығы болған. Оның негізінде 1997 жылы шаруа қожалықтары құрылды. 

