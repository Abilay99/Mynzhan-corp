Уильям Горацио Бэйтс — американдық дәрігер-офталмольмолог, көздiң көруін қалпына келтiрудің дәрi-дәрмексiз әдiсін ойлап тапқан ғалым. 23 желтоқсан 1860 жылы АҚШ-тың Ньюарк қаласында дүниеге келген. (Нью-Джерси штаты). 1881 жылы Корнеллде медициналық білім алды, 1885 жылы Америкалық дәрігерлер мен хирургтар колледжінде медицина ғылымының докторы дәрежесін алды. Бэйтс өзінің жұмыс тәжірибесін Нью-Иоркте бастады, Манхаттан ауруханасында біршама уақыт көз және есту органдары ауруларын емдеу дәрігерінің көмекшісі болып жұмыс істеді. 1886 жылдан 1888 жылға дейін Бэйтс Бэллевьюль психиатрия ауруханасында штаттық дәрігер болып істеді. Сондай-ақ 1886 жылдан 1896 жылға дейін Бэйтс Нью - Иорктегі көз аурулары ауруханасында штаттағы дәрігер болып, сонымен қатар АҚШ тың басқа да емдеу мекемелерінде жұмыс істеген. 1886-1891 жылдары ол Нью Иорктік аурухана-ғылыми-зерттеу институтында аспиранттарға офтальмологиядан дәріс берген. 1902 жылы Бэйтс Лондондағы Чаринг Кросс ауруханасына жұмысқа кірді. Екі жылдан кейін ол Гранд-Форксте (Дакота штаты)  алты жылға созылған жеке тәжірибесін бастады. 1910 жылдан Нью Иорк қаласындағы Гарлем ауруханасында  көруі бұзылған ауруларды күту бойынша дәрiгер болып істеді және онда 1922 жылға дейін еңбек етті. У.Г.Бэйтс 1931 жылы 10 шілдеде қайтыс болды. Бэйтс медицинада көруді жақсартудың өзіндік жаңалығын енгізген ғалым. Оның тәжірибеде қолданып енгізген әдістері түрлі жаттығулар арқылы бірнеше уақыт аралығанда көздің көру қабілетін қалпына келтіруге бағытталған. Ол турасында өзінің " Улучшение зрения без очков" деп аталатын көлемді еңбегі жарыққа шыққан. Бэйтстың бұл әдістемесі өз заманында да қазіргі уақытта да медицинада , офтальмологияда дүдамал күйінде қалып отыр. Негізгі мақала: Бейтс әдісі 

