Омейя хилафаты– Араб халифатын билеген әулет (661 – 750). Негізін Меккедегі құрайыш тайпасының омейя руынан шыққан І Муавия (т.ж.б. – 680) қалаған. Омейя әулетінен шыққан халифтар мемлекет құрамына Солтүстік Африка, Пиреней түбегінің көп бөлігін, Орталық Азияны, Иран, Ауғанстан, Ирак, Кавказдың біраз жерлерін қосып алды. 8 ғасырдың ортасына таман мемлекеттегі бірлік әлсірей бастады. Әбу Мүсілім бастаған шииттік қозғалыс (747 – 750) Омейя әулетін тақтан тайдырған соң, билікке Аббас әулеті келді. Астанасы Дамаск (Шам) қаласы болды. Ислам мәдениетінің, ғылым мен өнердің дамуына жағдай жасалды. Экономикалық қатынастарды реттеу үшін алтын динар мен күміс дирхем енгізілді. Нәтижесінде сауда мен қолөнер айтарлықтай дамыды.  

