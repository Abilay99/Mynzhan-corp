Сызған ауылдық округі – Түркістан облысы Созақ ауданындағы әкімшілік бірлік.  Құрамына Сызған, Босбұлақ, Қайнар, Қозмолдақ ауылдары кіреді. Орталығы – Сызған ауылы. 2009 жылғы санақ қорытындысы бойынша округтегі халық саны 3377 адамды құрайды. 3 орта мектеп, 1 емхана, 3 ФАП, 1 ауылдық клуб, 1 кітапхана, 1 Қазпошта бөлімшесі, байланыс бөлімшесі, телестанция бар.  Сызған ауылдық кеңесі төрағалары болып Шайменова Маржангүл 1940 жылға дейін, Құтжанов Нұртай (1962-1967 жылдары), Сарыбаева Мамық (1967-1971 жылдары), Арыстанов Әпен (1971-1978 жылдары), Әбдіхасов Әйнекеш (1978-1989 жылдары), Төрәлиев Қасыбек (1989-1993 жылдары) қызмет атқарды.Ауыл әкімдері Төрәлиев Қасыбек (1993-1995 жылдары), Әметов Есім (1995-1996 жылдары), Исатаев Төлен (1996-2002 жылдары), Бектаев Нұржан (2002-2004 жылдары), Айдарбеков Болат (2004-2004 жылдары) болды. Иманбайұлы Аманбай 2004 жылдан қазіргі уақытқа дейін ауыл әкімі болып келеді.  “Сызған” кеңшарының директоры болып Садықов Сағындық (1962-1966 жылдары), Жаппарбеков Батырхан (1966-1981 жылдары), Ерінбетов Жұмаділдә (1981-1986 жылдары), Асылбеков Сәкен (1986-1994 жылдары) қызмет атқарды.  Қосмолдақ атындағы колхозда Қожабеков Мекебай (1936-1940 жылдары), Шынар (1940-1944 жылдары), Әштархан (1944-1946 жылдары), Болатбеков Айдарбек (1946-1950 жылдары), Тайлақбай (1950-1954 жылдары), Бөлетов Әбілқайым (1954-1962 жылдары) төраға болып қызмет атқарды. Молотов атындағы колхозда Жарылқанов Байжан (1936-1940 жылдары), Бегайдаров Түсінәлі (1940-1944 жылдары), Жарылқанов Байжан (1944-1946 жылдары), Шабақ (1946-1948 жылдары), Ысқақов Қуаныш (1948-1950 жылдары) қызмет атқарды. Алмалы атындағы колхозда Досжан (1936-1940 жылдары), Көлбаев Есім (1940-1944 жылдары), Нұртанов Мейірбек (1944-1949 жылдары) қызмет атқарды. Тегістік атындағы колхозда Пәрін (1936-1940 жылдары), Отаров Бекболсын (1940-1944 жылдары), Намазбай (1944-1949 жылдары) басшылық қызмет атқарды. 

