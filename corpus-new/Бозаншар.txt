Бозаншар, Бозанша — қазақ халқының құрамындағы ру. Шежіре бойынша, Кіші жүздегі қаракесек бірлестігінің кете тайпасынан тарайды. Бозаншардан Адамқожа, Сәду, Түменқожа (Төменқожа) аталары өрбиді. Бұл үшеуі Шөмекеймен бірге өсіп, қоныстас болғандықтан, қазірге дейін “Кете — Шөмекей” деп аталады. Кейбір шежіре деректерінде Байсарыдан Бозаншар, Майлыбай, Түменқожа таратылады. Ел аузында: “Бітеді қамыс қатар еменменен, Байсары бірге туған Шөменменен. Бозаншар әкесінен жастай қалып, қайғының қарнын тіккен тебенменен” деген сөз бар. Бозаншар руының ұраны — Майлыбай, таңбасы — П, Х. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 жыл, ISBN 5-89800-123-9, II том   

