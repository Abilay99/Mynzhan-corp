Србик (Srbik) Генрих (10. 11. 1878, Вена,- 16. 2. 1951, Эрвальд, Тироль)- Австрия тарихшысы. 1912-22 ж. Грацтағы университеттің , 1922-45 ж. Вена университетінің профессоры, 1929-30 ж. оқу министрі. 1938ж. фашистер Вена ғылым академиясының президенті және Вена университетінің ректоры етіп тағайындады. Србик еңбектерінің орталық тақырыбы – бүкіл орталық Еуропаны қамтитын құрлықта жетекші роль атқаратын «Жалпы герман рейхын» құрудың тарихи қажеттілігін дәлелдеу («Неміс бірлігі. Қасиетті Империядан Кеннигрецке дейінгі идеялар  мен шындық», Мюнхен, 1935-42; «Неміс тарихындағы Австрия» , Мюнхен, 1936). Србик өзінің еңбектерінде марксизмге жала жауып , оны жоққа шығаруға тырысты.  

