Филипп Нду (4 мамыр 1977 Тохондоу, Оңтүстік Африка) оңтүстік африкандық бұрынғы кәсіпқой боксшы. Ол жоғарғы нокаут пайыздарының иесі 36-4 (33 нокаут). Ол Исаак Хлатшвайодан жеңіліс тапқаннан соң бокстан ерте кетуге мәжбүр болды. Оның миына жасалған зерттеу нәтижелері оның денсаулығының нашарлығын, және де боксты жалғастыра алмайтынын көрсеткен болатын. Нду әлем чемпионы сияқты ірі атақтарды ешқашан жеңіп алған емес. Соған қарамастан жартылай жеңіл салмақтағы титулды айқастарға қатысқан. Ол жеңіл салмақтағы WBC белбеуінің иегері кіші Флойд Мэйуезерге қарсы айқастан соң танымал бола бастады. Айқас 2003 жылы 1 қарашада өткен болатын. Бір қызығы, Нду дәл Мейуезер сияқты 1996 жылғы Жазғы Олимпиада ойындарында жартылай жеңіл салмақта өнер көрсеткен еді. Канадалық Кейси Паттонды даулы түрде жеңсе де, Нду алтын медальдың иегері Тайландтық Камсинг Сомлактан жеңіліс тапқан болатын. 

