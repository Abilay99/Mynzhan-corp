«Бәйтерек» (фильм) – «Қазақтелефильм» студиясының ақ-қара түсті, 2 бөлімді, орыс тіліндегі деректі фильмі (1988).  Бұл – Шымкент облысы облысы, Түлкібас ауданындағы «Победа» ұжымшарында тұратын халық емшісі Қоштай Жанысбаев жайлы түсірілген фильм.  Кеңес үкіметінің атеистік саясаты дәуірлеп тұрған кезде мұндай шығарманы дүниеге келтіру оңайға түспейтін. Содан да емшіліктің тылсым сырын таныту мақсаты өз дәрежесіне жетпеген. Десек те, картинада көрсетілген ем-дом әрекеттері көрерменге қажетті ақпарат береді.  Режиссері А.Шәжімбаев, операторы Н.Раисов.  

