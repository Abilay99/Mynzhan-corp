Бүкілресейлік Халық Шаруашылығы Кеңесінің Қазақ Өнеркәсіп Бюросы — өнеркәсіп орындарын басқару үшін 1920 жылы 1 маусымда құрылған мекеме. Өлкені басқаратын уақытша Қырғыз (Қазақ) ревкомының жанынан 1919 жылы 15 қазанда құрылған Халық шаруашылығы кеңесінің орнына ұйымдастырылды. Азамат соғысы жылдарында бюро шаруашылыққа жалпы басшылық жасаумен бірге мемлекеттік. кәсіпорындардың жұмысын тікелей басқарды. Оған губерниялардағы экономикалық кеңестер мен халық шаруашылығы кеңестері бағынды. Бюро Азамат соғысынан кейін кәсіпорындарды шаруашылық есепке көшірумен айналысты. 1924 жылы Өнеркәсіп бюросы орнына Қазақ АКСР-і Халық шаруашылық орталық кеңесі құрылды.   

