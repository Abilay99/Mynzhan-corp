Аудитория үшін жаратылып, экран үшін туылатын адамдар.  Шалқар шабыт, еселі еңбек, талмай ізденіс, тіл заңдылығының жүйесін білетін зерделілік, аузымен құс тістеген шешендік қатарласа еріп, қапталдаса жүре алатын тұлға. .  Әрі тележурналист эфир кезінде үнемі сезім мен тартыстың айдынына ескекті қатар салады. Ой арпалысына кейіпкер пікірі қатарласа шығып, сезімге серік болатын лирика мен мұң-шер, әрі ұстасу мен арбасу, айқасу мен айтысу астарласа келіп, эфирде жеңістің я жеңілістің ащы дәмінің бірін татуға тура келеді. Таразы басына ақыл мен парасат, білім мен біліктілік, ой мен идея қатар қойылып, ортақ ойдың қазығына байланып, шиырлана түседі.   

