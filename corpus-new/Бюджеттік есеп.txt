Бюджеттік есеп / Бюджет есебі — бюджеттің атқарылуына және бюджеттік мекемелер шығысының сметаларына бухгалтерлік есеп жүргізу; шаруа- шылық есебі бірыңғай жүйесінің құрамдас бөлігі. Бюджеттік есеп барлық деңгейдегі бюджеттердің атқарылуы барысы туралы ақпаратты жинаудың, тіркеудің, қорытындылаудың ғылыми негізделген жүйесі болып табылады. Шаруашылық есебін жүргізу жүйесінің құрамдас бөлігі ретінде бюджеттік есепте оның үш түрі қамтылады, олар: бухгалтерлік есепте басты рөл атқаратын оперативтік, бухгалтерлік және статистикалық бюджеттік есеп. Бюджеттік есепте бюджеттердің атқарылуы үдерісімен байланысты барлық қаржы-шаруашылық операциялар қамтылады. Ол қазынашылық, қаржы, салық органдарында бюджеттің атқарылуын, бюджеттік мекемелердің кірісі мен шығысы сметаларының атқарылуын есептеуден тұрады.   

