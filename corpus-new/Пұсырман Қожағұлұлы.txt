 Пұсырман Қожағұлұлы (1774, қазіргі Қазалы ауданы – шамамен 1864) – би. Сырдарияның төменгі бойында елді диқаншылыққа, отырықшылыққа бастаған, арық қаздырып, су шығарып, жерді игеруге мұрындық болған. Әсіресе, Қазалы ауданның оңтүстік-батыс өңірін суландыруға күш салған. Осы аймақта Пұсырман қаздырған «Бесарық» жармасы бүгінге дейін халықтың қажетіне жарауда. Пұсырман тарихи деректерге қарағанда, Жанқожа батырмен құрдас, достас, сырлас, ниеттес болған. Батыр жауға аттанарда, жауды жеңіп қайтқанда Пұсырманның отбасына соқпай өтпеген. Бидің кесенесі Сырдарияның Арал теңізіне құяр тұсында (Арал ауданы Жаңақұрылыс елді мекені).  Қазақ энциклопедиясы   

