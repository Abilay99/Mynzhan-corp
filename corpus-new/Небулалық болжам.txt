Небулалық болжам (лат.nebula - мұнар.) - Күн жүйесінің (немесе жалпы аспан денелерінің) ыдыраңқы тозаңнан пайда болғандығын түсіндіретін космогониялық болжам. Планеталардың қатты қызған газ мұнарынан пайда болатыны жөніндегі жорамалға негізделген Лаплас болжамына, планеталардың тозаң мұнарынан түзілетіні жөніндегі Кант болжамына, кейде осы заманғы болжамдарға да сүйене отырып, осы термин қоладныла бастады. Небулалық болжамның негізіне алынған ғарыш денелері мен басқа да ғарыштық заттардың (газ, тозаң) табиғи түрде пайда болуы жөніндегі тұжырымдар қазірге дейін өз мәнін жоғалтқан жоқ (Космогония).  

