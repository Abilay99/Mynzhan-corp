Түктібаев каналы – Қызылорда облысы Қазалы ауданындағы жасанды су арнасы. 1957 жылы салынған. Сырдария өзенінің сол жағалық аңғарында орналасқан. Бастауын Басықара бөгенінен алады. Ұзындығы 88,7 км, су өткізгіштігі 100 м/с, бойында 52 гидротех. құрылыстар бар. Канал 512-бекетке жеткенде үш тармаққа (Ішкі канал, Қараарық, 50 жылдық атынд. канал) бөлінеді. Қараарықтың ұзындығы  42 км, су өткізгіштігі 10 м/с, 1970 ж. салынған, суаратын егіс аумағы 3500 га. 50 жылдық атынд. каналдың Ұзындығы 15 км, су өткізгіштігі 6 м/с, суаратын егісі 4000 га, 1970 ж. салынған. Каналдың жалпы атауы ішкі каналдың атымен аталған. Оның ұзындығы 17 км, су өткізгіштігі 11 м/с, бойындағы гидротех. құрылыс саны 5, суаратын егіс аумағы 3800 га, 1971 жылы салынған.   

