Үтіктеу машинасы. Бұйымды айналмалы білік пен үтіктеу машинасының соған жабысып тұрған ыстық «табанының» (үтігінің) арасына керіп ұстау арқылы үтіктейді. Машинаның аяқпен басатын педалі бар, соның көмегімен «табанның» білікке қажетті мөлшерде қысылуы, сондай-ақ біліктің айналу электр қозғалтқышының ток көзіне қосылып, ажырауы қамтамасыз етіледі. Үтіктеу барысында матаның қалыңдығы ұлғайған сайын оның қысылу күшін автоматтық қондырғы көбейте түседі. Үтік түтікті электрлі қыздырғыш элемент арқылы қызады. Үтіктеу машинасына түрлі маталарды үтіктеу үшін қажет температураны белгілейтін термореттегіш орнатылған.  

