Азимзаде Азим Аслан оғлы ,әз. Əzim Aslan oğlu Əzimzadə  (07.05.1880,Новханы,Баку — 15.06.1943,Баку) - әзірбайжан сатирикалық графикасының негізін салушы, Әзірбайжан ССР-нің халық суретшісі (1927). Қарапайым мұнай жұмысшының отбасында туған. Сурет өнерінің арнаулы мектебінен білім алмаған, өздігінен үйренген суретші. 1906 ж. бастап журалдарда саяси тақырыптарға сурет пен карикатура сала бастады. Ол суреттерде әлеуметтік теңсіздік пен діни нанымдарды ажуа етеді. Суреттері "Молла Насреддин", "Занбур" ("Сона") т.б. журалдарда басылып тұрған. Революциядан кейін Кеңес дәуірінде сулы бояумен салған ("Революцияға дейінгі Бакудегі 100 тип", 1937, Әзірбайжан Р.Мұстафаев атындағы мемлекеттік өнер мұражайы) суреттерінің  құндылығы - орындау тәсілі мен бояулар тоғысуының көркемдігінде. Азимзаде Отан соғысы кезіде бір топ антифашистік келемеж суреттер мен плакаттар жазды ("Тоты қауырсынды қарға" т.б.) 1920 жылдан өмірінің соңғы күндеріне дейін Әзірбайжан сурет училищесінде сабақ беріп,  1932-37 жылдары оның директоры болған. 1923 жылдан    партия мүшесі, 1927 ж. - Әзірбайжан ССР-нің халық суретшісі Азимзаде саяси репрессиядан аман қалған себебі - Әзірбайжан компартияны Орталық Комитетіің төрағасы  Мирджафар Багиров суретшінің талантының табынушысы болған деп есептеледі. Бакуда суретшінің мұражайы бар, көшеге және өзі жұмыс істеген училищеге аты берілген. 2002 жылы Республика сарайының алдында  Азимзадеге ескерткіш орнатылған. «Кос-коса»,1930 Әзірбайжан үйлену тойы,1930 Кедейлерді үйлену тойы,1931 Кәрі әйел мен жаңа әйел,1935 Қыз туған,1937 Кедейлердің оразасы,1938 Әзрбайжан ақыны Физулидың портреті,1914 Насимидің өлім жазасы 

