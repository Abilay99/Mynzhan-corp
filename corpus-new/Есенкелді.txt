Есенкелді (2001 жылға дейін -Ладыженка) — Ақмола облысы Атбасар ауданындағы ауыл, Есенгелді ауылдық округі орталығы. Аудан орталығы – Атбасар қаласынан оңтүстікке қарай 110 км, Астана қаласынан батысқа қарай 360 км жерде, Телекей көлінің шығысында орналасқан. Тұрғыны 806 адам (2009). Іргесі 1905 жылы қаланған. Балабақша, орта мектеп, аурухана, клуб, кітапхана, асхана, пошта бөлімшесі, наубайхана, дүкендер, астық қабылдау кәсіпорны, тұрмыстық қызмет көрсету үйі бар. 2-дүниежүзілік соғыста қаза болғандарға арнап ескерткіш орнатылған. Жақын темір жол станциясы – Атбасар (110 км). 

