Рабиға Есімжанова (1914-1986) Қазақстанның халық әртісі – қазақ әншілерінің ішінде ұлттық бітімі айрықша айшықталып тұратын әншіРабиға Есімжанова Ақмола облысы, Қорғалжын ауданына қарасты Жанбөбек аулында дүниеге келгенР. Есімжанова 1930 жылдары Алматыда ұйымдастырылған музыкалық драма театрының актриса-әнші қызметіне қабылданады. Сол кезде театр репертуарынан түспей жүрген Мұтар Әуезовтің «Еңлік-Кебек» пьесасында Еңліктің рөлін әйгілі дара тума Күляш Байсейітовадан кейін жарқырата сомдаған түлғаға айналды. «Айман-Шолпанда» Айманның, «Қыз Жібекте» Жібектің рөлін шеберлікпен сомдап халықтың шексіз ризашылығына ие болды.1946-1960 жылдар аралығында Қазақ радиосының әншісі болды. 1960 жылдан бастап өмірінің соңына дейін «Қазақконцерт» бірлестігінде халыққа қызмет етті.Рабиға Есімжанова еліміздің мәдениеті мен өнерінің дамуына қосқан зор үлесі үшін мемлекеттік наградалармен марапатталды. «Құрмет белгісі» орденінің иегері, «Қазақстанның еңбек сіңірген әртісі», «Қазақстанның халық әртісі» атанды. " «Айгөлек»  балалар журналы" 

