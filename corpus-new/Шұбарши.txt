Шұбарши — Ақтөбе облысының Темір ауданындағы кент, Шұбарши ауылдық округінің құрамында. Аудан орталығы - Шұбарқұдық кентінен оңтүстік-шығысқа қарай 79 км-дей жерде, Темір өзенінің жағалауының аңғарында орналасқан.  Елді мекен арқылы Ақтөбе-Қандыағаш-Шұбарқұдық-Темір-Кеңқияқ-Шұбарши-Жаңажол тас жолы өтеді.  Іргесі 20 ғасырдың 39-жылдары осы өңірде мұнай кәсіпшілігінің дамуына байланысты қаланған. Кентте “Ақтөбемұнайгаз” ЖШС-нің бөлімшесі, “Айқап”, “Сабор”, “Тасқұдық”, “Кенжылуэнергия”, “Жазира”, “Көкжидемұнай” ЖШС-тері орналасқан. Орта мектеп, амбулатория, бірнеше дүкендер, мейрамхана, клуб, наубайхана, орталық сауда орталығы және басқа да салалар бар. 

