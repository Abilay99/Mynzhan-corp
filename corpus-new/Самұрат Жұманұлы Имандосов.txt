 Жұманұлы Имандосов Самұрат - 1948 жылы 20 маусымда Қызылорда облысы Қазалы ауданының Майлыбас ауылдық кеңесінде туған. Қазақ. Әкесі - Имандосов Жұман (1920 ж. т.), ¥ОС 2-ші топтағы мүгедегі, зейнеткер, кооперативтік жүйеде дайындаушы болып жұмыс істеген. Анасы - Бисембаева Хадиша (1922-2002). Қызылорда гидромелиоративтік техникумының мелиорациялық жұмыстарды механикаландыру факультетін (1967) техник-механик мамандығы бойынша; Жамбылгидромелиоративтік-құрылыс институтының гидромелиорация факультетін (1977) инженер-гидротехник мамандығы бойынша бітірген. Қазақ және орыс тілдерін біледі. «Нұр Отан» ХДП мүшесі (1992 жылдан). «Құрмет белгісі» (1980), «Құрмет» (2001), «Парасат»(2007), «Звeзда Содружества» (2008) ордендерімен; «Астана» (1998), «Қазақстан Парламентіне 10 жыл» (2006) медальдарымен; халықаралық «Объединенная Европа»(2008) сыйлығымен марапатталған. Қазақстанның Құрметті құрылысшысы (2009). Әскери атағы - запастағы аға лейтенант. Діни көзқарасы - мұсылман. Қазақстанның болашағы туралы болжамы - «Дүниежүзіндегі ең гүлденген мемлекет». Хоббиі - саятшылық, преферанс, дойбы. Үйленген. Жұбайы - Бозғұлова Зина Ержігітқызы, дәрігер-педиатр. Қыздары - Имандосова Бақыткүл Самүратқызы (1974 ж. т.), Имандосова Фаризат Самұратқызы (1991 ж. т.);ұлдары - Имандосов Мұрат Самұратұлы (1972 ж. т.), Имандосов Нұрлан Самұратұлы (1977 ж. т.)   

