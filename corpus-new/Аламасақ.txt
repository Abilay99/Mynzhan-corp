Аламасақ  (Heteranthelіum) – астық тұқымдасына жататын бір жылдық шөптесін өсімдіктер туысы. Қазақстанда Қаратау мен Батыс Тянь-Шаньның тау бөктерлеріндегі құрғақ тасты жерлерде өсетін 1 түрі – түкті А. (Н. pіlіferum) бар. Биікт. 5 – 30 см. Сабағы иіле көтеріңкі, жалаң, тегіс. Жапырақтары ұзынша, кейде сыртын түк жапқан. Масағы 2,5 – 7 см, масақшасы жасыл немесе көкшіл түсті. Гүлшоғыры қалың. Мамыр – маусым айларында гүлдеп, жемістенеді. Мал азықтық шөп.    

