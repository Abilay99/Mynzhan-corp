Успенский Сергей Николаевич - (1909  – 2008)  – қайраткер, ғалым. Боровской орман ш. техникумын (1929), Брянск орман ш. институтын (1936) бітірген. Қазақстан орман ш-тарында жұмыс істеді. Шығыс Қазақстан облысы орман ш. басқармасының бастығы (1936  – 46). ҚазКСР орман ш. министрінің орынбасары (1946  – 53), Орман шаруашылығы  бас басқармасының бастығы (1953  – 59) қызметтерін атқарған. 1959 жылдан Қазақ орман шаруашылығы ғылыми-зерттеу институтының директоры болған. Еңбек Қызыл Ту, 3 мәрте «Құрмет белгісі», Октябрь революциясы ордендерімен, медальдармен марапатталған.  

