Жүре шабуылдау  — қорғанатын қарсыластарға қарсы шабуыл жасаудың негізгі әдісі. Ол жасырын әрі қысқа мерзімде жүргізіледі. Жүре шабуылдау әдетте түкпірдегі әскерді тез арада шабуыл шебіне жылжыту арқылы жүргізіледі. Шабуыл шебіне өтуде мотоатқыштық және танк бөлімшелері (бөлімдері) ұрысқа реттеліп, тоқтаусыз шабуыл жасайды. Ядролық және авиация соққыларының, артиллерия мен өз құралдары атысының нәтижелерін, сондай-ак қарсылас қорғанысындағы аралық жерлерді пайдалана отырып, қарсыластардың негізгі, әсіресе, танкіге қарсы құралдары мен адам күшін жоя отырып, бөлімшелер қорғаныс түкпіріне қарай тоқтаусыз әрі тез шабуылдауды жалғастырады.  

