Луи Авад (Эль-Минья, 1915—1990) — Египет филологы және жазушысы. Авад Каир университетінде филология факультетінде білім алған. Кейін білімін жалғастыру мақсатымен Англияға барып, Оксфорд университетіне  қабылданады. 1941 жылы елге оралып, Каир университетінің филология факультетін басқарады. Авад египеттік ғылыми әдеби сынның негізін салады. 1945-1950 жылдарда басқа да жазушылармен бірге марксистік ұстаныммен Египет қоғамында  реформа жүргізуге шақырады. Бұл үндеулер «Феникс» романында көрініс табады. Өзінің «Плутолэнд» поэтикалық жинағында ерік өлеңдерді қолданады. Осы үшін қатты сынға алынады. Бұл ұстанымын Авад 1952 жылғы көтерілістен кейін қалыптастырған болатын. Осының нәтижесінде ол 1954 жылы Каир университетіндегі қызметін босатуға тура келді.  1960 жылы «Аль-Ахрам» газетінің әдеби редакторының қызметіне орналасты. 1964 жылы Египеттің жоғарғы білім беру жүйесін қатты сынға алады. 1970 жылдың ортасынан 1980 жылдарға дейін Египеттегі американдық зерттеу орталығының журналында кеңесші болып қызмет атқарады.  Луи Авад 1990 жылы қайтыс болады.   

