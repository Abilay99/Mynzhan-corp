Жол төсегіш – темір жолдың рельс-шпал торын тасымалдауға және оны төсеуге арналған машина. Рельспен жүретін жол төсегіш құрамында консольдік төсегіш кран, моторлы дизель-платформа және құрамға дайын рельс буындарын жеткізіп тұратын платформа болады (1-сурет). Мұндай жол төсегіштің жұмыс өнімділігі 1,2 км/сағ. Жаңа техникалық жол салуда алдыңғы жағы тракторға тіркелетін, ал артқы жағы 2 шынжыр табанды арбаға орнатылған, порталға сүйенетін жүк көтергіш лебедкамен жабдықталған тракторлы жол төсегіш қолданылады. Мұнда рельс буындары тиелген платформа порталдың астыңғы жағына орнатылады (2-сурет). Тракторлы жол төсегіштің жұмыс өнімділігі бір ауысымда 1 – 2 км.  

