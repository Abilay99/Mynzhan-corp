«Стад де Сюисс» (фр. Stade de Suisse, Wankdorf) — Швейцарияның астанасы Берн қаласындағы футбол стадионы. 2001 жылы бұзылған "Ванкдорф" стадионының орнына жаңадан тұрғызылған. Сыйымдылығы - 31 783 адам. "Янг Бойз" клубы өз алаңындағы матчтарын өткізеді.  Стадиондағы алғашқы матч 2005 жылы 16 шілдеде "Янг Бойз" және "Олимпик Марсель" клубтарының арасында өтіп, қонақтар 3:2 есебімен жеңіске жетті. Бұл кездесуді 14 000 адам тамашалады. Ал ашылу салтанаты 30 шілдеде өтті.  Еуро-2008 турнирінің бірнеше матчы ойнатылды. 2005 жылы "Тун" клубы УЕФА Чемпиондар Лигасындағы өз алаңындағы ойындарын осы стадионда өткізді. Сондай-ақ УЕФА Еуропа Лигасының 2011 жылғы 1/16 финалдағы кездесуін осы стадионда ойнады. 2007 жылы 14 қаңтарда осы стадионда "Берн" және "Лангау" командалары арасында хоккей матчы да ұйымдастырылды. Бар-жоғы 53 сағаттың ішінде 30 076 билет түгел сатылып кетті. 

