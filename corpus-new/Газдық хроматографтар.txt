Газдық хроматографтар. Газ хроматографиясына арналған приборларды құрылысында бірін-бірі алмастыратын тораптар мен тетіктердің қолданылуы қарастырылған. Мұндай приборлар негізінен дәл және көп бағыттағы зерттеулер үшін пайдаланылады. Мұндайда зерттеуші сан түрлі мәселелерді шешеді. Мысалы, бірін-бірі оңай ауыстыратын бағаналарды пайдаланған кезде, тиімді бағананы тез анықтап, онымен белгісіз қосылысты жедел талдайды. Нақ осылайша жазатын, өлшейтін жабдықтарды да ауыстырады.Соңғы кездегі хроматографтар температураны реттейтін бағдарламалармен қамтамасыз етілген. Ол бағдарламаларды тікелей қолмен де, ЭЕМ көмегімен де береді. Ондағы өздігінен жазатын жабдық (принтер) бөлек орналасқан. Қазіргі хроматографтардың басым көпшілігі қарапайымдалумен қатар пернетақтамен басқарылатын микропроцессормен, микрокомпьютермен жабдықталған. Олар нақтылы талдаудың жағдайын қалыптастырып, нәтижелерді есептегенде үлкен септігін тигізеді. Сол сияқты басқарылатын микрокомпьютер түрлі есепееулермен қатар график сала алады. Көптеген хроматографтар тек белгілі мәселені ғана шешуге арналған, атап айтқанда, лабораторияда өнім сапасын бақылау. Мұндай жағдайда бір ғана жазып, тіркейтін аспап жеткілікті, тіпті ол қолмен басқарылып, температураны да реттеуі мүмкін. Әрине, бұл завод өндіріс жағдайындағы бірнеше қайталана беретін талдауға бола береді. Оларды технологиялық желілерде оқулық лабораторияларда да қолдануға болады. Оларға ЛХМ-8МД, ЛХМ-72, J1XM-80 сиякты хроматографтар жатады. Ал, 3400 және Цвет-100секілді түрлері жетілдірілген болса, цвет-500, цвет-1000 маркалалардың соңғы хроматографтарға жатады.  

