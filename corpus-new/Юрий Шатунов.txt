Юрий Шатунов(1973 жылы 6 қыркүйекте Кумертау, Башқұрт КСРО) – кеңес және Ресей әншісі, «Ласковый май» тобының бұрынғы мүшесі.1973 жылы 6 қыркүйекте Башкирия, Кумертау қаласында дүниеге келген. Анасы қайтыс болғаннан кейін Тюльган ауылындағы тәтесінің қолында тәрбиеленеді. Кейін Акбұлақ балалар үйінде бір жыл тұрып, 1986 жылы Оренбург интернатына ауысады, сол жерде ол музыка үйірмесінің жетекшісі Сергей Кузнецовпен танысып, алғашқы өлеңдерін жаза бастайды. «Ласковый май» тобын құрып, оның құрамына Кузнецов,Шатуновпен бірге Вячеслав Пономарев пен Сергей Серков кіреді. Топ би кештерінде өнер көрсетіп, таныла бастайды. 1988 жылы Андрей Разин «Белые Розы» әнін естігеннен кейін, топты өз жетекшілігіне алып, Мәскеуде жаңа «Ласковый май» тобын құрады. Шатунов 1988-1992 жылдары топ құрамында болады. Шатунов топтан шығып кеткеннен кейін топ ыдырап кетеді. 1988 жылы топтан кеткеннен кейін Шатунов жеке шығармашылықпен айналысады, продюсері Аркадий Кудряшев болады. 1993 жылы «Знаешь» атты альбомы жарық көреді. 1992 жылы А. Пугачева Шатуновты өзінің «Рождественская встречасына» қатысуға шақырады. Желтоқсанның аяғында ең алғаш өзінің «Звездная ночь» әнін жеке орындап сахнаға шығады. Танымал өлеңдері: «Белые розы», «Седая ночь», «Все напрасно», «Звездная ночь», «И упав на колени», «Клянусь», «Забудь», «Детство», «Мама», «Не бойся», «Майский вечер», «После выпускного».   

