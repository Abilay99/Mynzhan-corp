Желбұйда– мұрны алғаш тесілген ботаның, тайлақтың мұрындық ағашына байланатын шуда жіп, бүлдірге. Желбұйданы кейде былғарыдан, ысқа ұсталған қайыстың таспасынан, жіңішке өрілген қылдан да жасаған. Желбұйда жеңіл әрі жіңішке етіп жасалады, бұл түйе тартынғанда оның танауы жырылмай, желбұйда үзіліп кетсін деген амал. Желбұйдаға жетек бұйда жалғастырылады. Әдетте жайылымдағы түйелердің жетек бұйдасын шешіп алып, тек желбұйдамен ғана жібереді.     

