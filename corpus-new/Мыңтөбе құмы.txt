 Басқа мағыналар үшін Мыңтөбе деген бетті қараңыз. Мыңтөбе — Атырау облысының оңтүстік-батысын ала орналасқан құм. Құрманғазы және Исатай аудандарының оңтүстігінде. Атырау—Астрахан темір жолын бойлай 60 км-ге жуық жерге созылып жатыр. Ені 25—30 км. Бедері қырқалы-шағылды келеді. Климаты қуаң, континенттік. Қаңтардың орташа температурасы -10°С, шілдеде 25°С. Жауын-шашынның жылдык мөлшері 190 мм, ыза суы 1,5—2 м тереңдіктен кездеседі. Қуаң, кұмды жерге бейімделген өсімдіктер өседі. Ақбөкен, қасқыр, түлкі, қоян, сарышұнақ т. б. кездеседі. Мал қыстатылады. 

