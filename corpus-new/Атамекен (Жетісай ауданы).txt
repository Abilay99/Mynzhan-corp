 Басқа мағыналар үшін Атамекен (айрық) деген бетті қараңыз. Атамекен — Түркістан облысы Жетісай ауданындағы ауыл, Атамекен ауылдық округінің орталығы. Аудан орталығы — Жетісай қаласынан солтүстік-батысқа қарай 22 шақырым қашықтықта орналасқан. Ауылды Достық каналының бір тармағы кесіп өтеді. Ауылдың батысында Жетісай-Шардара тас жолы бар. 1999 жылы жергілікті тұрғындар саны 2072 адам (1079 ер адам және 993 әйел адам) болса, 2009 жылы 2611 адамды (1308 ер адам және 1303 әйел адам) құрады. Халқының басым бөлігі қазақтар. Олардан басқа өзбектер, тәжіктер, орыстар тұрады. 

