Азарика - азракшылар, Нафи б. әл-Азрактың жолын жалғастырушылар. Азарика бірлестігі VII ғ-дың 80 жылдарында пайда болған. Бұл кезде Нафи б. әл-Азрак Ирактағы хариджтықтарға, Омеялықтар халифасына, шииттерге де қарсы үлкен көтерілісін басқарған. КөтерілісшілергеОман мен Йемемнің хариджтықтары да қосылған. Нафи б. әл-Азрак діндарлардыңәміршісі деп жарияланған, Ол 20 мыңдай әскермен эл-Ахуаз, Фарс, Керманды басып алды. Құлдарды азат етуші ретінде азракшылар ауыл тұрғындары арасынан,парсылардан үлкен қолдау тапты. Сол кезде азрақшылар лагеріндегі арабтармен парсылардың арасында қайшылықтар туды. Нафи қаза тапқаннан кейін Катари б.әл-Фуджа басшылық еткен әскер бірнеше қосындарға бөлінді, бұл оның әскериқуатын әлсіретті. 15 жылға созылған көтеріліс талқандалды. Азракшы-арабтардыңКатари бастаған соңғы қосыны Табарстанда 699 ж. жеңіліс тапты. Бірақазракшылардың бас көтерулері VIII – IX ғ-ларда да басылған жоқ. Төменгі Иракпен Хузистанда 14 жыл (869 - 83) бойына азракшы Әли б. Мұхаммед көсемі болғанқара түсті құлдар-зиндждердің қуатты көтерілісі толастамады. Оларда қолынақару алып және жұртты дінсіздерге қарсы күреске шақыратын адам «лайықты» имам деп есептеледі. Осы ниетпен олар Әлиді, Османды және олардың жақтаушыларын да, Хариджтықтар қозғалысына қосылмағандардың бәрін де дінсіздер деп жариялан, «дінді саналы түрде жасыру» қағидасын жоққа шығарды.  

