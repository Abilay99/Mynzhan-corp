Нұрлыкент ауылдық округі – Жамбыл облысы Жуалы ауданындағы әкімшілік бірлік.  Құрамына Нұрлыкент, Түктібай ауылдары және Қосбастау тиемір жол айрығы кіреді. Орталығы – Нұрлыкент ауылы. Ауылдық округтің жалпы жер көлемі 9574 га. Ауыл шаруашылығына жарамды жері 7499 га, оның ішінде тәлімдік жері 5937 га, суармалы жері 1158 га, жайылымдық 3026, шабындығы 3100 га.  Тұрғындары 4313 адам (2009). Округте 2 орта мектеп, кітапхана, фельдшерлік-акушерлік пункт, пошта байланысы бар. Округ аумағынан Теріс өзені ағып өтеді. Күн шығысында Теріс-Ащыбұлақ су қоймасы бар. Солтүстігінен Алматы-Ташкент тас жолы, оңтүстігінен Алматы темір жолы өтеді. 

