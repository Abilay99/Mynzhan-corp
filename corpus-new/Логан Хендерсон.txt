Логан Филлип Хендерсон (ағылш. Logan Phillip Henderson; 14 қыркүйек, 1989; Норт Ричлэнд Хиллз, Техас, АҚШ) — американдық композитор, әнші, актер және продюсер.  Логан өлең айтуды жақсы көрді, бірақ өзін әнші деп санамаған. «Табысқа алға» сериалындағы Логан Митчеллдің рөлімен танымал. «Big Time Rush» тобының бұрынғы мүшесі. Логан Хендерсон Норт Ричлэнд Хиллз қаласында дүниеге келді. Логанның өзінен кіші 11 жасар Пресли деген қарындасы бар. 18 жасында Калифорния штатына көшер алдында, «Жұманың түнгі шамдары» сериалында шағын рөлі болған.  Логанды танымал қылған рөл – Логан Митчеллдің «Табысқа алға» сериалындағы рөлі. 2009 жылы Логан «Sony Music Entertainment» және «Columbia Records» компанияларымен шартқа тұрды. «Big Time Rush», «The City Is Ours», «Halfway There» және  «Til I Forget About You» деген танымал синглдар жазып, 2010 жылдың 11 қазанында «BTR» үнтаспасын шығарды. Big Time Rush 2011 жылы 21 қарашасында «Elevate» атты үнтаспасын шығарды. Логан Николас Ферлонгпен бірге «Time of Our Life», «Music Sounds Better With U», «Love Me Love Me» және «SuperStar» өлеңдерін жазған. 

