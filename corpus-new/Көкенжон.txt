Көкенжон – Балқаш көлі мен Лепсі өзені аралығындағы қырқалы үстірт.  Алматы облысы Сарқан ауданында. Батыстан шығысқа қарай 40 – 45 км-ге созылып жатыр, ені 17 – 20 км. Орташа биіктігі 350 – 420 м, абсолюттік биіктігі 467 м. Шығысында Белсексеуіл, оңтүстігінде Лепсі өзені арқылы Күшікжал құмды алқабымен шектелген. Орта тұсында сор батпақ кездеседі. Үстірт палеоген кезеңінің құмтас, туф және туфтектес тақтатастарынан түзілген.  Шөлдің қоңыр сұр топырағында бұйырғын, еркек шөп, теріскен, көкпек, баялыш, жусан өседі.  

