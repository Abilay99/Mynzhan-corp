Ибраһим Әбілғазыұлы Оңаев (19.5.1913, Қарағанды облысы Ульянов ауданы 4 ауылы - 1994) - металлург, техника ғылыми доктары (1968), профессор (1969), ҚР ҰҒА мүшесі (1972), ҚР еңбек сіңірген ғылым қайраткері (1971). Қазақтың тау-кен институтын бітірген (1941). Қарсақбай мыс қорыту зауытында (1941-44), Қазақстан Ғылым Академиясы Металлургия және кен байыту институтында (аспирант, кіші ғылыми қызметкер, лаборатория меңгерушісі, институт директорының орынбасары, 1944-74), Қаныш Сәтбаев атындағы ҚазҰТУ-да кафедра меңгерушісі (1974) қызметтерін атқарды. Сәтбаевқа арналған «Қаныш аға» естеліктер жинағына енген «Қанкеш аға» деуші едік» деген мақаласында ұлы ғалымның тұлғасын, жас буынға жәрдемін, оның ішінде езінің жеке басына қатысты Қаныш Имантайұлынан көрген жақсылығын еске алады. Оңаев Қаныш ағаның оқуға түсуіне, оқу барысында қадағалап отырып, жақсы маман болып шығуына үлес қосқанын ерекше ыстық ықыласпен еске алады.   

