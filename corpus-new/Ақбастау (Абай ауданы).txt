 Басқа мағыналар үшін Ақбастау деген бетті қараңыз. Ақбастау — Қарағанды облысы Абай ауданындағы ауыл, Ақбастау ауылдық округі орталығы. Аудан орталығы - Абай қаласынан оңтүстік-шығысқа қарай 56 км-дей жерде, Нұра өзенінің аңғарында, Ақбастау тауының етегінде орналасқан.  20 ғасырдың 60-жылдарына дейін Тельман ауданы ұжымшарларының жайлауы болған. 1961 жылы 4 мамырыңда «Ақбастау» кеңшары ұйымдастырылған. Жерінің жалпы ауданы - 85,5 мың. га. Шаруашылықтың мамандырылған негізгі бағыттары - мал бордақылау, қосымша саласы - егін егу болды.  Кеңшар негізінде 17 шаруа қожалығы құрылған (2006).  Жергілікті тұрғындар саны 1999 жылы 958 адам (485 еркек және 473 әйел) болса, 2009 жылы 579 адамды (286 еркек және 293 әйел) құрады. Округтің елді мекендерінде (Тихоновка, Калинин, Ленин) орта мектеп, ОДА, клуб, кітапхана, басқа да мәдени-тұрмыстық мекемелер бар. Ауыл басқа елді мекендермен автомобиль жолдары арқылы байланысады. Ең жақын Қарағанды темір жол стансасы 80 км жерде. 

