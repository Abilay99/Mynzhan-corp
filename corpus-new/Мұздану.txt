Мұздану (Обледенение) — ұшақтың, арнайы жабдықтардың сыртқы детальдары мен қондырғыларында әуеде ұшу кезінде су тамшыларының қатуына байланысты мұздың жиналуы. Ұшу кезінде мұздың жиналуы ұшақтың салмағын ауырлатып, оның аэродинамикалық сипатын төмендетеді, соның салдарынан ұшақ жылдамдығын жоғалтып, қозғалтқыштың күші төмендейді, кейде тіпті ұшақты басқару мүмкін болмайды. Мұздануға қарсы арнайы құралы болмаған жағдайда мұзданудан биіктігін төмендету немесе ұшу жылдамдығын 300 м/сек-қа дейін көтеру арқылы сақтана алады.  

