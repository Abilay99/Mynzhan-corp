Аптылай Бұрқашев (20.01.1945 жылы туған, Қазалы ауданы, Бекарыстан би ауылы) –ғалым, медицина ғылымының докторы (1984), профессор (1985). КСРО спорт шебері (1969). Әлеуметтік Ғалымдар академиясының академигі (2001).  Ақтөбе медицинa институтын бітірген (1967). 1973 – 83 жылы Алматы мемлекеттік медицина институтында емдік физкультура және спорттық медицина кафедрасының ассистенті, доценті, меңгерушісі, 1984 – 2001 жылы Қазақ физкультура институтының ғылыми жұмыстар жөніндегі проректоры, 2001 – 2003 жылы халықаралық қазақ-түрік университеті Алматы бөлімшесінде директордың орынбасары қызметтерін атқарды. 2004 жылдан Республикалық допингке қарсы орталықта директордың орынбасары.  Бұрқашевтің негізгі ғылыми еңбектері емдік физкультура және спорттық медицина мәселелеріне арналған. Осы салалар бойынша екі монографиясы жарық көрген. Екі өнертапқыштың авторы.   

