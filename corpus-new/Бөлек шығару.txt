Бөлек шығару - үйленген ұлдарына енші беріп, жеке отау етіп шығару. Бөлек шығару - алдағы тіршілігін қамтамасыз ететіндей мал-мүлік бөліп беріп, отбасылық құрылымды тиімді үйлестірудің ғасырлар бойы қалыптасқан тәсілі. Отбасында үйленген үлкен ұлды жеке шаруашылық құрып, бөлек шығарса, кенже ұлы әке шаңырағының, яғни әке дүние-мүлкінің иесі болып қалады. Қазақы ортадағы әлеуметтік қатынасты реттеудің ілкімді институттарының бірі. Сонымен бірге шаруашылық-экономикалық қатынастарды ұйымдастырудың да тиімді тәсілдерінің бірі болды.  

