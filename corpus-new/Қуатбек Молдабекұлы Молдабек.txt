Қуатбек Молдабекұлы  Молдабек (8. 3. 1942 жылы туған, Алматы облысы, Қапал ауданы, Көлтабан ауылы) — тіл білімі маманы, филология ғылымы кандидаты (1979), доцент (1986). Алматы педагогикалық шетел тілдері институтының неміс тілі факультетін бітірген (1966). 1966— 1968 ж. орта мектепте неміс тілінің мұғалімі. 1968-1970 ж. Алматы қаласы А. Жұбанов атындағы республикалық музыка мектебінде неміс тілі пәнінің оқытушысы. 1970-1980 ж. Әл-Фараби атындағы Қазақ мемлекеттік ұлттық университетінің, шетел тілдері кафедрасында оқытушы. 1980-1992 ж. филология факультетіндегі қазақ тілі кафедрасында аға оқытушы, доцент. 1992-1996 ж. Алматы технологиялық институты қазақ тілі кафедрасының меңгерушісі, тілдер кафедрасының аға оқытушысы, доценті. ғылыми- зерттеу жұмыстары қазақ тілінің лексикасы, сөзжасамы, тілдер ара қатынасы, қазақ тілін бөгде тіл ретінде оқытып, үйретудің әдістемесімен байланысты.   

