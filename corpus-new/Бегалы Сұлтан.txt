Бегалы сұлтан (туған-өлген жылы белгісіз) - сұлтан, Кіші жүз ханы Нұралының баласы. Ханның Ресейдегі аманаты болды (1760 - 63). Кейін әкесінің әр түрлі тапсырмаларын орындады. 1771 жылы Санкт-Петербургте болып, Екатерина ІІ-ге әкесінің хатын тапсырды.  1792 жылы Бегалы сұлтан канцлер А. Безбородкадан өзінің қол астындағы қазақтарды бағыныштылықта ұстау үшін Жайық өзені бойынан, Сахаровск қамалына жақын жерден бау-бақшалы үй салып беруді өтінді. 1815 жылғы құжатта Кіші жүздің алаша руын басқарғаны аталады.  

