Индонезия Ұлттық футбол құрамасы — халықаралық футбол жарыстарында Индонезияның атынан сынға түсетін ұлттық құрама. АФК және ФИФА мүшесі. Басқарушы орган: Индонезия Футбол Қауымдастығы. 1957 жылға дейін Голландиялық Шығыс-Үндістан деп аталып келді.  1938 жылғы әлем чемпионатына да осы ескі атаумен қатысқан. 1938 жылғы әлем чемпионатының іріктеуінде бұлардың қарсыласы Жапония іріктеуге қатысудан бас тартты да, Индонезия чемпионат жолдамасын оп-оңай иеленді. 1/8 финалда сол кездің күшті құрамасы Мажарстаннан 0:6 есебімен ұтылып, елдеріне қайтты.  Содан бері әлі әлем чемпионатына қатысқан емес. 2015 жылы 30 мамырда футбол ісіне мемлекеттің кедергі келтіруіне байланысты, "саяси халі тұрақсыз" деген сылтаумен ФИФА Индонезия құрамасын мүшеліктен шығарып жіберді де, 2018 жылғы әлем чемпионатының іріктеуі мен 2019 жылғы Азия кубогының іріктеуіне қатыса алмады. 2016 жылы 13 мамырда қайтадан мүше болды.  Мельбурн 1956 — 1/4 финал ФИФА сайтында Индонезия құрамасы жайлы 

