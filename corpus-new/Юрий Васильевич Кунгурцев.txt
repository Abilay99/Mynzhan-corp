Юрий Васильевич Кунгурцев (16.4.1936, Ресей, Қорған облысы Мокроусов ауданы Пороги ауылы – 2003) – жазушы. Свердловск мемлекеттік университетін бітірген (1962). Ұзақ жылдар бойы Шымкентте орыс тілінде шығатын облыстық газетте қызмет істеп, әдеби қызметкерден редакторлыққа дейінгі жолдан өтті.  Оңтүстік Қазақстан Кунгурцев үшін шын мәніндегі шығармашылық отан болды. Оның барлық шығармалары дерлік осы өңір туралы жазылған.  «Колодец Жексена», «Оставайся слушать журавлей», «В четверг, дождливый день», «По высокой траве – берега», «Прямой свет», «Свет негасимой звезды» кітаптары жарық көрген. Е.Тұрысовтың, Д.Досжанның, Қ.Төлеметовтың, Ә.Қалмырзаевтың кітаптарын орыс тіліне аударған.  

