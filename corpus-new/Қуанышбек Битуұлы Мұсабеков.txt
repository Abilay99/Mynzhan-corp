Қуанышбек Битуұлы Мұсабеков (15.5.1940 жылы, Оңтүстік Қазақстан облысы Түркістан қаласы) – химия ғылымдарының докторы (1984), профессор (1986). Қазақ КСР-і Білім беру ісінің үздігі (1988). ҚазМУ-ды (1964, қазіргі ҚазҰУ), КСРО ҒА Жоғары молекулалық қосылыстар институтының аспирантурасын (1969) бітірген. ҚазҰУ-да кафедра меңгерушісі (1972–2009), декан (1987–95) қызметтерін атқарды. 2009 жылдан профессор  «Коллоидно-химические основы использование ассоциатов полиэлектролитов с поверхностно-активными веществами на границах раздела саз» тақырыбында  докторантуралық диссертация қорғады. Негізгі ғылыми еңбектері дәрі-дәрмектік препараттарды, белоктарды сорбциялық тазалау үшін жоғары өнімді иониттер жасау, беттік активті заттардың (БАЗ) және дәрі-дәрмектік заттардың коллоидты-химия және физиология әсерлерін суда еритін полимерлер және олардың торлы аналогтарымен реттеудің ғылыми негізін жасауға, т.б. арналған. 800-ден астам ғылыми жарияланымның, 2 монографияның, оқу-құралдарының авторы.   

