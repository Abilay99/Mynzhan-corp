Тұрдықұл Омарәлиев  (2.11. 1932 жылы туған, Қазығұрт ауданы Киров кеңшары) – ғалым, техника ғылымдарының докторы (1991), профессор (1992). Қазақ мемлекеттік университетін бітірген (1954). 1954–57 жылы Қазақстан ҒА химия ғылымдары институтында және КСРО ғылым академиясының Мәскеу қаласындағы жанғыш пайдалы қазбалар институтында отынның химия технологиясы бойынша тағылымдамадан өткен. 1958 жылдан Қазақ химия-технология институтының (қазіргі Оңтүстік Қазақстан мемлекеттік университеті) мұнай, газ және полимерлер технологиясы кафедрасының оқытушысы, кіші ғылыми қызметкері, аға оқытушысы, доценті, кафедра меңгерушісі, профессоры. 205 ғылыми еңбектің, 20 өнертабыстар мен патенттердің авторы.  

