Абай — Ақмола облысы Егіндікөл ауданындағы ауыл, Абай ауылдық округі орталығы. Іргесі тың және тыңайған жерді игеруге байланысты 1954 жылы қаланған. Аудан орталығы - Егіндікөл ауылынан оңтүстікке қарай 42 км, Теңіз көлінің солтүстік жағалауында орналасқан. Тұрғыны 170 адам (2009).  Мектепке дейінгі мекеме, орта мектеп, клуб, кітапхана, емдеу амбулаториясы халыққа қызмет көрсетеді. Абай ауылы арқылы облысқа маңызы бар Егіндікөл — Қорғалжын автомобиль жолы өтеді. Ең жақын темір жол  станциясы — Жалтыр (166 км). 

