Әжуан, жасыл Әжуан немесе таңқурайшыл Әжуан (Hippolais icterina) - жоны жасылдау қоңыр және бауыры жасылдау сары, сарықасқаға ұқсас шағын денелі(12-15 г) құс.  Алайда тұмсығының түбі айқабақтікі тәрізді жалпақтау, тұмсықасты - ақшыл. Өте ширақ құс - ағаштың бөрікбасында үнемі ұшып-қонып жүреді, ал кейде шыбыншы сияқты тік аспандап жүреді. Өзге құстардың жағымды және алуан түрлі әуезін қосып, әдемі үн шығарып ысқырады. Аталықтары күні бойы сайрайды, ал маусым қызғанда - түнімен де сайрайды. Жасыл Әжуан Қазақстан аумағы арқылы Жайықты бойлай, Шығыс Каспий маңымен үнемі ұшып өтеді. Әзірге  анықталмағанымен, жасыл әжуанның Көкшетау көтерілімінің орманды үлескілерінде ұялайтыны туралы болжам бар. Қазақстаннан оның ұясы табылмаған. Шөл әжуан (Hippolis languida)- қашықтан қарағанда өзге меңгірлектен ажыратуы қиынырақ болатын құс. Шөл әжуан тау тауларына дейін шөл және шөлдік төбешіктердің бұталы үлескілерінде мекендейді. Барылдауық міңгірлеуікке қарағанда әлі де аз зерттелген. Құстар. А.Ф.Ковшарь, В.А. Ковшарь  

