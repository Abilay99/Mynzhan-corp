    Кез - келген зерттеулерді жүргізер алдында - зерттеулердің мақсаттары мен міндеттерін анықтап алу қажет. Бұл өз кезегінде зерттеу әдістерін таңдауға, мәліметтерді толық жинауға және нақты тұжырымдар жасауға, сондай-ақ уақытты қысқартып, ақшаны күшті үнемдеуге негіз болады. Алайда әртүрлі мәселелердің туындауына байланысты зерттеу барысында өзгерістер болуы да мүмкін.     Организмдерді жинау кезінде ескерілетін бірнеше жағдайлар бар:     1. Зерттеулер жүргізетін жерге байланысты шыққан заңдармен танысу.     2. Экологиялық зерттеулерді жүргізер алдында сол территорияның иесінен (жеке адам, заңды тұлға) рұқсат алу.     3. Жергілікті, өлкелік қоғамдардан, жоғарғы оқу орындарынан, табиғатты қорғау қоғамдарынан кеңес алу.     4. Организмдерді тіршілік ету ортасынан шығармау және оларды керексіз жоймау.     5. Мүмкіндігінше тіршілік ету ортасына нұқсан келтірмей шымды, тасты, бөренені т.б. орнына қою.     6. Зерттеу үшін қажетті организмдердің особьтарын мейлінше азырақ алып, мүмкіндік болса болса артығьш бұрьшы орныша қою.     7. Жануарларды анықтау үшін лабораторияға тасымалдау кезінде оларды бір-бірінен бөлек ұстау. Мысалы, бір ыдыста көпқылтанды құрттар мен шаянды бірге ұстамау керек. Ол үшін әртүрлі шыны ыдыстарды, полиэтилен пакеттерді, пробиркаларды қолданған дұрыс.     8. Зерттеу кезінде сол жердің тіршілік ету ортасы, климаттық  жағдайлары сияқты барынша көп мәліметтерді жазып отыру қажет. Өйткені бұл мәліметтер жинаған үлгі-нұсқаларды талдау кезінде өте маңызды болып табылады. Организмдердің тіршілік ету ортасы ерекшеліктерін дұрыс, рет-ретімен жазған жөн.     а) тау жыныстары мен субстрат туралы сипаттама (өсімдіктер жабыны, топырағы және т.б.);     ә) жергілікті жердің сипаты (мысалы, жалпақ беткей, оңтүстік жағы , ылдилық бұрышы және т.б.);     б) су сіңіргіштігі;     в) құмның, топырақтың түрі;     г) топырақтың, судың, ауаның температурасы;     ғ) топырақтың, судың қышқылдығы немесе сілтілігі;     д) бұлттануы, жауын-шашыны;     е) ауаның салыстырмалы ылғалдығы;     ж) жарьіқтың қарқындылығы (мысалы, көлеңке және ашық жер);     з) желдің бағыты мен жылдамдығы (ақырын, қатты, дауыл, оңтүстік-шығыстан, т.б.);     и) мезгілі, уақыты;     Осы ерекшеліктердің кейбіреуінің қалай жазылуын төмендегі үлгіден көруге болады.     Эдафикалық, физиологиялық, климаттық ерекшеліктерін жазудың далалық күнделігі:     Аудан _________________________________________________________________     Координатасы    ________________________________________________________     Мезгілі  _______________________________________________________________ 1.Субстрат(топырақ)     а) жер беті ерекшеліктері _______________________________________________________________     ә)А қабатының тереңдігі  _______________________________________________________________     б)В қабатының тереңдігі  _______________________________________________________________     в) С қабатының тереңдігі  _______________________________________________________________     г)рН  _______________________________________________________________     ғ)Температура _______________________________________________________________ 2. Топография     а) беткейдің орналасуы _______________________________________________________________     бұрышы  _______________________________________________________________     ә)теңіз бетінен биіктігі _______________________________________________________________     б) рельеф _______________________________________________________________     в) су сіңіргіштігі _______________________________________________________________     г) жердің пайдалануы _______________________________________________________________     ғ) судың деңгейінің төмендігі немесе жоғары болуы биіктігі _______________________________________________________________ 3. Климат     а) ауа температурасы  _______________________________________________________________     ә) жауын-шашын мөлшері  _______________________________________________________________     б) бұлттылығы (күннің ашық болуы) _______________________________________________________________     в) салыстырмалы ылғалдығы _______________________________________________________________     г) желдің бағыты _______________________________________________________________     ғ) желдің жылдамдығы  _______________________________________________________________     д) уақыты _______________________________________________________________ Мұнан басқа мәліметтерді жинаудың көптеген әдістері бар.Олар кестеде көрсетілген. Организмдерді жинау әдістерінің түрлері (цилиндрмен) құйғышы (сулы     Зерттеу кезінде топыраққа түскен организмдерді жинап, санап, анықтап қажет болса босатып тұру керек. Егер тұзақ шұңқыр түрінде болса оған жыртқыш та, қорегі де түсуі мүмкін. Сөйтіп жинау кезінде қорегі болмай да қалуы мүмкін. Сондықтан зерттеу объектілерін жансыздандыру үшін ыдыстың ішіне 70%-ды спирт құйылады. Экожүйенің абиотикалық және биотикалық компоненттері зерттелетін учаскелер бір қалыпта болу үшін, әдетте трансекталар және шаршы төртбұрыштар (квадраттар) салып, үлгілерді жинау сол аумақта жүргізіледі.     Сызықты трансекта. Бұл әдісті біртектес аумақтарда да қолдануға болады. Алайда, іс жүзінде сызықты трансекта әдісін зерттелетін аумақтағы бір популяциялардың басқа тіршілік ортасы мен популяцияларға ауысқан жерлерінде қолданады. Екі қазық арасында жер бетімен тартылған жіп трансекта бағытың көрсетеді. Сөйтіп тек трансекта сызығы бойындағы организмдер ғана жиналады.     Таспалы (лента) трансекта. Таспалы трансекта әдісі бойыншазерттелетін тіршілік ету ортасы бойымен бір-бірінен 0,5 м немесе 1,0 м ара қашықтықта болатын екі сызықта трансекта тартылады. Есеп осы екі сызық oртасында жүргізіледі.     Сызықта немесе таспалы трансекта бойында биіктіктің өзгеруі трансекта профилін құрайды да, бұл өзгерістерді мәліметтерді жазу кезінде сызып көрсетеді.     Трансекта түрін таңдау зерттеудің сапалық және сандықсипатына, қажетті дәлдігіне, тіршілік етіп жатқан организмдердің ерекшелігіне, зерттелетін территорияның көлеміне, уақыттың азды-көптігіне байланысты. Шағын қашықтықтарда сызықты трансектаны салып, сызық бойындағы әрбір өсімдікті жазуға болады. Ал үлкен көлемдегі учаскелерді зерттеу кезінде әр бір метр немесе басқа белгілі бір өлшемдегі түрлерді жазып отыру керек.     Квадрат (төртбұрыш). Бұл құрал белгілі бір көлемдегі, мысалы 0,25 м2, 1м2 металл немесе ағаштан жасалған төртбұрыш рама. Алып жүруге қолайлы болу үшін алмалы-салмалы болғаны жақсы.      Раманы трансектаның бір жағына қойып ішіндегі аумақты есептеп шығады. Сонан соң раманы сызық бойымен орнын ауыстырып басқа нүктелерге ауыстырып отырады. Зерттеу түріне қарай рама ішіндегі түрлерді жазып немесе санап отырады. Зерттеулер жүйелі болу үшін раманың толықтай ішіндегі түрлерді ғана емес, жарым-жартылай еніп тұрған түрлерді де есептейді. Зерттеу талаптарына сай төртбұрыш раманың түрін өзгертіп, әртүрлі көлемдегі секцияларга бөлуге болады. Бұл әсіресе зерттелетін аумақта бірнеше өсімдік түрі кездесетін болса өте ыңғайлы. Егер зерттелетін жердің өсімдіктер жамылғысы бірыңғай болса   төртбұрыш раманы трансектадан тыс қолдануға да болады. Осылай үлгіні кездейсоқ сұрыптау үшін раманы иықтың үстімен арт жаққа сермеп лақтырып, сол түскен жердегі раманың ішіндегі түрлерді есептейді. Территорияның үлкен жерін қамту үшін бұл әдісті бірнеше рет қайталайды.     Нүктелі әдіс(темір өзекті (бізді) рама).Бұл                                 бірнеше саңылаулары бар, сол тесіктері арқылы темір өзек (біз) өткізуге болатын рама. Әсіресе мұндай рама өсімдіктері бірін-бірі көмкеріп жауып тұратын, өсімдіктерге бай трансекталар бойын зерттеуде өте ыңғайлы. Темір өзекті әрбір саңылаудан (тесіктен) өткізіп, жерге қарай бойлаған кезде өзекке жанасқан түрлерді ретімен жазып отырады.     Тұрақты квадрат (төртбұрыш).                             Қауымдастықтардың ауысуына (сукцессия) немесе маусымдық өзгерістеріне арналған ұзақ уақытты экологиялық зерттеулер кезінде тұрақты квадратты (төртбұрышты) немесе трансектаны қолданады. Абиотикалық және абиотикалық зерттеулер жүргізу үшін қазықтарға нейлон жіппен бекітіліп тартылған учаскелерді белгілеп алады. Сол арқылы болып жатқан өзгерістерді, олардың бағыттарын және соған әсер ететін факторларды түсінуге болады.   

