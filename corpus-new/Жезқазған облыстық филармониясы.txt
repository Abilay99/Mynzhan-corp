Жезқазған облыстық филармониясы, Жезқазған облыстық (бұрынғы) мемлекеттік филармониясы - концерттік ұйым. 1984 ж. С.Елеусізов пен А.Молдағайыновтың ұйымдастыруымен ашылды. Филармония құрамында қазақ, орыс, шет ел музыкасын насихаттайтын "Байқоңыр", "Жезкиік" эстрадалық жастар ансамблі, "Қайырлы кеш", вокалдық-аспаптық ансамблі, балаларға арналған қуыршақ бригадасы, ішекті аспаптар квартеті мен баяншылар триосы жұмыс істеді. Көркемдік жетекшісі Б.Қазығұлов (1984 жылдан) болды. Филармония ұжымы республиканың көптеген қалаларында өнер көрсетті. 

