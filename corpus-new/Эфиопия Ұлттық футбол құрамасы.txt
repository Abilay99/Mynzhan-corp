Эфиопия Ұлттық футбол құрамасы — Халықаралық футбол жарыстарында Эфиопияның намысын қорғайтын құрама. ФИФА және КАФ мүшесі. 1962 жылғы Африка чемпионы. Елдегі футбол ұйымы 1943 жылы құрылып, тоғыз жылдан соң ФИФА-ға тіркелді. Африка Ұлттары кубогы өткізіле бастаған кезде Эфиопия турнирдің басты фавориттерінің бірі болған. 1957 жылы-ақ күміс жүлде иеленді, екі жылдан соң қола жүлдеге қол жеткізді. Ал 1962 жылы тунрнирде жеңіп шықты. 1970 жылға дейін турнирге тұрақты қатысты да, кейін мүлдем әлсіреп кетті. 1970 жылдан соң осы күнге дейін Африка кубоыгының финалдық кезеңіне не-бары үш рет қана шығыпты. Соңғы рет 2013 жылы қатысып, топтан шыға алмады. Ешқашан әлем чемпионатына қатыспаған. 

