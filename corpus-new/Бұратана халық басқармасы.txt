Бұратана халық басқармасы - Шығыс Сібірдегі бурят, саха (якут), хакас халықтарын басқару үшін 1822 жылы 22 шілдеде құрылған әкімшілік-шаруашылық мекеме. Әрбір бұратана халық басқармасы бірнеше қонысты қамтыды. Ол округ бастығының бұйрық-жарлығы мен сот үкімін орындап, елден алым-салықтар жинады. Басқарма мүшелігіне жергілікті халық өкілдері де сайланып, оның құрамын генерал-губернатор түпкілікті бекітті. Негізінен Ресей өкіметінің отаршылдық саясатын жүзеге асыруға қызмет етті. 1901 жылы бұратана халық басқармасы болыстық басқармамен алмастырылды. Қазақ энцклопедиясы II Том   

