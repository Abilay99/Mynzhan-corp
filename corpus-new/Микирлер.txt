Микирлер – Үндістанның Ассам штатының солтүстігін мекендейтін халық. Жалпы саны 300 мың адамдай. Микирлер Тибет-бирма тілінде сөйлейді. Діни көзқарастарында көне анимистік нанымға сенушілік көбірек сақталған. Микирлер негізінен отамалы, ішінара сатылы егін шаруашылығымен айналысады. Отбасылық қатынасы моногамиялық некеге негізделіп, рулық экзогамиялық тәртіп берік сақталған. Қалыңдық үшін қыз әкесіне бірнеше жыл еңбек ету тәртібі кеңінен қолданылады. 

