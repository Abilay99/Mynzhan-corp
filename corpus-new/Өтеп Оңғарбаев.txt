Өтеп Оңғарбаев (1899 жыл, Алматы облысы, Жамбыл ауданы, Қарасу – 1946 жыл) – ақын.  Жамбыл Жабайұлымен және оның төңірегіндегі ақындармен тұздас-дәмдес болып, шығармашылық байланыс жасап тұрған. «Алтын заң», «Фрунзе батыр», «Мақыш батыр туралы поэма» деп аталған шығармалары 1937 жылы «Халық ақындарының өлеңдері» жинағында жарияланды. Фрунзе мен Мақышқа арналған дастандары орыс тіліне аударылып, олардың үзінділері «Творчество народов СССР» (Мәскеу, 1938) жинағында басылып шықты. Өлеңдері жергілікті газеттерде жарияланып тұрған. 

