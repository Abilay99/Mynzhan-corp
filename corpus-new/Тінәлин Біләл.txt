Тінәлин Біләл (1884 – 1965, Бабай ауылы) – партия, кеңес қайраткері, С.Сейфуллиннің үзеңгілес серігі. Омбы қаласында большевиктер партиясына өткен (1917). Сол жылы Ақмола қаласына қазақтардың арасына келіп, үгіт жүргізіп саяси өмірге араласқан. Ақмолалық совдептер ұсталғанда Омбыға кетіп қалды. 1919 ж. қамалды. Түрмеден шыққан Тінәлинді Ақмолада С.Сейфуллин қарсы алды. Тінәлин Ақмола уездік атқару комитеті төрағасының орынбасары болып сайланып, Орынбордағы БОАК мүшелігіне қабылданды (1924). С.Сейфуллин «Тар жол, тайғақ кешу» атты кітабында: "Тінәлин сияқты батырлар келмегенде, біз жеңбес едік", – деп еске алды. Орден, медальдармен марапатталған.  

