Шомлаи Артур (28.2.1883, Бадупешт-11.11.1951)- венгр актері, қоғам қайраткері, ВХР халық артисі (1951). 1900 жылы Будапешттегі ( "Вигсинхаз" театры) театр студиясын бітіргеннен кейін провинциялық театрларда ойнады. 1905 жылы "Вигсинхаз" театрына қайта оралды. Бұдан кейін будапешттің көптеген театрларында қызмет етіп,Гамлет, король Лир (Шекспирдің осы аттас трагедияларында), Тиборц, Петур (Катонаның "Банк-Банында"), Президент (Шиллердің "Зұлымдық пен махаббатында") т.б. рольдерді орындады. 1945 жылдан Ұлттық театрда қызмет етті. Ол-венгр ұллтық театр өнеріндегі реалистік бағыттың негізін салушылардың бірі. Алғаш рет Венгр актерлері одағын басқарды. ВХР мемлекет сыйлығының лауреаты (1948,1951).  Қазақ Совет Энциклопедиясы 

