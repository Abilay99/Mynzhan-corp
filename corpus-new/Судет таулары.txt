СУДЕТ ТАУЛАРЫ (Sudety, Sudeten) – Батыс Еуропаның Польша, Чехия, Германия аумндағы жүйе. Батыстан оңтүстік-шығысқа қарай 300 км-ге созыла орналасқан жеке жоталардан тұрады. Судет тауларының ең биік бөлігі – Крконоше тауы (1602 м). Негізінен гранит, гнейс, тақтатас, құмтастан тұрады. Судет тауларынан Эльба, Одра, Морава, т.б. өзендер басталады. Климаты қоңыржай, қаңтардың орташа темп-расы 3 – 5С, шілдеде 8 – 12С. Жылдық жауын-шашын мөлш. 800 – 1400 мм. Тау етегінде емен, шамшат, беткейінде шырша, самырсын ормандары, басында бұта, шалғын өседі. 

