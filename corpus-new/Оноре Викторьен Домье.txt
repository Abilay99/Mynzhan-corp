Оноре Викторьен Домье,   фр. Honoré Victorin Daumier - (26.02.1808, Марсель - 11.02.1879, Вальмодуа) - француз кескіндемешісі әрі график-суретші. Әйнекшінің баласы Домье жас кезінде литографиямен шұғылданған. 1830ж - Революциядан  кейін саяси карикатураның шебері ретінде көрінеді. Литографиялық, мүсіндік шарждарында, ағашқа ойып салған суреттерінде  Домье жұмысшылар мен революционерлердің, бостандық жолында шайқасушылар мен қаза тапқандардың образын жасау арқылы буржуазиялық-дворяндық реакциясына аяусыз әшкерелейді ("Заң шығаратын түйін", "Баспасөз бостандығы", "Транснонен көшесі..." 1834). Домьенің литографиялық алғашкы еңбектері саяси қортындыға бара алатын батылдығымен, реалисттік мазмұнының тереңдігімен көзге түсті. 1835ж - Саяси карикатураға тыйым салынғанан кейін  Домье тұрмыстық сатираға ден қойып, дүниеқоңыз, көлгірсіген соттар мен чиновниктердің пасықтығын ажуалады. 1848ж және 60-70 жылдардағы революция тұсында Домье саяси сатираға қайтада оралды. Франция-Пруссия соғысына арнаған патриоттық еңбегі ашу-ызаға, иронияға толды. Домьені кескіндемелеріндегі идеялық тереңдік, тақырып ауқымының кеңдігі, тұжырымдылық пен жинақылық,композицияларындағы шиыршық атқан шиеленіс бояулар сәулесі суретшінің көзі тірісінде танылған жоқ. Бұл саладағы шығармаларында сатирамен қатаркаһармандық образдар, халық көтерілісі тақырыбы,қарапайым адамдар өмірі және кезбе сауықшылардың романтикалық-гротескілік тұлғалары да басты оры алады. Суретші Дон Кихот образын жасауға да ат салысып жүрді. Домье творчествосы - ХІХ ғасырдағы сыншыл раелизмнің шыңы. «Көтеріліс» (1848) «Алмұрттар». Луи-Филиппқа карикатура (1831) Виктор Гюго. (1849) "Диірменші, оның баласы және есек" (1849) «Дон Кихот» (1868) 

