Табиғи электр өрісі әдісі (орыс. Метод естественного электрического поля) — жер қыртысы қойнауларында етек алған физикалық және химиялық процестер салдарынан туындайтын табиғи шоғырлы электр өрістерін зерттеуге негізделген электрбарлау әдісі. Табиғи шоғырлы электр өрістері мен кейбір пайдалы қазба кенорындары, таужыныстардың кейбір түрлері және кейбір гидрогеологиялық процестер  арасындағы байланыстар барынша жақсы зерттелген. Табиғи электр өрісі әдісі әсіресе сульфидті кенорындарды және графит кенорындарын зерттеуге, пириттенген және графиттенген таужыныстарды карталау ісінде өте тиімді.  

