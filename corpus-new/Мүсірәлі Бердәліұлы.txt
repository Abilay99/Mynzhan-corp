 Мүсірәлі Бердәліұлы (т.-ө.ж. белгісіз) – күйші-композитор. Бөкей ордасында дүниеге келген, Дәулеткерей Шығайұлының замандасы, досы әрі оның күйлерін ел арасына таратып насихаттаушы. А.В. Затаевич “Қазақтың 500 ән мен күйі” жинағында Мүсірәлінің жеті күйін (“Ортба”, “Кенжебай”, “Атқа алған”, “Тұндырма”, “Мүсірәлі күйі”, “Қаражан”, “Ақжелең”, “Ақсақ құлан”) нотаға түсірген. Мүсірәлі  күйлері терең мазмұндылығымен, өрнекті әуен-сазымен әрі өзіндік ырғағымен ерекшеленеді. Күйші шығармаларын біздің заманымызға жеткізген домбырашылар – Д.Нұрпейісова, Махамбет пен Науша Бөкейхановтар, тағы басқа.  

