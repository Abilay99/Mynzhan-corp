УЕФА Чемпиондар Лигасы 2005/06 — УЕФА Чемпиондар Лигасының 14-ші, УЕФА Чемпиондар Кубогының 51-ші маусымы. Финал Париждегі "Стад де Франс" стадионында өтті. "Барселона" 2:1 есебімен "Арсеналды" ұтып, екінші рет турнир жеңімпазы атанды. Қазақстанның атынан тұңғыш рет "Қайрат" қатысты. Алғашқы раундта Словакияның "Артмедия" командасымен күн сынасты. 12 шілдеде Алматыда өткен ойында 2:0 есебімен жеңіске жетті. Бір аптадан соң Сенец қалашығында өткен ойында негізгі уақыт 2:0 есебімен "Артмедияның" пайдасына шешіліп, тағы да 30 минут ойнауға мәжбүр болды. Қосымша уақыттар бастала бере қайраттықтар бір гол соғып, мәселені шешіп қойғандай әсер қалдырды. Бірақ артынша төрешінің белгілеген күмәнді пенальтиі, соңғы таймға қосымша минуттарды тым көп қосып жіберуі салдарынан, алматылықтар 1:4 есебімен жеңілуге мәжбүр болды. 

