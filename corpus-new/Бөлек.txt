Бөлек — Алматы облысы Еңбекшіқазақ ауданындағы ауыл, Бөлек ауылдық округі орталығы.  Аудан орталығы — Есік қалысынан солтүстікке қарай 4 км-дей жерде, Іле Алатауының солтүстік бөктеріндегі қоңыржай агроклиматты белдемде орналасқан.  1999 жылы тұрғындар саны 2224 адам (1099 ер адам және 1125 әйел адам) болса, 2009 жылы 4355 адамды (2139 ер адам және 2216 әйел адам) құрады. Бөлекте Есік шарап зауыты, “Шырын” серіктестігі, шаруа қожалықтары мен кооперативтер жұмыс істейді.  Орта мектеп, мәдениет үйі, дәрігерлік пункт бар. Тұрғындары басқа елді мекендермен автомобиль жолы арқылы қатынасады.  

