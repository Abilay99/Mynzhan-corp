Бәдір шайқасы (һижра жыл санауы бойынша 17 рамазан 2 жыл, 17 наурыз 624 жыл) — Мұхаммед ﷺ Меккеден Мединеге қоныс аударғаннан кейін Құрайыш тайпасымен болған алғашқы шайқас. Шайқасқа онымен бірге қоныс аударған муһажирлер мен Мединелік ансарлар қатысты. Бұл шайқаста мұсылмандар жеңіске жетіп, Ислам қарсыластарының көбісінің көзін жойды. Жасақтың бастапқы мақсаты Әбу Суфйан бастаған керуенді басып алу болатын. Бұны естіген құрайыш тайпасы 950 адамнан құралған әскер жинап, қарсы шығады. Мұсылмандардың саны 313 адам болатын. Екі жақтың әскері Бәдір құдықтары орналасқан аймақта кездесті. 

