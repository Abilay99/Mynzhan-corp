 Дәуіт Стюарт (ағыл. David Stewart 1357 — шам. 1386) — 1371 жылдан бастап Стратерн графы, Шотландия ханзадасы, XIV ғасыр шотланд магнаты. Ол король Роберт II-нің екінші некесі Ефимия де Росстен туған үлкен ұлы. Роберт патша 1371 жылы 27 наурызда, тәж кигізу жорасынан кейін келесі күні, Дәуітке Стратерн графы титулын берді. 1371 жылы 19 маусымда Аркарт бародығы граматасын сыйлады. 1375 жылы 21 наурызда Кейтнесстегі Брааль бекінісін алды, сондай-ақ 1375 жыл мен 28 желтоқсан 1377 жыл аралығында «Стратерн мен Кейтнесс палатин графы» деп аталып жұргенде, Кейтнесс графы титулын алды. 1385 жылы Аркарт қамалын қолға алған өгей ағасы, Бухан графы, Александр Стюартпен соттасты. Ол қашан қайтыс болғаны анық емес, бірақ 1386 жылы наурызда болуы мүмкін, қалай болғанда да 1389 жылдан кейін емес. Оның әйелі Гленесктен келген сэр Александр Линдсидің қызы, 1-ші Кроуфорд графы, Дәуіт Линдсидің апайы болды. Оларда Ефимия деген қыз туды. Кейін ол графтықты мұрагерлікпен алды. 

