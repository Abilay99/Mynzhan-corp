Иван Павлович Щеголихин (1.4.1927 ж., Қостанай облысы Қарабалық ауданы Новотроицк ауылы - 2010 жыл, Алматы) – жазушы, аудармашы, ҚР халық жазушысы.  ҚазПИ-ді (ҚазҰПУ) бітірген (1956). 1956 – 57 ж. республикалық сан.-эпидемиялық станцияда дәрігер, 1957 – 76 ж. “Советский Казахстан” (қазіргі “Простор”) журналында бөлім меңгерушісі, бас редактордың орынбасары болды.  Әскери атағы - отставкадағы медицина қызметінің лейтенанты. Діни көзқарасы - «Бәрі үшін ортақ Құдайдың барына сенемін». Қазақстанның болашағы туралы болжамы - «Жағымды. Мемлекеттің болашағы жөнінде көбірек ойлау. Амандық - тек көп ұлттың достығында». Хоббиі - спорт, бокс, жеңіл атлетика, волейбол, автомобильдер, алыс сапарларға шығу, кітап, журналдар оқу, Интернет, ескі әндер. Сүйіп оқитын әдебиеті - А.С.Пушкин, М.Ю.Лермонтов,Ф.М.Достоевский, И.С.Бунин, В.В.Набоков, Э.Хемингуэй,Ф.Ницше. Жұбайы - Щеголихина (Федорова) Иветта Николаевна, медицина ғылымдарының кандидаты, зейнеткер, дәрігер-кардиолог болған. Қызы - Галина, хореограф; ұлы - Андрей,марқұм, суретші болған. Немересі - Дмитрий, дизайнер.  

