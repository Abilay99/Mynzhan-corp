Бұлдырты  — Батыс Қазақстан облысы Сырым ауданындағы ауыл, Бұлдырты ауылдық округі орталығы.  Аудан орталығы - Жымпиты ауылының оңтүстік-шығысына қарай 45 км-дей жерде, Бұлдырты өзенінің жағалауында орналасқан. Құрғақ қоңыржай агроклиматтық белдемде жатыр. Жері шөлейтті, сұр, бозғылт-сұр топырақты. Жусан, бетеге, селеу, көде, ши өседі. Тұрғыны 1990 адам (2009). Шаруа қожалықтары мен өндірістік шаруашылықтар жұмыс істейді. Орта мектеп, дәрігерлік-амбулаториялық пункт, т.б. мекемелер бар. Тұрғындары басқа елді мекендермен автомобиль жолы арқылы қатынасады, Самара-Шымкент жолынан 12 шақырым жерде орналасқан. Бұлдырты ауылдық округіне 4 елді-мекен кіреді: Бұлдырты, Көкөріс, Қарақұдық және Жарқамыс.  

