Әдемі инелік - жәндіктер отрядының бірі. Кезі үлкен, құрсағы ұзын. Денесі көк түсті. Өзен мен бұлақтардың маңында тіршілік етеді. Жұмыртқасын ащылау не тұщы суға, ьлғалды топыраққа, кейде есімдік сабағына бір-бірден немесе топтап (300 жұмыртқаға дейін) салады. Қыстаған жұмыртқадан жаздың екінші жартысында желбезегімен тыныс алатын дернәсіл шығады. Олар келесі жылы жаз шыға тез дамып, бірнеше рет түлеп, маусым айында ересек инелікке айналады.  Әдемі инеліктің шаруашылық маңызы аз, бірақ зиянды жәндіктердің дернәсілдерін, маса, сона, шыбын, т.б. жеп, пайда келтіреді. Әдемі инеліктің дернөсілі балыққа, су құстарына жем. Қазақстанның "Қызыл кітабына" енгізілген.  

