 Басқа мағыналар үшін Дубровное деген бетті қараңыз. Дубровное — Солтүстік Қазақстан облысы Мамлют ауданындағы ауыл, Дубровин ауылдық округі орталығы. Аудан орталығы – Мамлют қаласынан оңтүстік-батысқа қарай 35 км-дей жерде, Есіл даласының батысындағы Горькое және Дубровное көлдерінің аралығында, әр түрлі астық тұқымдас шөптер өскен қара топырақты орманды дала белдемінде орналасқан.  Іргесі 18 ғасырдың аяғында қаланған. 1957 жылдан 1997 жылға дейін “Дубровное” астық кеңшарының орталығы болды. 1997 жылдан оның негізінде шаруа қожалықтары, кооперативтік шаруашылықтар құрылды. Дубровноеде машина-трактор жөндеу шеберханасы, май мен кірпіш заттары, астық қабылдау пункті жұмыс істейді. Орта мектеп, мәдениет үйі, т.б. мекемелер бар. Тұрғындары басқа елді мекендермен автомобиль жолы арқылы қатынасады. 1999 жылда жергілікті халық саны 1096 адам (536 еркек және 560 әйел) болса,  2009 жылғы санақтың мәлiметтерi бойынша, ауылда 781 адам тұрады (371 еркек және 410 әйел). 

