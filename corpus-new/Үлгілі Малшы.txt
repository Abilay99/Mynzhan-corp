Үлгілі Малшы — Шығыс Қазақстан облысы Көкпекті ауданындағы ауыл, Үлгілі Малшы ауылдық округі орталығы.  Аудан орталығы - Көкпекті ауылынан оңтүстік-шығысқа қарай 76 км жерде, Кіші Бөкен өзенінің сол жағасына таяу тұста, Бұқтырма бөгенінің оңтүстік-батыс жағалауындағы далалық белдемде орналасқан. 1999 жылы жергілікті тұрғындар саны 1349 адам (704 ер адам және 645 әйел адам) болса, 2009 жылы 959 адамды (507 ер адам және 452 әйел адам) құрады. Іргесі 1932 жылы ет бағытындағы ірі қара мал өсіру мақсатында ұйымдастырылған “Үлгілі малшы” кеңшарының және онымен аттас ауылдық кеңестің орталығы есебінде қаланған. 90-жылдардың орта кезінде кеңшардың таратылуына байланысты мұнда шаруа қожалықтары құрылды. 

