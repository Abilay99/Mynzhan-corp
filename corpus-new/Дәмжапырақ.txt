Дәмжапырақ немесе Лавр (лат. Laurus) - Лавр тұқымдасына жататын субтропикалық мәңгі жасыл ағаштар не бұталар тегі. Көбіне Жерорта теңізінің жағалауынан таралған. Мәңгіжасыл, бұтақты өсімдіктерге жатады. Гүлдері ақ түсті, ұсақ, ерекше әдемі емес, жапырақтары қатты, қабықты болып келеді. Дәмжапырақтың жапырақтары ежелден Грекия елінде жеңістің, даңқ пен ұлылықтың белгісі ретінде жоғары бағаланады. Оның құрамында эфир майы, цинеол, капрон, сірке қышқылы бар. Табиғатта өсетін  дәмжапырақты  көптеген ауруларды емдеуге қолданады. Отанында табиғатта өссе, Қазақстанда дәмжапырақтың Laurus nobilis деген түрін үй жағдайында өсіреді. Жапырағының ұзындығы  10 см. Тәбет ашатын қасиеті үшін, жапырақтарын тағамға қосады. Көктем кезінде гүлдейді. Гүлінің түсі ақ, алтын түстес.  Күтімі өте жеңіл, шыдамды, ауруларға шалдыға  бермейді. Ағаш секілді үлкен  болып кететіндіктен, сабақтарын кесіп, бойының  биіктігін белгілі бір қалыпта сақтауға болады.  Жапырағы кезекті орналасқан, қалың, беті жылтыр. Гүлі ұсақ ақшыл сары, шатыр тәрізді гүл шоғырына жинақталған. Жемісі қара көк, бір тұқымды. Жарық және алакөлеңкелі жерде де өсе береді. Қыста температура 12-15 °C - дан төмен болмағаны дұрыс.  Қыс кезінде сирек, жаз бен күз аралығында мол суғарады. Жапырақтарына  күнделікті су бүркіп тұрған жөн.  Көктем және жаз айларында арнайы тыңайтқышпен айына бір рет қоректендіру қажет. Жапырақтары шаң болып кетсе, зиянкестерге шалдығуы мүмкін. Тұқымы, қалемшесі, өскіндері арқылы көбейтуге болады 

