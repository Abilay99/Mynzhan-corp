Оңтүстік Академия футбол клубы — 2018 жылы Шымкентте құрылған жастар футбол клубы. 2018 жылға дейін БИІК, СДЮШОР №7 деген атаулармен ойнаған клубтың жолын жалғастырушы ұжым. "Оңтүстік" футбол академиясының түлектерінен құралған команда. 2018 жылы Қазақстан екінші лигасына қатысып, екінші орын алды да, бірінші лигаға жолдама алды. Өз алаңындағы ойындарын БИІК футбол орталығындағы стадиондарда өткізеді. 2018 жылы екінші лигада жақсы өнер көрсетті. 40 кездесудің 27-сінде жеңіске жетіп, Астана жастар клубынан соң екінші орынды иеденді. Бұл жетістік оларға бірінші лигаға жолдама әперді. 2019 жылы бірінші лигада өнер көрсетуге мүмкіндік алып, маусымды сәтті бастады. Әуелі жерлестері "Қыранды" 3:1 есебімен тізе бүктірді. Екінші турда сырт алаңда "Екібастұзды" 1:0 есебімен ұтып, алты ұпаймен екінші орынға шықты. 2018 жылғы Қазақстан кубогында бірінші кезеңнен аса алмады. 2019 жылы бірінші кезеңде  «СДЮСШОР №8» (Астана), "Арыс", Дидар Сыдықбек ФО (Астана) клубтарымен бір топқа түсіп, бірінші орын алды. 1/8 финалда "Қайсардан" 1:2 есебімен ұтылып, жарыстан шығып қалды. 

