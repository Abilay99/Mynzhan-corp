Шондонг (вьетн. hang Sơn Đoòng) — Вьетнамда орналасқан үңгір, әлемдегі ең ірі үңгір. Үңгірде жылдам жерасты өзені ағады. Үңгір Карбон/Перм кезеңдерінде құрылған. Шондонг үңгірін 1991 жылы жергілікті тұрғын Хо Хан тапқан. Ол сол кезде үңгірге тік құлама кесірінен кіре алмады. Әлемге үңгір 2009 жылы бір топ британ ғалымдарының Пхо-Нха-Ке-Бангты барлауға келгенде белгілі болды . Британ ғалымдары ол жылы кальциттен жасалған биік қабырғаның кесірінен кіре алмай, тек 2010 жылы үңгірдің ішіне кіреді . Лимбертстың айтуынша үңгір көршілес орналасқан Пхонг-Нха үңгірінен бес есе ірі. Шондонгтың ең ірі палатасының көлемі 5 км., биіктігі 200 м. және ені 150 м. тең. Үңгірдің ішкі жағында биіктігі 70 метрге тең әлемдегі ең биік сталагмит орналасқан . 2013 жылдың тамыз айында үңгірді зерттеуге бағасы 3 000 долларға тең алғашқы туристтік топ экскурсияға барды. Болашақта үңгірге баратын осындай экскурсиялар жобаланған. 

