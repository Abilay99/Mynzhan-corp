Иммунологиялық (иммундық) күй — белгілі бір ауру не басқа бір процестер кезінде алынған иммунитет жүйесінің әр түйіндерінің жағдайы. Иммунологиялық күй организмнің сау кезіндегісі мен оның зақымдалған кезіндегі екі түріне (арнайы антигенді және арнайы емес антигенді) сай болып бөлінеді. Арнайы антигенді түрі одан әрі тағы алты түрге — аллергиялық, аутоиммундық, онкологиялық, трансплантациялық, енімдік, инфекциялық — бөлінеді. Ал арнайы емес антигенді үш түрге — біріншілік және екіншілік иммундытапшылық, лимфопролиферативтік — бөлінеді. Бұлардың бәрі де аурудың түріне қарай жалпы немесе жергілікті иммунологиялық күй белгісін береді.   

