Оперативтік-тактикалық бірлестік (оперативно-тактическое объединение) — қарулы күштердің бір түрінің арнайы әскерлері мен қызметтері, түрлі әскер түрлерінің құрамалары мен бөлімдері. Кейде ол оперативтік-тактикалық немесе жоғары тактикалық құрама деп те аталады. Оперативтік-стратегиялық, кейде оперативтік бірлестік құрамында оперативтік-тактикалық және тактикалық міндеттерді орындауға арналған. Әдетте, жалпы әскери (далалық) армияның немесе әуе шабуылына қарсы қорғаныс армиясының, майданның (армиялар тобының), ал бейбіт уақытта әскери округтың құрамына кіреді.  

