Геденбергит — силикаттар класының пироксендер тобына жататын минерал. Моноклиндік пироксендер изоморфтық қатарының кальций темірлі мүшесі. Химиялық формуласы: СаFе [SI2O6]. Кристалдары призма, агрегаттары түйірлі, сәулелі, сояулы. Түсі — қою жасыл, қоңырлау, сызығы жасыл реңді ашық сұр, жылтырлығы — шыныдай, қаттылығы — 5,5-6, жіктілігі (110) жетілген, ара бұрышы — 87°, меншікті салмағы — 3,5-3,6. Карбонатты жыныстар бойынша дамыған метасоматиттерге (скарндарға) тән.   

