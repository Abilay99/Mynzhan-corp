Далматин — ірі ит тұқымы. Үстінде дақтары бар және көне заманнан белгілі болған иттер. Далматиндер жеткілікті дәрежеде белсенді, таза ауада көп жүруді талап ететін иттер. Далматин - үлкен қашықтықтардан өте алатын, жеткілікті үлкен, күшті, шыдамды ит. Төбеттерінің бойы 56-62 см дейін жетеді. Ал ұрғашысының бойы 54-60 см дейін жете алады. Бұл тұқымның төбеттерінің салмағы 27-32 кг, ұрғашыларының салмағы 24-29 кг. Далматиндардің темпераменті өте теңгерімді. Бұл тұқымның бір ерекшелігі бар. Қара-ала далматиндердің мұрыны әрқашан қара болу керек, ал қоңыр-ала далматиндердің мұрыны міндетті түрде қоңыр болу керек.Еріндері салбырап тұрмауы керек. Қоңыр-ала  далматиндердің көздері қоңыр болады. Қара-ала далматиндердің көздері ашық-қоңыр. Осы ит тұқымының құлақтары, басқа ит тұқымдарына қарағанда биік орналасқан. Көлемі орташа. Далматиннің құйрығы секіру буынына жетіп, жай қалыпта төмен қарап, ал қозғалыста көтеріліп тұрады, бірақ оралып та, тіп-тіке де болмауы керек.   

