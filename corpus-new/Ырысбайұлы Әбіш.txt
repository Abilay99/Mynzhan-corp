Ырысбайұлы Әбіш (1867, қазіргі Амангелді ауданы, 7-а. Жалдама бойы – 27.08.1937) – 1916 жылғы Торғай көтерілісі басшыларының бірі, сарғаскер. Көтерілісшілердің алғашқы тобымен бірге қолына қару алып, патша үкіметінің жазалаушы отрядтарына қарсы барлық қимылдарғы қатысқан. Кеңес өкіметі орнағаннан кейін өлкеде серіктестіктер мен ұжымшарлар ұйымдастыру жұмыстарына белсене араласып, Шиаяқ а-нан «Құмкөл» серіктестігін құрған. 1931-1932 жылдарындағы аштық кезінде Жалдама өзенін бөгеп, суармалы егіншілікті дамытуға мұрындық болды. 1935 жылы «Жасбуын» мектебінің негізін қаласып, 60 балалық интернат үйін салдырған. 1937 жылы «халық жауы» деген жаламен ұсталып, атылды. 

