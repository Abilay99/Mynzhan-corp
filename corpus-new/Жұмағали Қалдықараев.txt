Жұмағали Қалдықараев (1922 – 1944, Бейнеу ауданы Сам құмы) – Кеңес Одағының Батыры. 1941 жылы өз еркімен соғысқа аттанып, 7-гвардиялық дивизияның құрамында соғысқан. Днепр өзенінен Кеңес армиясының өтуіне жағдай жасаған ерен ерлігі үшін Кеңес Одағының Батыры атағы берілді (1944). 1944 жылы Белоруссияның Морозь қаласы үшін болған шайқаста ерлікпен қаза тапқан. Бейіті Морозь қаласындағы бауырластар зиратында. Қалдықараев атына мектеп, көше аттары беріліп, Бейнеу ауданының орталығына ескерткіш орнатылған.   

