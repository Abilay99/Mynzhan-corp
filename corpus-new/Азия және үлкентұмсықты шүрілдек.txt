Азия және үлкентұмсықты шүрілдек – бұларды шөл балықшылары деп атайды. Екеуінің де дене пішіні және қылықтары  шүрілдектерге тән. Салмақтары 90 – 100 г шамасында болады.  Олар тез жүгіреді, жерге жақын, екпіндеп ұшады. Азия шүрілдегінің көзі айналасында қара дағы жоқ, ал сары жолағы жалпақтау. Ең негізгі айырмашылығы – біріншісінің тұмсығы жуандау, екіншісінде жіңішкелеу. Бұл екі шүрілдек те судан алыс, шөлді аймақтарда тіршілік етеді. Қазақстанда екі шүрілдек те наурыздан қыркүйек айына дейін болады.  

