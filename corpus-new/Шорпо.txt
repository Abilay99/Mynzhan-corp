Шорпо (қырғыз тағамы) Семіз қой етін сүйегімен қоса кесектеп(1 порцияға шамамен 3—4 кесектеп) шабады да, үстіне тұз бен бұрыш сеуіп, қойдың майы шыжғырылған кастрюльге салып, қызарғанша қуырады. Мұнан кейін дөңгелектеп туралған пияз, помидор қосып, су құйып (8 стакан) қайнатады да, үстіне текшелеп туралған картоп салып, қақпағын жауып қойып пісіреді. Ұсақтап туралған көкөністі дастарқанға бөлек қояды.600 г қой етіне: 700 г картоп, 4—5 помидор, 1 бас пияз, 120 г қой майы, көкөніс, қызыл бұрыш (ұнтақ), тұз-татымына қарай.   

