Шүлбі — Шығыс Қазақстан облысы Семей қалалық әкімдігі аумағындағы кент, Шүлбі кенттік әкімдігі орталығы.  Семей қаласынан шығысқа қарай 70 км жерде, Шүлбі бөгені жағалауында орналасқан.  1999 жылы жергілікті тұрғындар саны 4585 адам (2215 ер адам және 2370 әйел адам) болса, 2009 жылы 3149 адамды (1470 ер адам және 1679 әйел адам) құрады. Іргесі 1978 жылы Шүлбі СЭС-і салынуына байланысты қаланған. Кентте СЭС-ке қызмет көрсететін кәсіпорындар (AES “Шүлбі СЭС” ЖШС-і, Ертіс-гидроқұрылыс” АҚ) мен мекемелер орналасқан.   

