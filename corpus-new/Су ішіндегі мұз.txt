Су ішіндегі мұз— су қабатындағы немесе су түбіндегі мұз кристалдарының жиынтығы. Мөлдір емес, ақшыл сұр түсті жөкеге ұқсаған, ретсіз қалыптасқан мұз кристалдарынан тұрады. Судың барлық қабаттарында суыну процесі бір қалыпта болып, температурасы 0°С-ден төмендеген әрі кристалдану ядролары болған жағдайда қалыптасады. Су ішіндегі мұз тек су беті ашық болғанда ғана қалыптасуы мүмкін.   

