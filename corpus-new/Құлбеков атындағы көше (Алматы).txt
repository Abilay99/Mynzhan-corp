Көшеге халықтың сүйікті шоуы - «Тамаша» ойын-сауық отауының белгілі актері, Қазақстан Республикасының еңбек сіңірген артисі Тоқсын Құлбековтің есімі (Алматы қаласы мәслихатының 6.03.2008 № 283 шешімі мен Алматы қаласы әкімдігінің 14.03.2008 № 2/139 қаулысы) берілген. Ол қазақ радиосында диктор, режиссер қызметтерін атқарған. Көше Әуезов ауданындағы «Қалқаман-2» шағынауданында орналасқан. Көшенің ұзындығы - 1300 метр.  

