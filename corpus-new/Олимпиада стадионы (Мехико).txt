Олимпиада стадионы (исп. Estadio Olímpico Universitario), сондай-ақ Олимпико Университарио деген атаумен де белгілі — Мексиканың астанасы Мехико қаласында орналасқан стадион. 1950 жылы іргесі қаланып, екі жылдан соң пайдалануға берілді. 1968 жылғы Жазғы Олимпиада Ойындарының басты аренасы, көп функционалды стадион. Мексиканың "УНАМ Пумас" футбол клубы өз алаңындағы ойындарын өткізеді. Сондай-ақ Америка футболының да матчтары өткізіліп тұрады. 1986 жылғы әлем чемпионатының бірнеше кездесуі ойнатылды.  

