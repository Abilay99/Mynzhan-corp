Генералиссимус (лат. generalіssіmus — ең басты, ең жоғары) — кейбір мемлекеттердің Қарулы Күштеріндегі ең жоғары атақ.  Бұл көбінесе Батыс Еуропа елдерінде одақтас елдердің біріккен әскерлерінің бас қолбасшысына құрметті атақ ретінде, кейде билеуші әулет отбасыларының мүшелері мен мемлекттік қайраткерлеріне берілген. Генералиссимус атағын алғаш рет Францияда герцог Анжуйский (1569) иемденді. Ресейде бұл атақ воевода А.С.Шейнге (1695), князь А.Д.Меньшиковке (1727), граф А.В. Суворовқа (1799) берілді. Кеңестер Одағында Генералиссимус атағын 1945 ж. 27 маусымда И.В. Сталин алды.Генералиссимус атағын дүние жүзі бойынша 30-дан астам адам алған. Әдепкіде құрметті атақ, ретінде елдің карулы күштерінің бас қолбасшысына (көбінесе соғыс кезеңінде ғана) берілсе, кейде патша әулетінен шыққан адамдарға және мемлекеттік қайраткерлерге берілді. 

