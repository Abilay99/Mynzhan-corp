Илария шырышы (лат. Eremurus hilariae) – шырыштар тұқымдасының шырыш туысына жататын сирек кездесетін түр.  Онша биік емес Алымтау жотасының етегінде (Қапланбек елді мекені маңында) кездеседі. Батыс Тянь-Шань эндемигі. Қазақстан жерінен тыс өте сирек Өзбекстан мен Тәжікстанда таралған. Орта Азия Университетінің атақты ботанигі, профессор Илария Алексеевна Райкова (1896-1981) құрметіне осылай аталған. Аласа таулар мен тау етегіндегі тасты-шағыл тасты және сазды-гипсті беткейлерде өседі. Саны төмен, жерді игеру (құрылыс және жер жырту) және малды шектен тыс жаю әсерінен азайып отыр. Популяцияның қазіргі жағдайын анықтап, ерекше қорғалатын жерлер ұйымдастыру керек. 

