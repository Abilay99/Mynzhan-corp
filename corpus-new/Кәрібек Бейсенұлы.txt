Кәрібек Бейсенұлы (1902-1929), Арқаның белгілі күйшісі. Шет ауданының түлегі. Арғынның Қаракесек Кәрсөн руынан. Қыздарбек күйші шәкірттерінің ең жасы һәм ең дарындысы болған адам. Кәрібек атақты Шортанбай ақынның Қалаулы дейтін қарындасынан туған жиені. Қыздарбектің шеберлігін, домбыра тартыс әдісін толық меңгерген Кәрібекке замандастары Қыздарбектін күйлерін қалап тартқызатын болған. Кәрібектің «Шер қосбасар» күйі ғана ел арасында сакталып қалған. 1929 жылы мезгілсіз қайтыс болған.  

