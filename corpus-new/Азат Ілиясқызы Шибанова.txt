Шибанова Азат Ілиясқызы (1933 жылы туған, Өзбекстан, Ташкент қаласы) – медицина ғылымының докторы (1981), профессор (1990). Халықаралық цитологтар академиясының мүшесі (1993). Алматы мемлекеттік медицина институтын (1957, қазіргі Қазақ ұлттық медициналық университеті) және аспирантурасын (1960) бітірген. 1960 жылдан Қазақ онкология және радиология ғылыми-зерттеу институтында ғылыми қызметкер, лаборатория меңгерушісі қызметтерін атқарды. 200-ден астам ғылыми жарияланымның авторы. «Құрмет Белгісі» орденімен марапатталған.  

