Ро́джер Фе́дерер (нем. Roger Federer, 8 тамыз 1981 жылы, Базель, Швейцарияда туған) - 1998 жылдан бастап швейцариялық профессионал теннисші.  Федерер германо-швейцариялық Роберт Федерер мен африканерикалық Линет Дю Ранд отбасында дүниеге келді. Жастайынан неміс, француз және ағылшын тілдерінде сөйлеп келеді. Теннисшінің өз айтуынша оның есімі Роже емес, Роджер деп айтылуы дұрыс. Роджер Федерерде Швейцария және ОАР елдерінің азаматтығы бар. Бірақ, ол спорттық жарыстарға Швейцария елінің атынан қатысып жүр. 2008 ж. тамыздың 8-інде өзінің 27-ші туған күнінде Роджер Федерерге Бейжің Олимпиадасының ашылу салтанатында Швейцария құрамасының туын ұстап шығу құрметін иемденді. Сондай-ақ ол 2004 ж. Афины Олимпиадасында Швейцария туын ұстап шыққан болатын. Роджер бұрынғы теннисші Мирке Вавринецке (жоғарғы көрсеткіші әлемдік рейтингте - 76 орын) үйленген. Олар 2000 ж. кездесе бастады, кездесіп жүрген кездерінде екеуі де Сидней Олимпиадасында өнер керсеткен болатын. Өзінің соңғы ойынын Мирке 2002 ж. ойнады, осы ойында ол аяғын жарақаттап алды. 2009 ж. наурыздың 13-інде, Роджер және оның жұбайы нәресте сүюге дайындалып жүргендері туралы жариялады. 2009 ж. шілденің 23-інде Федерер әке болды: оның жұбайы Мирослава Вавринец екі қызды дүниеге алып келді, оларды Майла Роуз (ағыл. Myla Rose) және Шарлин Рива (ағыл. Charlene Riva) деп атады. Қазіргі күні жеке сында барлық төрт Үлкен Шлем турнирінің үш жеңімпаздарының бірі болып табылады (сонымен қатар Рафаэль Надаль және Серена Уильямс). Көптеген теннистік рекордтардың иегері, соның ішінде екі Үлкен Шлем турнирін 5 рет қатарынан ұтып (Уимблдон 2003-2007 ж. және АҚШ Ашық чемпионатын 2004-2008 ж.), тоқтаусыз Үлкен Шлем турнирлерінің финалдарында өнер көрсеткен (10 финал қатарынан), Үлкен Шлем турнирлерінде финалда онаған саны жағынан (22 финал), және Үлкен Шлем турнирлерінде жартылай финалға шығуы жағынан (23 жартылай финал қатарынан) рекордтар жасаған. Тарихтағы тұңғыш теннисші, 50 рет үш Үлкен Шлем турнирін жеке сында жеңген (Аустралия Ашық Чемпионаты, Уимблдон, АҚШ Ашық Чемпионаты). Сонымен қатар төрт рет "Laureus World Sport Awards" премиясында - жылдық спротшы номинациясында жеңімпаз атанды. 

