ТРАУЛЕР (ағылш. trawler – трал, ау) – тралмен балық аулауға арналған кәсіпшілік кеме. Кәсіпшілік сұлбасының типі бойынша Траулерлер борттық және артқы бөліктік, су сыйымдылығына байланысты – аз тоннажды (350 т-ға дейін), орта тоннажды (350 – 2500 т) және ірі тоннажды (2500 т-дан жоғары) болып бөлінеді. Траулердің ұзындығы 125 м-ге, негізгі қозғалтқышының қуаты 3,7 МВт және одан да жоғарыға, жылд. 28 км/сағ-қа дейін жетеді. Траулерге кәсіпшілік, тоңазыту, балық өңдеу, электррадионавигац., іздестіру құрылғылары, тралды бақылап отыратын аспаптар орнатылады.  

