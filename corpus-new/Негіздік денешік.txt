Негіздік денешік (базальное тельце); (corpusculum basale, лат. corpusculum — денешік, basalis — негіздік) — жасушалардың арнайы органеллалары — кірпікшелер мен талшықтар құрамында болатын құрылым. Негіздік денешік кірпікшелер мен талшықтардың цитоплазмада орналасқан проксимальды бөлігін құрайды. Негіздік денешіктің орташа диаметрі 105 нм. Ол құрылысы жағынан центросома центриоліне ұқсас, яғни 9 триплет микротүтікшелерден құралған. Негіздік денешік жасуша кірпікшелері мен талшықтарының қозғалысын қамтамасыз етеді.  

