 Басқа мағыналар үшін Есбол деген бетті қараңыз. Есбол (бұрынғы атауы - Кулагино) — Атырау облысы, Индер ауданындағы ауыл. Есбол ауылдық округінің орталығы. Жайықтың оң жақ бетіндегі тарихи елді мекендердің бірі. Облыс орталығы - Атыраудан 150 км, Индерден 45 км  жерде орналасқан. Ірі елді мекендер арасы асфальт жолдармен жалғасқан. «Ақжар» деп аталатын биік жар қабағынан салынған әскери бекіністі 1740 жылы Орынбор губернаторы И. И. Неплюевтің бұйрығымен кеңейтіп қайта салу ісі қолға алынады. Осы қамалдағы ішкі шаруашылықты басқаратын А.И. Кулагин деген кісінің есімі бірте-бірте ауылдың атына айналып, қазақтың Ақжар атауы ұмыт қалады. Тұрғыны 4307 адам (2009).  Мұнда өкпе аурулары диспансері, учаскелік аурухана, базалық кітапхана, орман шаруашылығы, агроөнеркәсіптік техникалық жабдықтау бөлімі, балалар бақшасы, мектеп, клуб, байланыс бөлімі, тұтынушылар қоғамы сияқты мекемелер мен кәсіпорындар бар. 

