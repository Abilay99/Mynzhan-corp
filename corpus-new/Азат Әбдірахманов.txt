 Басқа мағыналар үшін Әбдірахманов деген бетті қараңыз. Азат Әбдірахманов (1949 жылы туған, Алматы облысы Райымбек ауданы Жалаңаш аулы) – медицина  ғылым докторы (1992), профессор (1996). Алматы мемлекеттік медицина институты (1973, қазіргі Қазақ ұлттық медицина университеті) мен аспирантурасын (1977) бітірген соң осы институтта деканның орынбасары (1977–1979), Қазақ КСР-і Денсаулық сақтау министрлігінде басқарма бастығының орынбасары (1979–1980), ғылыми-зертеу мекемелерінде, «Арасан» өндірістік бірлестігінде (1985–1991) жауапты қызметтер атқарды. Бұдан кейін мамандандырылған аймақтық ғылыми-тәжірибелік орталық пен Қазақстан Республикасының Денсаулық сақтау министрилігінің басқармасын және «Медстандарт» мекемесін (1991–1995) басқарды. Әбдірахмановтың 80-нен астам ғылыми еңбегі («Контроль качества и безопасности продуктов питания», 1997, т.б.) бар.    

