Нұрлан Ілиясұлы Сүлейменов 1946 жылы 22  қаңтарда Алматы облысы Еңбекшіқазақ ауданының Ақбастау ауылында туған. В.И. Ленин атындағы  Қазақ политехникалық институтын (1968) тау-кен инженері мамандығы бойынша; Алматы жоғары партия мектебін (1988) партиялық және кеңестік құрылыс, ғылыми коммунизм оқытушысы мамандығы бойынша бітірген. Қазақ және орыс тілдерін біледі. «Нұр Отан» ХДП мүшесі (2001 жылдан). 1968 жылдан - Оңтүстік Қазақстан геологиялық басқармасының инженері, аға инженері. 1971 жылдан -  Қазақстан ЛКЖО Алматы  қалалық комитетінің комсомол ұйымдары бөлімінің нұсқаушысы, меңгерушісі. 1973 жылдан -  Қазақстан ЛКЖО Кеңес аукомының бірінші хатшысы. 1976 жылдан -  Қазақстан Компартиясы Алматы қалкомының  ұйымдастыру бөлімінің нұсқаушысы. 1978 жылдан -  Қазақстан Компартиясы Алматы обкомының ұйымдастыру-партиялық жұмысы бөлімінің нұсқаушысы. 1979 жылдан -  Қазақстан Компартиясы Алматы обкомының бірінші хатшысының көмекшісі. 1985 жылдан -Әуезов аудандық аткомының төрағасы, Халық депутаттары кеңесінің төрағасы. 1992-1994 жылдары - Алматы қалалық әкімшілігі басшысының орынбасары. 1995 жылдан - Алматы  қаласы әкімінің орынбасары – әкім аппаратының басшысы. 1997 жылдан - Алматы  қалалық еңбек және халықты әлеуметтік  қорғау басқармасының бастығы.1999 жылдан - Алматы  қалалық халықты еңбекпен  қамту және әлеуметтік  қорғау департаментінің бастығы. 2001 жылдан - Алматы облысының әкімі аппаратының басшысы. 2008 жылдан бері -  ҚР Парламенті Сенатының депутаты, Экономикалық және өңірлік саясат комитетінің мүшесі. ҚазКСР Жоғарғы Кеңесінің депутаты (1990-1993).  ҚР Жоғарғы Кеңесінің депутаты,  ҚР Жоғарғы Кеңесінің хатшылық басшысы (1994-1995). «Отан» партиясы Алматы облыстық филиалының терағасы (2001-2006). «Нұр Отан» ХДП Алматы облыстықфилиалы төрағасының орынбасары (2006 жылдан). «Құрмет белгісі» (1982), «Құрмет» (2007) ордендерімен; ҚазКСР Жоғарғы Кеңесінің  Құрмет грамотасымен (1976); ҚР Президентінің алғыс тес белгісімен (2006) марапатталған.  Қазақстанның Еңбек сіңірген  қайраткері (2002) Әскери атағы - запастағы майор. Саяси  қайраткер ретіндегі идеалы - Н.Ә. Назарбаев. Қазақстанның болашағы туралы болжамы - «Өркендеген Қазақстан». Хоббиі - волейбол, футбол. Сүйіп оқитын әдебиеті - романдар, детективтер. Үйленген. Жұбайы - Сүлейменов Нағима Ертуғанқызы (1942 жылы туған), зейнеткер, дәрігер-педиатр.  Қыздары -Гүлмира (1970 жылы туған), Айгүл (1972 жылы туған), Шолпан (1974 жылы туған); ұлы - Ерлан (1980 жылы туған). 6 немересі бар. 

