Прайм-тайм (ағылш. prime-time — ең ыңғайлы, үздік уақыт) — теледидар тамашалау және радио тыңдау бойынша тәулік аралығындағы ең белсенді уақыт сағаттары. Бұл уақыт кезінде эфирге рейтингі жоғары бағдарламалар қойылады, ал жарнама орналастыру қымбатырақ тұрады. Қазақстанда теледидарлық прайм-тайм уақыты жұмыс күндері көбінесе 19:00 - 23:00 сағат мезгіліне келсе, демалыс күндері 15:00 - 01:00 болады. Сондай-ақ кинотеатрлардың да өзіндік прайм-тайм сағаттары болады. Бұл уақыт аралығы кино көрсетілімдеріне келетін көрермендердің көпшілігімен ерекшеленеді. 

