Йован Ристич (1831 жыл 13 ақпан, Крагуевац - 1899 жыл 5 қыркүйек, Белград) - Сербияның мемлекет және саяси қайраткері, тарихшы.  1852 жылдан философия докторы, 1861-1867 жылдары Сербияның Түркиядағы елшісі. 1868-1872 жылдары Ристич - кәмелетке толмаған князь Милан Обренович жанындағы регенттердің бірі. 1873, 1878-1880, 1887 жылы - премьер-министр, 1872-1873, 1875, 1876-1878 жылдары - сыртқы істер министрі. 1889-1893 жылдары кәмелетке толмаған Александр Обренович жанындағы регенттердің бірі. Ішкі саясатта либералдық бағыт ұстады. Серб-черногор-түрік соғысында (1876-1878) Ресейдің Түркияға қарсы соғысуын көздеді. Ол - XIX ғасырдағы серб дипломатиясының тарихы жөніндегі еңбектердің авторы. 

