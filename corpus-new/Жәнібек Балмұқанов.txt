Балмұқанов Жәнібек (1930, Атырау облысы). 1946-1948 жылдары — Комсомол мұнай өндіру кәсіпшілігінде деэмульсатор цехының слесары. 1948-1956 жылдары — Бекбике, Қаратонмұнай өндіру кәсіпшіліктерінде және Тереңөзек мұнай барлау кеңсесінде жұмысшы, бұрғышының көмекшісі. 1956-1962 жылдары — Құлсары бұрғылау  кеңсесінің Жантай бұрғылау  бөлімшесінде, Мақат бұрғылау  кеңсесінің Алтыкөл бұрғылау  бөлімшесінде қондырғы моторисі. 1962-1985 жылдары — Прорва бұрғылау  кеңсесінде бұрғы қондырғысының дизелист-моторисі. 1985 жылдан зейнеткер. 3-дәрежелі «Еңбек Даңқы» орденімен және медальдармен марапатталған.    

