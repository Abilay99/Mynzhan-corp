Ирокездер - үндіс тайпаларының тобы; бұлар қазіргі АҚШ-тың солтүстік - шығысын мекендеген. Ирокездердің әлеуметтік ұйымы аналық - рулық құрылыстың класскиалық үлгісі болып табылады. 1570 жылы ирокездер тайпаларының одағы пайда болды (могавкалар, онеида, онондага, кайюга, сенека, тускарора). Одақ Еуропа мемлекеттерінің Солтүстік Америкада үстемдік орнату үшін жүргізген отарлау соғыстарында (17 - 18 ғасыр) зор роль атқарды. 18 ғасырдың аяғында АҚШ әскерлері одақты талқандап, оның жерін бөліске салды. Ирокездер АҚШ пен Канаданың шөлейт жерлеріне қуылды. Қазіргі ирокездердің көпшілігі аңшылық шаруамен айналысады, біразі өнеркәсіпте қара жұмыс істейді. 1960 жылы АҚШ-та 35 мыңдай, Канадада 15 мыңдай ирокездер тұрды. Ирокез тілі хока-сиу тіл жанұясына жатады. Ирокездердің көпшілігі христиандар, ал шын мәнінде табиғат күшіне табынатын синкретикалық топқа жатады. 

