Еуропалық қауымдастық - 1951-57 жылдар аралығында Батыс Еуропада құрылған үш интеграциялық ұйымның (Еуропалық экономикалық қауымдастық, Еуропалық көмір және металл бірлестігі, Атом энергиясы жөніндегі Еуропалық қауымдастық) жалпы атауы. Еуропалық қауымдастық — жалпыға ортақ принциптер қалыптастырудан бірлескен ұйымдар (Еуропалық инвестициялық банк, ортақ ақша — ЭКЮ, яғни еуровалюта, Еуропалық аймақтық даму жөніндегі қор, т.б.) құруға дейінгі бірнеше кезеңнен өтті. Еуропалық одақ құруды мақсат еткен біртұтас еуропалық актінің қабылдануы (1986) — Қауымдастықты әрі қарай дамытудағы маңызды кезең болды. Қазақ энциклопедиясы  

