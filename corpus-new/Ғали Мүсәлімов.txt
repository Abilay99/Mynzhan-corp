Мүсәлімов Ғали (1908-1979), Теміртау құрылысын ұйымдастырушылардың бірі. Астрахан педагогика техникумын бітірген (1927), 1927-1947 жылдары Астрахан облысында жұмыс істеді. 1947 жылдан Қарағанды облысында. 1947-1951 жылдары балық ұжымшарында төраға орынбасары, облысаралық тұтынушылар қоғамы президиумының төрағасы, Балқаш қалалық Кеңесі атқару комитеті төрағасынын орынбасары (1947-1951), Теміртау қалалық атқару комитетінің төрағасы (1951-1961), Қарағанды металлургия комбинаты директорының орынбасары (1961-1971), зауыт-ВТУЗ-да аға инженер (1971-1974). Мүсәлімов Еңбек Қызыл Ту, 2-дәрежелі Отан соғысы, «Құрмет Белгісі» ордендерімен марапатталды. Теміртау көшелерінің біріне оның есімі берілген. Теміртау қаласының құрметті азаматы (1972).  

