Бұрынғы атауы Дружба көшесі. Ықылас Дүкенұлы көшесі Бейбітшілік көшесінен басталып, Иван Панфилов көшесінде аяқталады. Мұхтар Әуезов, Республика даңғылын, Шәкен Айманов, Жүсіп Аймауытов, Шоқан Уәлиханов көшелерін қиып өтеді. Ұзындығы - 1683,2 м. Ықылас Дүкенұлы (1843-1916) - күйші-қобызшы, композитор. Ол толғаған «Қорқыт», «Кертолғау», «Қоңыр», «Ықылас», «Жезкиік», «Аққу», «Бестөре» — азаматтық ойын айқындайтын саяси-әлеуметтік мәні бар күйлер. Оның Сүгір, Ашай, Әйкен деген шәкірттері болған.  

