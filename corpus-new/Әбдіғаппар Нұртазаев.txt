Әбдіғаппар Нұртазаев (1930 жылы туған Жаңақорған ауданы, «Бірлік» кеңшары) – ауыл шаруашылық қызметкері, ҚазКСР-нің еңбек сіңірген агрономы (1961). Шымкент ауыл шаруашылық техникумын бітірген (1948). 1948 – 63 жылдары Жаңақорған МТС-нда телімдік агроном, аға агроном, 1952 – 57 жылдары «Политотдел» ұжымшарының төрағасы, МТС-нда телімдік агроном, 1957 – 63 жылдары «Бірлік» кеңшарының бас агрономы, 1963 – 76 жылдары «Талап», «Задарья» кеңшарларының директоры, 1976 – 77 жылдары «Бесарық» плотинасының бастығы, 1979 жылдан «Задарья» кеңшарының аға агрономы. Еңбек Қызыл Ту, Октябрь Революциясы ордендерімен, медальдармен марапатталған. Қазақ энциклопедиясы   

