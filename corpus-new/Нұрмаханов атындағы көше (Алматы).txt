Көшеге боксшы, КСРО-ның еңбек сіңірген спорт шебері, Қазақстанның еңбек сіңірген жаттықтырушысы, биология ғылымдарының кандидаты Әбдісалан Кәрімұлы Нұрмахановтың (1936-2007) есімі (Алматы қаласы мәслихатының 24.12.2003 № 26 шешімі мен Алматы қаласы әкімшілігінің 26.12.2003 № 5/764 қаулысы) берілген. Көше Әуезов ауданындағы «Таугүл-3» шағынауданында орналасқан. Шаймерденов көшесінен басталып, Әділов көшесіне дейінгі аралықта созылып жатыр. Көшенін ұзындығы - 470 метр.  

