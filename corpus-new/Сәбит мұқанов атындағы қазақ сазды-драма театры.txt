    Сәбит Мұқанов атындағы қазақ сазды-драма театры-мәдени мекеме.Солтүстік Қазақстан облысының Петропавл қаласында орналасқан.Театр 1999 жылдың желтоқсанынан басталып ұйымдастырылып келеді.Жазушы Сәбит Мұқановтың 100 жылдық мерейтойымен байланысты ашылғандықтан,Сәбит Мұқанов есімі берілген.Театр "Аққан жұлдыз" спектаклімен 2000 жылы 15 маусымда ашылды.Театрдың алғашқы режиссері мен директоры Ақжарқын Сәрсенбек болды.Ол 2000-2005 жылдар аралығында театрды басқарған.Ал алғашқы актерлеріне келетін болсақ,олар-Қазақ ұлттық өнер академиясының түлектері болатын: Б.Жалғасбаев, М.Ақжолов, Р.Құсайынова, М.Құсайынов, Б.Мамытбеков, Н.Сәрсебаев, А.Сәрсебаева, Т.Сыдықов, К.Әйтібаева, Б.Шамбетов, А.Супатаева, Д.Тойбазаров, С.Тәшімова. Жиналған жұртшылық әсем ән мен актерлердің өнерлерін тамашалап, ізгі ықылас-қошеметтерін жаудырды. Сырбаз сахна сан қырлы сәулесін шашты. Театр жан-жақты рухани ізденіс үстінде. Сонымен қатар, заманауи құралдармен жабдықталған. 

