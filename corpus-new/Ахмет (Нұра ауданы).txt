 Басқа мағыналар үшін Ахмет деген бетті қараңыз. Ахмет ауылы (Энтузиаст - (1999 жылға дейін) — Қарағанды облысы Нұра ауданындағы ауыл, Ахмет ауылдық округі орталығы. 19 ғасырда ірге көтерген. 1954-1996 жылдары «Энтузиаст» кеңшарының орталығы болды. Нұра өзенінің сол жағалауында, ауданы орталығы - Нұра кентінен солтүстікке қарай - 41 км, Қарағандыдан солтүстік-батысқа қарай 217 км жерде орналасқан. Жергілікті тұрғындар саны 1999 жылы 1727 адам (851 еркек және 876 әйел) болса, 2009 жылы 1396 адамды (668 еркек және 728 әйел) құрады. Орта мектеп, клуб, кітапхана бар. Ауыл арқылы Теміртау — Нұра — Астана автомобиль жолы өтеді. 

