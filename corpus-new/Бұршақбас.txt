Бұршақбас , клеома (Cleome) – кеуелдер тұқымдасына жататын бір, көп жылдық шөптесін өсімдіктер туысы. Тропиктік, субтропиктік және қоңыржай аймақтарда кездесетін 150-дей түрі белгілі. Қазақстанда шөлді, таулы аймақтардың тасты, тастақты, әктасты, балшықты жерлерде өсетін 2 түрі белгілі. Бұлардың биікт. 10 – 60 см. Сабақтары бұтақты, бездері бар, сыртын түк басқан. Төм. жапырақтары дөңгелек, жоғарғылары ұсақ. Аталығы төртеу. Гүлдері сары түсті, көбінесе ұзын шашақ гүлшоғырына топталған. Шілде – тамыз айларында гүлдеп, жемістенеді. Жемісі – бұршақ тәрізді қорапша, қос қақпалы. Тұқымы бүйрек тәрізді. Кейбір түрінің тұқымы қыша ретінде тамаққа пайдаланылады. Әсемдік өсімдіктер.  

