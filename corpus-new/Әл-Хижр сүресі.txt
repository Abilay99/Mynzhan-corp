әл-Хижр сүресі (араб.: سورة الحجر‎, Сура әл-Хиджр) Қасиетті Құран Кәрімнің 15-ші сүресі. 99 аяттан құралған. Бұл Меккелік сүре Мұхаммед пайғамбарға 12-ші сүре Жүсіп-тен кейін Мұхаммед пайғамбардың Меккеде болған соңғы жылы уахи етілген. . "Әлбетте (Салих елі) Хыжырлықтар да пайғамбарларды жасынға шығарған еді. (15:80) Оларға мұғжизаларымызды келтірдік. Алайда олар, одан бет бұрған еді. (15:81)" "Оларға Ыбырайым (Ғ.С.) ның қонақтарының да жайын айт. (15:51) Сол уақытта періштелер, Ыбырайым (Ғ.С.) ның жанына кіріп: “Сәлем” дегенде, Ыбырайым (Ғ.С.): “Біз сендерден қорқамыз” деді. (15:52) (Періштелер): “Қорықпа! Біз сені білімді бір ұлменен сүйінілейміз” деді. (15:53) (Ыбырайым Ғ.С.): “Маған кәрілік жеткенде қуантасыңдар ма? Мені неліктен сүйіншілейсіңдер?”, – деді. (15:54) (Періштелер): “Біз, сені бір шындықпен сүйіншіледік. Енді күдер үзушілерден болма!” деді. (15:55) (Ыбырайым Ғ.С.): “Раббының рахметінен адасушылардан басқа кім күдер үзеді?”, – деді. (15:56) (Періштелерге): “Әй елшілер! Жұмыстарың не?”, – деді. (15:57) (Елшілер): “Расында біз бір қылмысты елге жіберілдік” деді. (15:58) “Лұт (Ғ.С.) тың сыбайластарын түгел құтқарамыз”. (15:59) “Бірақ, оның жұбайы құтқарылмайды. Өйткені, оны типыл болатындардан болуын ұйғардық”. (15:60) Елшілер, Лұт семьясына келгенде: (15:61) “Сөзсіз сендер бөгде кісілерсіңдер” деді. (15:62) (Елшілер): “Жоқ біз олардың күмәнданған азабын алып келдік” деді. (15:63) “Біз саған нақты шындықты келтірдік. Әрине шын айтамыз”. (15:64) “Дереу кештің бір бөлімінде түн қатып, үй-ішіңді алып жөнел. Өзің, олардың артында жүр. Сендерден ешкім артына қарамасын. Бұйырылған жерге жете беріңдер”. (15:65) (Лұт Ғ.С. ға): “Күдіксіз олардың соңы таңменен жоғалады” деген бұйрықты білдірдік. (15:66) Қаланың халқы (арсыздық істеу үшін) қуанысып жетті. (15:67) (Лұт Ғ.С.): “Рас бұлар, менің қонағым. Мені қорламаңдар” деді. (15:68) “Алладан қорқыңдар. Мені ренжітпеңдер…” (15:69) (Олар): “Біз сені елді қорғаудан тыймап па едік?”, – деді. (15:70) (Лұт Ғ.С.): “Егер айтқанымды істейтін болсаңдар, мыналар қыздарым” деді. (15:71) (Мұхаммед Ғ.С.) Өміріңе серт! Олар, расында мастықтарында дел-сал еді. (15:72) Сонда оларды күн шыға ащы дауыс алды. (15:73) Оны, асты-үсті қып, үстеріне қатқан қиыршықтан тас жаудырдық. (15:74) Күдіксіз осыда қырағылар үшін әлбетте өнегелер бар. (15:75) Өйткені, ол жер, жол үстінде еді. (15:76) Күдіксіз осыда мүміндер үшін ғибрат бар. (15:77)"  

