Зәйтүн майы — еуропалық зәйтүн жемістерден алынатын өсімдік майы (лат. Olea europaea).  Гректер оны өмір, денсаулық, береке ағашынан шыққан май деп айтқан. Зәйтүн майы ерте кезден бері өзінің пайдалы қасиеттерімен белгілі. Халықта «Сүйік алтын» деген атпен танымал май, ежелгі заманнан бастап медицинада, дене, шаш күтімінде, ас даярлауда және күнделікті тұрмыста кеңінен қолданылып келе жатыр. Зәйтүнді пайдалы ететін оның моноқанықпаған майлары. Оны тағамды қуыруға да, табиғи күйінде де қорықпастан пайдалануға болады.Зәйтүн майын тұрақты түрде пайдалану асқорыту жүйесі қалыпқа түсіріп, холестерин дәрежесін төмендетіп, жүрек-қан тамыр ауруларының алдын алады. Зәйтүн майы тамақ өнеркәсібінде ғана емес, косметика жасау саласында да үлкен сұранысқа ие. Тері күтіміне тигізер көмегі көп. Зәйтүн құрамындағы А, Е, B, D, K дәрумендері – нағыз сұлулық бұлағы іспеттес. Зәйтүн майы теріні жұмсартып, қоректендіреді. Әсіресе, құрғақ тері үшін ол – таптырмас ем. Ылғалды ұзақ уақыт ұстап тұрады, тері жасушаларының қайта қалпына келуіне себепші болып, әжімдердің алдын алады. 2010 жылы шамамен әлемде зәйтүн майының 44% Испанияда, ал ең бастысы оңтүстік провинциясында - Андалусияда өндірілген. Грекия-үшінші негізгі зәйтүн майы өндірушісі. Гректер испаниялықтар мен итальяндықтанрға қарағанда, айтарлықтай зәйтүн майын көп тұтынады, жылына 20 литрден астам адам басына. Еуропа шегінен тыс, зәйтүн майының негізгі өндірушілері - Сирия мен Марокко. 

