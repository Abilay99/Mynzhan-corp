Виктор Александрович Крылов (1838-1906) - орыс драматургі.  Оның «Ағысқа қарсы», «Уақыт талабына сай», «Жанұя», «Надя Миронова», «Уланған өмір» т. б. драмалық шығармалары, «Тентектік», «Еркетай», «Бұзақы», «Жазғы қиял» т. б. комедиялары кезінде сахнадан тұспеген. Крылов өлеңде жазған. Ол Г. Э. Лессингтің өлеңмен жазылған «Данышпан Натан» туындысын аударған. Абай драматургтің А. Рубинштейннің музыкасына жазған «Жаралы жүрек» деген романсын аударған («Мен көрдім ұзын қайың құлағанын... »). Бұл шығарманың түпнұсқасын тауып, Абай өлеңімен салыстырып, оның аударма екенін анықтаған - абайтанушы-ғалым 3. Ахметов. Қазақ ақынының сол кезде орыс қауымына драматург ретінде мәлім Крыловтың беймәлім романсын тауып алып аударуы Абайдың ақындық аясының қаншалықты кең болғандығын танытса керек.  

