* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Роберто Баджо (итал. Roberto Baggio; 18 ақпан, 1967, Кальдоньо, Венеция, Италия) — Италия футболшысы, шабуылшы. Италия құрамасы тарихындағы ең мықты спортшылардың бірі. Үш әлем чемпионатына қатысқан (1990, 1994, 1998). Баджо 1990 жылғы әлем чемпионатына қосалқы құрам ойыншысы ретінде барды. Бірақ топтық турнир аяқталмай жатып-ақ Сальваотре Скиллачи екеуі Джанлука Виалли мен Андре Карневалені шетке ығыстырып, негізгі құрамға орнығып үлгерді. Баджо Чехословакияның қақпасына чемпионаттағы ең таңдаулы индивидуалды голдың бірін енгізді, алаңның ортасына жақын жерден доп алды да, алдынан шыққан барлық қарсылас ойыншыларды қапы қалдырып, жақын жерден қақпаға енгізді. Баджо мұнан соң үшінші орын үшін ойында Англияның  да қақпасына да гол соқты. 1994 жылғы әлем чемпионатында Баджо сөз жоқ, құрама жетекшілерінің бірі ретінде барып, онысын дәлелдеді де. Италия плей-офф кезеңдеріндегі барлық ойындарында бірдей есеппен (2:1) жеңіске жетті. 1/8 финалда Нигериямен кездесуде бір ойыншысы кем болып, оның үстіне 0:1 есебімен ұтылып тұрып, 88 минутта Баджо құраманы жеңілістен құтқарып қалды. Қосымша таймдарда Баджо пенальтиден гол соқты. Ширек финалда Испанияның қақпасына соңғы минуттарда жеңіс голын соқты. Жартылай финалда Болгариямен ойында дубль жасады. Осылайша құраманың финалға шығуына өлшеусіз үлес қосты. Бірақ финалда Бразилияның қақпасына матчтан соңғы пенальтилер сериясында гол соға алмай қателесіп, күміс жүлдені қанағат тұтты. 1998 жылғы әлемдік додада Баджо мен Кристиан Вьери жұбы Италияны ширек финалға дейін сүйреді. Алайда бұл жолы да Франциядан пенальтилер сериясы арқылы сүрынып, жарыстан шығып қалды. Бұл Баджо қатысқан ең соңғы ірі турнир еді. Құрама бапкері Джовани Трапаттони оны 2002 жылғы әлем чемпионатына баратын футболшылар тізіміне қоспады. Бір айта кетерлігі, соншалық нәтижелі шабуылшы бола тұра, бір де-бір рет Еуропа чемпионатының финалдық турниріне қатыспапты. «Ювентус» «Милан» «Болонья» Италиия құрамасы 

