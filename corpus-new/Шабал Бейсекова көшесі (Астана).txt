Ш.Бейсекова көшесі Конституция көшесінен басталып, Н.Тілендиев даңғылында аяқталады. Аманқарағай, М.Дулатов, Оғыланды орамы, Абат-Байтақ, С.Қожахметов, М.Жәлел, Шақпақ, Фахд бен Абдулл Азиз көшелерін қиып өтеді. Ұзындығы - 2009,2 м. Шабал Бейсекова (1917-1997) - әнші, Қазақстанның халық әртісі. 1935-1938 жылдары Алматы қаласындағы музыкалық училищесінде, содан соң 1939-1941 жылдары Мәскеу музыкалық консерваториясының қазақ студиясында (М.З.Владимиров сыныбында) оқыған. Шабал Бейсекованың орындаған әндері: Жібек (Е.Брусиловскийдің «Қыз Жібек»), Ажар (А.Жұбанов, Л.Хамидидің «Абай» операсы), Сара (М.Төлебаевтің «Біржан мен Сара»), Татьяна (П.Чайковскийдің «Евгений Онегин») және т.б. Опера өнерін дамытқаны үшін оған 1949 жылы КСРО Мемлекеттік сыйлығының лауреаты атағы берілді. Еңбек Қызыл Ту орденімен марапатталған.  

