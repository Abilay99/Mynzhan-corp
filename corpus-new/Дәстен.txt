Дәстен , пиптоклайна (Ріptoclaіnіa) – айлауықтар тұқымдасына жататын бір жылдық шөптесін өсімдіктер туысы. Қазақстанда шөлді аймақтардың сортаң жерлерінде, көбінесе арамшөп ретінде өсетін 1 түрі – жатаған дәстен (Р. supіne) бар. Биіктігі 5 – 20 см, сабақтары бұтақты, сыртын түк жапқан. Жапырақтарының пішіні дөңгелек, ұзынша. Тостағанша жапырақтары түкті, күлтесі бес мүшелі, түтікті, ақ түсті, сырты түкті. Маусым – шілде айларында гүлдеп, шілде – тамызда жемістенеді. Жемісі – жаңғақша, сырты тықыр, шеті ирек.     

