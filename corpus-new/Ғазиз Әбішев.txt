Ғазиз Әбішев(1916, Қостанай облысы Амангелді ауданы – 1982) – тарих ғылымның докторы (1959), профессор, Қазақ КСР-і Жоғары партия мектебінің еңбек сіңірген қызметкері. 2-дүниежүзде соғысқа қатысқан. Журналистика институтын бітірген (1938, Алматы қаласы). Қазақ мемлекеттік баспасында редактор, Қазақстан КП ОК жанындағы партия тарихы институтында аға ғылыми қызметкер, Қазақ мемлекеттік қыздар педагогикалық институтында кафедра меңгерушісі (1949–1982) болды. Әбішевтің 100-ден аса ғылыми еңбегі мен 20-ға жуық жинағы, бірнеше монографиясы жарық көрген. Қызыл Жұлдыз, «Құрмет Белгісі» ордендерімен, медальдармен марапатталған.    

