“Орал” – газет.  1907 жылдың 4 қаңтар – 27 сәуір аралығында Орынборда татар тілінде жарық көрген. Барлығы 31 саны шықты. Редакторы Хусайн Ямашев болды. Газет большевиктік бағыт ұстанып, әлеуметтік-саяси мәселелерді көтерді. Ресей өкіметіне “Ашық хат” жариялады. Онда қазақ еңбекшілерінің атамекенінен көшіріліп, құнарлы жерлерінен айырылып жатқанын жазып, Екінші Мемлекеттік Думадан жер мәселесін әділ шешуді талап етті.     

