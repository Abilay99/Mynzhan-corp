 Басқа мағыналар үшін Озерное деген бетті қараңыз. Озерное — Қостанай облысы Қостанай ауданындағы ауыл, Озерный ауылдық округі орталығы. Аудан орталығы - Тобыл кентінен солтүстік-батысқа қарай 45 км-дей жерде. Іргесі 1900 жылы қаланған. 1929 жылдан бастап 1997 жылға дейін К.Маркс атындағы астық ұжымшарының орталығы болып келді. Ұжымшар негізінде Озерное ауылында астық және сүт, ет өндірумен айналысатын бірнеше шаруа қожалықтары құрылған. Ауыл арқылы Қостанай – Челябі автомобиль магистралі өтеді. 1999 жылы ауыл тұрғындарының саны 2159 адамды (1068 ер адам және 1091 әйел адам) құраса, 2009 жылы 2044 адам (998 ер адам және 1046 әйел адам) болды. 

