Әміров Сапуан (1940, Атырау облысы Исатай ауданы Айбас ауылы – 1982, Ақтау қаласы) – ауыл шаруашылығы саласының қызметкері. Алматы ауылы ш. институтын (қазіргі ҚазҰАУ) бітірген (1967). 1967 – 82 ж. Атырау облысы ауылы шаруашылығының өндірістік-техникалық қамту жөніндегі бірлестіктің аға инженері, бас инженер, бастықтың орынбасары, бірлестіктің төрағасы қызметтерін атқарған. «Құрмет белгісі» (1974) орденімен марапатталған.   

