Вячеслав Михайлович Ткач 1961 жылы 2 қаңтарда Солтүстік Қазақстан облысы Ленин ауданының Спасовка ауылында туған. Украин.  Құрманғазы атындағы Алматы мемлекеттік консерваториясының вокал-хор факультетін бітірген (1989), оқытушы, опера әншісі, концерттік орындаушы. Мерейтойлық жеке шығармашылық есептерін өткізген (1994, 1999, 2004, 2009). Нұр Отан ХДП мүшесі (2007 жылдан). 1977 жылдан - СҚО Ленин ауданы «Достық» кеңшарының шаруашылық меңгерушісі. 1986 жылдан - Абай атындағы Мемлекеттік академиялық опера және балет театрының әртісі. 1989 жылдан - Өскемен музыкалық училищесінің ән оқытушысы. 2009 жылдан бері - Шығыс Қазақстан өнер колледжі вокал бөлімшесінің пәндік-циклдық комиссиясының оқытушысы. Қазақстан Музыка қайраткерлері одағының мүшесі (1998 жылдан).  Қазақстан Республикасы Еңбек сіңірген әртісі (1998). ШҚО әкімінің «Мәдениет пен өнерді дамытуға қосқан үлесі үшін» сыйлығының лауреаты (2007). Әскери атағы - кіші сержант.  Әкесі - Ткач Михаил Максимович, зейнеткер, егіншілік бригадасының бригадирі болып жұмыс істеген. Анасы - Ткач Вера Яковлевна, зейнеткер, Қосалқы бөлшектер қоймасының меңгерушісі болып жұмыс істеген. Үйленген. Жұбайы - Ткач Инна Александровна (1963 жылы туған), мүғалім. Ұлы - Ткач Александр Вячеславович (1985 жылы туған); Қызы - Ткач Ксения Вячеславовна (1992 жылы туған).  

