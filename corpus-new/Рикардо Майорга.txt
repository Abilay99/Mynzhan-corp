Рикардо Майорга (Ricardo Mayorga; 3 қазан 1973, Манагуа, Никарагуа) — никарагуалық кәсіпқой боксшы, 1-ші орта салмақта өнер көрсетеді. Жартылай орта (WBA нұсқасы, 2002— 2003; WBC нұсқасы, 2003) және 1-ші орта (WBC нұсқасы, 2005— 2006) салмақтағы әлем чемпионы. 1993 жылы бокстағы кәсіпқой дебютін жасады. Мансабының алғашында Никарагуа мен Коста-Рикада жұдырықтасып 3 рет жеңілістің ащы дәмін татқан. Мұндай нәтижелер көптеген латынамерикандық боксшыларға тән болатын, себебі Оңтүстік Америкалық боксшылар қаражаттың тапшылығынан бірден қатарынан бірнеше қарсыластармен жұдырықтасуға мәжбүр болатын. 2001 жылдан АҚШ елінде өнер көрсете бастаған. 2001- 2002 жылдары екі рет Эндрю Льиспен айқасқан. 1-ші айқас боксшылардың басымен қақтығысының нәтижесінде болмаған айқас деп жарияланды (no contest). 

