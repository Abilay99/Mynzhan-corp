Скородит (грек. Skorodon – сарымсақ, соққанда иіс шығаруына байланысты аталған) – фосфаттар класындағы минерал.  Химиялық формуласы Fe [As O4] 2H2O. Құрамында (%) Fe2O3–34.60; As2O5–49,79; H2O–15,61. Ромбылық сингонияда кристалданады, жеке кристалдары пирамида, дипирамида, призма, минералдық агрегаттары тығыз, топырақ тәрізді масса, қабық, сферолит немесе кішкене друзалар түрінде келеді. Түсі ақ, жасыл, кейде қоңыр болып келеді. Қаттылығы Моос шкаласы бойынша 3,5–4 болып келеді. Тығыздығы 3100–3300 кг/м3. Арсенопирит пен лёллингиттің тотығуынан түзіледі. Қазақстанда Сарыарқа мен Кенді Алтайдың кейбір полиметалл, кварцты-арсенопиритті алтын кендерінде, Орта Азияның мыщьяк, сурьма-сынап кендерінде табылды. Скородиттен мырыш өндіріледі және түсі жақсы байқалатындықтан мырыш кендерін іздеу белгісі болып табылады. 

