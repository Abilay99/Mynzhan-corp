Өмірге айналған ойын (англ. The Game of Their Lives) — 2005 жылы 22 сәуірде жарыққа шыққан режиссер Дэвид Анспоның фильмі. Джеффри Дугластың осы аттас кітабының желісімен түсірілген. Фильмде 1950 жылғы футболдан әлем чемпионатындағы Англия — АҚШ құрамаларының кездесуі жайлы баяндалады. DVD дискілеріне бұл фильм "Ғажайып матч" (The Miracle Match) деген атаумен тарады. Түсіру жұмыстары 2002 жылы қыркүйекте Сент-Луисте басталды. 1950 жылғы матчқа қатысқан АҚШ құрамасының көзі тірі бірнеше футболшысы түсірілімге келді. Фильм консультанты 90 жылдардағы көпке белгілі АҚШ футболшысы Эрик Винальда болды. Және де АҚШ-тың жақын өткен шақтағы ойыншысы Джон Харкс те фильмге түсті. Бір өкініштісі, қаржының жеткіліксіздігінен ардагер футболшылар баяндап берген көптеген нәрселер түсірілмей қалды. Фильм Дент Макскиммингтің мемориалды сұхбатымен өрбиді. Douglas Geoffrey. The Game of Their Lives. — New York: Henry Holt and Company, 1996. — ISBN 0-8050-3875-2. 

