Чащина Ирина Викторовна – (24 сәуір 1982 жыл, Омбы қаласы) – ресейлік спортшы, көркем гимнастиканың шоқ жұлдызы. Әлем чемпионы, 2004 жылғы Олимпиада ойындарының күміс жүлдегері, көркем гимнастикадан спорт шебері.   Алты жасынан бастап, көркем гимнастикамен шұғылданады.  Алғашқы жаттықтырушысы – Арайс Елена Николаевна. 4 жылдан кейін, ол Ресейдің еңбек сіңірген жаттықтырушысы – Штельбаумс Вера Ефремовнаның қол астында жаттығады. 12 жасынан бастап Ресей құрама командасының мүшесі болып, Москва қаласында көптеген жиындардың қатысушысы атанған. Ең алғашқы жеңісі, ТМД Спартакиадасында алтын медальдің иегері атануы.   1999 жылдың маусымынан бастап, Ирина Чащина, Вингер Иринаның қол астында жаттығады. Сол кездерден бастап, оның Ресей құрама командасында өнер көрсетуі бастау тапты.   2004 жылы Афинада өткен  XXVIII жаздық  Олимпиада ойындарында Ирина күміс медальдін иегері атанды.  26 жасынан бастап, Ирина Москва қаласындағы спорт және туризм орталығының басшысы болды. Ал 2011 жылдың 28 ақпанында, Ирина өз қалауымен жұмыстан шықты.  2001 жылдың аяғында, Ирина бизнесмен Евгений Архиповқа тұрмысқа шықты. Евгений Архипов Дмитрий Медведевтің жан досы. Ирина мен Евгенийдің үйлену тойында, бас қонақ атағына Д.Медведев пен оның  жары ие болды. 

