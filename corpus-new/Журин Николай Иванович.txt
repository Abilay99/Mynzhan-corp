Журин Николай Иванович (1908, Ресей, Орынбор қаласы – 1996, Мәскеу) – партия және қоғам қайраткері. Тарих ғылым кандидаты. Орынбор жол қатынасы техикалық училищесін бітірген соң, Ақтөбедегі паровоз депосында машинистің көмекшісі, машинист болып жұмыс жасады. 1932 жылдан партиялық жұмыстарда: Қостанай, Семей, Ақтөбе облысы партия комитеттерінің хатшысы. 1956 жылдан Қазақстан КП ОК-нің 2-хатшысы, 1958 жылдан Солтүстік Қазақстан облысы партия комитетінің 1-хатшысы, 1963 жылдан Батыс Қазақстан өлкелік партия комитетінің 1-хатшысы қызметтерін атқарған. Ленин, Еңбек Қызыл Ту, «Құрмет белгісі» ордендері, медальдармен марапатталған.    

