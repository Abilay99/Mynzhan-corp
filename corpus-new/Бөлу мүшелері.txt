Бөлу мүшелері — адам мен жануарлар организміндегі зат алмасудың соңғы өнімдерін, артық су мен тұзды, уды, бояғыш тагы басқа бөгде заттар мен органикалық қосылыстардың артық мөлшерін денеден қоршаган сыртқы ортаға бөліп шығаратын мүшелер. Бұлар организмнің ішкі ортасының тұрақтылығын (гомеостазды) қамтамасыз етеді. Болу мүшелеріне: бүйрек, тер бездері, өкпе, ас қорыту аппаратының бездері жатады. Омыртқасыз жануарларда болу мүшелерінің қызметін: протонефридийлер, метанефридийлер атқарады.   

