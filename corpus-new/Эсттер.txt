ЭСТТЕ – көне тайпалар, эстондардың арғы ата-бабалары. Эстондар ұлттық атауын осы тайпадан алған. “Эсттер” термині алғаш рет Тациттің “Германия” деген еңбегінде кездеседі. Бұл автордың пайымдауынша Эсттер летто-литван халықтарының арғы тегі немесе Оңт.-Шығыс Балтық бойындағы “жақұтты жағалауды” мекендеген басқа тайпалардың аталары болса керек. Орыс жылнамаларында бұл тайпалар чудь, чухондықтар деп аталған. Негізгі тобы кейіннен эстондардың құрамына кірді. 17 ғ-дан бастап Эсттер сөзін “Эстондар” термині ығыстыра бастады. Эсттер  этнонимі 19 ғ-дың ортасынан бастап көне атау ретінде ғыл. айналымға енді. <references>  

