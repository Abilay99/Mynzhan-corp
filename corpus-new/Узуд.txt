    Узуд (араб. شَلَّالات أُوزود‎ — /шалля̅́лят ‘у̅́зу̅д/, МФА [ʃaˈllaːlaːt ˈʔuːzuːd], фр. Cascades d'Ouzoud) — Мароккадағы ірі сарқырама, Үлкен Атлас тауында орналасқан. Сарқырама биіктігі —  110 м, су биіктен 3 бағытта құлайды. Бұл сарқыраманың сұлулығы көптеген туристерді қызықтырады, әсіресе сарқыраманың Эль-Абид шатқалы. Сарқырама атауы ташехит тілінен аударғанда зәйтүн ағашы деген ұғымды біліреді. Себебі, сарқырама жанындағы дала зәйтүн ағаштары егіліп, үлкен плантацияға айналған, сол жерде зәйтүн майы өндіріледі.  Сарқыраманың ең биік нүктесінде 10 шақты ескі су диірмендері жұмыс істейді. Күн батқаннан соң, сарқырама жанына маймылдарт жиналады.  

