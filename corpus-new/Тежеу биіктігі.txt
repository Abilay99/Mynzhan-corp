Тежеу биіктігі – сорғы алдындағы (осьтен жоғарғы) сұйықтық бағанасының биіктігі. Жылыған (ыстық, қайнаған) сұйықтықтарды тежеусіз тасымалдау мүмкін емес, өйткені сорғының алдындағы сұйықтық қысымы қаныққан бу қысымынан төмен болса, ол осы температурада қайнай бастайды да, сорғы буға толып, жұмыс істеуін тоқтатады. Сорғы алдындағы қажетті тежеу биіктігін анықтағанда сорғыш құбыр желісіндегі арын шығынын есте ұстаған жөн.   

