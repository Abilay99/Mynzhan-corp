Дүтбай Уандықұлы (1850-1915) - Абайдың замандасы. Тобықтының Көкше тобынан шыққан.  Абайдың Ділдәдан туған қызы Күлбаданның күйеуі. Дүтбайдан: Мүкен, Мұхтар, Мүштар, Мәкен, Қадиша туады. Дүтбай Мұқыр болысына бірнеше рет болыс болған. Оның ысқаяқ, тұрақсыз мінездерін көрген Абай 1899 ж. «Жылуы жоқ бойының...» деген әйгілі өлеңін шығартан. Мұхтар Әуезовтің «Абай жолы» эпопеясында («Тарауда» бөлімі) Дүтбайдың сырғақ, тұрлаусыз мінез-құлқы ашық, айқын шеберлікпен суреттелген.   

