Хаирлиев Ғафур Зинуұлы (1954 жылы туған, Ресей, Астрахан облысы Володар ауданы) – дәрігер-ғалым, медицина ғылымының кандидаты (1990). Астрахан медицина институтын (1977), Мәскеудің медицина академиясының аспирантурасын бітірген. 1977 жылдан Маңғыстау облысы ауруханасында уролог болып жұмыс жасап, организмде тас жиналу себебін өз бетімен зерттеген. 1990 жылдан Ақтау қаласында нефрология (бүйрек тасы) орталығын басқарды. Қазір облыстық денсаулық сақтау бөлімінің урологы.   

