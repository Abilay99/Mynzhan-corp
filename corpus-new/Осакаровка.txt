Осакаровка, Шеткібұлақ — Қарағанды облысы Осакаров ауданындағы кент, аудан және Осакаров кенттік әкімдігі орталығы, темір жол стансасы.  Облыс орталығы — Қарағанды қаласынан солтүстік-батысқа қарай 77 км-дей жерде.  Жергілікті тұрғындар саны 1999 жылы 8080 адам (3719 еркек және 4361 әйел) болса, 2009 жылы 8046 адамды (3793 еркек және 4253 әйел) құрады. Іргесін 1908 жылы Украинадан қоныс аударған шаруалар қалаған.  Кентте жиһаз фабрикасы, жол-құрылыс техникасын жөндеу зауыты, нан зауыты, мұнай базасы бар. 

