«Абай Құнанбаевтың педагогикалық көзқарacтары» («Педагогические взгляды Абая Кунанбаева») - «Рауан» баспасынан 1990 ж. орыс тілінде жарық көрген кітапша. Авторы - К. Шаймерденова. Зерттеу еңбек кіріспе мен 6 тақырыптан тұрады. Онда ақынның қоғам мен адам қатынастарын айқындайтын ойлары, жастарды ойшылдықпен пайымдауы, қазақ халқын оқуға, өнерге, еңбекке шақырған педагогикалық тұжырымдары жан-жақты қарастырылады. Автор Абайдың эстетикалық, этикалық талғам, талаптарға байланысты, адамның өзін-өзі тәрбиелеу жөніндегі пікірлері, оқушылардың жеке психологиялық ерекшеліктерін ескеру, танымдық әрекеттерін жандандыру, жан-жақты дамыған азаматты қалыптастыру жайындағы пікірлеріне талдау жасайды. Кітапша соңында Абай өлеңдерінде кездесетін көне сөздерге түсініктеме беріліп, библиографиялық әдебиеттер ұсынылған. Көлемі 3,2 баспа табақ, таралымы - 8 мың дана болып басылған.«Атамұра» баспасы, ISBN 5-7667-2949-9</ref>    

