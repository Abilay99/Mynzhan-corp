Інжулік имарат, інжу кедертасы - тропиктік теңіздердің аса терең емес (орташа 30-50 м-ден 1-2 м-ге дейін) тұстарында, судың тұздылығы қалыпты және температурасы 20°С-тан төмен емес жағдайда шоғыр (колония) інжу полиптері мен оларға ілескен организмдердің тіршілік әрекеттерінің нәтижесінде қалыптасқан құрылма. Негізінен, інжулердің әкті қаңкаларынан, әкті балдырлардан, былқылдақденелілердің бакалшықтарынан тұрады. Інжулік имаратты көмкерме немесе жағалық кедертас, тосқауыл кедертасы, атолл және лагунаішілік кедертас деп төрт типке бөледі.   

