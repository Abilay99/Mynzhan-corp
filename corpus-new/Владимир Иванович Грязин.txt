 Владимир Иванович Грязин(2.7.1905, Солтүстік Қазақстан облысы Петропавл қ. – 1991, Алматы қ.) – ветеринария ғыл. докт. (1962), профессор (1963). 2-дүниежүз. соғысқа қатысқан. Сібір (қазіргі Омбы) ветеринария ин-тын бітірген (1928). 1938 жылдан Қазақ ветеринария ғыл.-зерт. ин-тында а. ш. малдарында кездесетін жұқпалы аурулар лабораториясының меңгерушісі болды. 1960 ж. «Повальные воспаление легких (перипневмония) крупного рогатого скота в Казахской ССР (итоги исследований и наблюдений)» деген тақырыпта докт. дисс. қорғаған. Г. ірі қаралардың өкпе ауруларына, туберкулезге, паратуберкулезге және басқа да жұқпалы ауруларына арнайы алдын алу шаралары және диагностика жасау мәселелерімен айналысты. 2-дәрежелі Отан соғысы, Қызыл Жұлдыз, «Құрмет Белгісі» ордендерімен және медальдармен марапатталған. <references> 

