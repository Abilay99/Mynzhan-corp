Қабыланбек — Түркістан облысы Сарыағаш ауданындағы ауыл, Қапыланбек ауылдық округі орталығы. 2018 жылға дейін "Қапыланбек" деп аталды. Аудан орталығы – Сарыағаш қаласынан солтүстік-шығысқа қарай 6 км-дей жерде, Келес өзенінің сол жағалауында орналасқан.  1999 жылы жергілікті тұрғындар саны 4353 адам (2116 ер адам және 2237 әйел адам) болса, 2009 жылы 5450 адамды (2600 ер адам және 2850 әйел адам) құрады. Іргесі 1918 жылы «Қабыланбек» жеміс-жүзім шаруашылығының орталығы болып қаланды. 1954 жылы өзімен аттас кеңшардың орталығы болды. 1993 жылы «Қабыланбек алко-шарап» компаниясы болып құрылып, ӨК, ЖШС, шаруа қожалықтары ұйымдастырылды. Ауыл 2001 жылға дейін "Горное" ауылы аталып келді. Қабыланбекте орта мектеп, мәдениет үйі, кітапхана, емхана, т.б. мекемелер жұмыс істейді.  

