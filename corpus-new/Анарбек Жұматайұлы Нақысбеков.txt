Анарбек Жұматайұлы Нақысбеков - Бірлік ауылында туған. Қазақ. Әкесі - Нақысбеков Жұматай, марқұм. Анасы - Нақысбекова Мәкен, батыр-ана. Абай атындағы Қазақ педагогикалық институтының көркемсурет және графика факультетін бітірген (1975). Абай атындағы Қазақ ұлттық педагогикалық институтының профессоры. ҚР Көркемөнер академиясының академигі (2008 жылдан). Суретші-кескіндемеші, портретші. «Балалық шағымның әлемі» жұмысының сериясына кірген композициялы-тақырыптық картиналардың авторы. Жұмыстары Қазақстан, Ресей, АҚШ, Франция, ГФР, Лихтенштейн, Швейцария, Дания, Норвегия, БАӘ, Оңтүстік Корея, Болгария, Венгрия, Чехия, Түркия, Кипр, ТМД елдерінің және т.б. мұражайларында қойылған. 1975 жылдан бері - Абай атындағы Қазақ педагогикалық институтының академиялық кескіндеме кафедрасының оқытушысы, аға оқытушысы, профессоры, 1993-2002 жылдары - кафедра меңгерушісі. КСРО, ҚР Суретшілер одағының мүшесі (1978 жылдан). Қазақстанның Суретшілер одағы басқармасының жауапты хатшысы (1982-1986). ҚазКСР Ленин комсомолы сыйлығының лауреаты (1982). КСРО және ЧКСР жас суретшілер конкурстарында алтын медальдармен, халықаралық конкурстаржәне көрмелердің құрмет грамоталары мен дипломдарымен  марапатталған. Саяси қайраткер ретіндегі идеалы - Н.Ә. Назарбаев, М.К. Ататүрік. Қазақстанның болашағы туралы болжамы - «Егер Қазақстан мәдениетті, өнерді, ғылымның және жаңа озат технологиялардың дамуын қамқорға алса, оны жақсы болашақ күтіп тұр». Хоббиі - картиналарды, фотосуреттер мен халық қолданбалы өнер туындыларын жинау. Сүйіп оқитын әдебиеті - философиялық және тарихи бағыттағы әдебиет. Үйленген. Жұбайы - Нақысбекова Индира Айтқұлқызы (1960 жылы туған), үй шаруасымен айналысады. Ұлдары - Қуаныш (1985 жылы туған), экономика және құқық магистрі; Әнуар (1988 жылы туған), Абай атындағы Қазақ ұлттық педагогикалық институтының магистранты..   

