АФК Чемпиондар Лигасы (ағыл AFC Champions League) — Азия Футбол конфедерациянына қарасты клубтық турнирлердің ең беделдісі. Азияның ең үздік клубтары бақ сынасады. Турнир алғаш рет 1967 жылы ұйымдастырылды. 1967-71 жылдары Азия клубтары чемпионаты деп аталды. 1972-85 жылдар аралығында турнир өткізілген жоқ. 1986-2002 жылдары Азия Чемпиондар кубогы деп аталды. 2003 жылы Азия кубок иелерінің кубогы турнирімен біріктіріліп, қазіргі атауына ие болды. 2007 жылдан бері Аустралия клубтары да қатысып келеді. Турнир жеңімпазы Клубтар арасындағы әлем біріншілігіне қатысады. 

