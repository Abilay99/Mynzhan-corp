Футболдан Еуропа чемпионаты 2008 — футболдан ерлер арасындағы Еуропа елдері арасында Аустрия мен Швейцарияда өткізілген 13-ші чемпионат. 2008 жылы 7-29 маусым арасында өтті. Ашылу ойыны Базельдегі "Санкт-Якоб Парк" стадионында, финал Венадағы Эрнтс Хаппель стадионында ойналды. Финалда Испания мен Германия құрамалары кездесіп, Испания 1:0 есебімен жеңіске жетті де, араға 44 жыл салып екінші рет Еуропа чемпионы атанды. Турнирге 16 құрама қатысты. Аустрия мен Швейцария құрамалары ұйымдастырушы ретінде тікелей жолдама алса, қалған 14 құрама іріктеу ойындары арқылы анықталды. Қазақстан құрамасы тұңғыш рет Еуропа чемпионаттарының іріктеуінде өнер көрсетті. Арно Пайперстің шәкірттері "А" тобында Португалия, Польша, Финляндия, Бельгия, Сербия, Армения, Әзірбайжан құрамаларымен бір топқа түсіп, екі ойында жеңіске жетті де, төрт ойында тең түсті. Қалған сегіз матчта ұтылып қалды. Нәтижесінде, сегіз құраманың ішінде алтыншы орын алды. Бастиан Швайнштайгер (Германия) алаңнан қуылды ('90+2) 25 минутта Эрик Абидаль алаңнан қуылды (Франция) 

