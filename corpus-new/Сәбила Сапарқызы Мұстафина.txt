Сәбила Сапарқызы Мұстафина 1960 жылы 9 қарашада Ақмола облысының Ерейментау қаласында туған. Қазақ. Целиноград ауылшаруашылық институтының экономика факультетін (1982) ауылшаруашылық өндірісін ұйымдастырушы экономист мамандығы бойынша; БЛКЖО ОК Жоғары комсомол мектебін (Мәскеу қаласы, 1989) саясаттанушы мамандығы бойынша бітірген. Қазақ, орыс және ағылшын (сөздікпен) тілдерін біледі. 1982 жылдан - Целиноград қаласы ет-сүйек ұнын өндіруші зауыттың аға экономисі. 1983 жылдың шілдесінен - Целиноград ауылшаруашылық институтының комсомол комитеті хатшысының орынбасары. 1983 жылдың қыркүйегінен - Целиноград ауылшаруашылық институты комсомол комитетінің хатшысы. 1985 жылдан - Қазақстан ЛКЖО Совет аудандық комитетінің бірінші хатшысы (Целиноград қаласы). 1988 жылдан - Қазақстан ЛКЖО Целиноград обкомының екінші хатшысы. 1991 жылдың сәуірінен - Қазақстан ЛКЖО ОК хатшысы. 1991 жылдың қазанынан- Қазақстан Жастар одағы ОК хатшысы (Алматы қаласы). 1996 жылдың қаңтарынан - Алматы қаласы «Айсер» ЖШС бас директорының орынбасары. 1996 жылдың маусымынан - Республикалық бюджеттің орындалуын бақылау бойынша есептік комитеттің хатшылығы департаменті бөлімінің бастығы. 1999 жылдың ақпанынан - Қазақстан Республикасы министрі хатшылығының меңгерушісі. 1999 жылдың маусымынан - Қазақстан Республикасы министрі - Қазақстан Республикасы Президенті жанындағы Отбасы және әйелдер істері жөніндегі ұлттық комиссия төрағасы хатшылығының меңгерушісі. 2002 жылдың қазанынан - Қазақстан Республикасы Президенті жанындағы Отбасы және әйелдер істері жөніндегі ұлттық комиссия төрағасы хатшылығының мең- герушісі. 2002 жылдың желтоқсанынан - Қазақстан Республикасы Премьер- министрі хатшылығының меңгерушісі. 2003 жылдан - Қазақстан Республикасы Президенті Әкімшілігінің Кеңсесінде мемлекеттік инспектор. 2004 жылдың сәуірінен - Қазақстан Республикасы Мемлекеттік хатшысы хатшылығының бас инспекторы. 2004 жылдың қарашасынан - Астана қаласы әкімінің орынбасары. 2006 жылдан - Қазақстан Республикасы Президентінің Әкімшілігі әлеуметтік-саяси бөлімі секторының меңгерушісі, 2008 жылдың наурызы- нан - ішкі саясат бөлімінің меңгерушісі. 2008 жылдың сәуірінен бері - Астана қаласы «Сарыарқа» ауданының әкімі. «Қазақстанның тәуелсіздігіне 10 жыл» (2001), «Қазақстан Конституциясына 10 жыл» (2005) медальдарымен марапатталған. Саяси қайраткер ретіндегі идеалы - Н.Ә. Назарбаев, И. Тасмағамбетов. Қазақстанның болашағы туралы болжамы - «Менің Отаным - Қазақстан - экономикасы дамыған мемлекетке айналады». Сүйіп оқитын әдебиеті - С.Б. Капутикян, әртүрлі шығар- малар. Хоббиі - кітап оқу, саяхаттау, билярд. қызы - Динара, мемлекеттік қызметкер. Ұлы - Арыстанбек, оқушы. Немересі - Томирис.   

