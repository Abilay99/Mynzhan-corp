Әскери авиация (Военная авиация) — қарулы күштердің басқа түрлерімен бірге және өз бетімен іс-қимылдар жасауға арналған авиациялық бөлім. авиациялық бөлімдердің қарауында ұшақтар, су ұшақтары және тіқұшақтар болады. Әскери авиацияның ұрыстық қуатының негізі — дыбыстан үшқыр, әр түрлі бомбалау, ракеталық және атқышзеңбіректік қару-жарақпен жабдықталған, барлық ауа райына бейімделген ұшақтар. Арналуына байланысты әскери авиация алыс қашықтық (стратегиялық), майдандық (тактикалық), армиялық, әскери көліктік және арнайы авиацияға бөлінеді. Ал ұрыс тапсырмаларына және іс-қимылдарының сипатына қарай әскери авиация түрлері бойынша бомбалаушы (ракеталық), жойғыш бомбалаушы (тактикалық жойғыштар), жоюшы, шабуылдаушы барлаушы, сүңгуір қайыққа қарсы қолданылатын, әскери-көліктік және арнайы авиацияға, ал бағыныштылығына қарай теңіз авиациясы мен әуе шабуылына қарсы қорғаныс авиациясына бәлінеді. 

