Ең төмен деңгейдегі тұтыну бюджеті  – адамның физиологиялық және әлеуметтік-мәдени қажеттіліктерін қанағаттандыру үшін тұтыну тауарлары мен көрсетілетін қызметтердің жиынтығын сатып алуға жұмсалатын шығын. Халықтың тұрмыс деңгейінің өзгеруін болжау‚ оның ең аз қорғалған топтарын әлеуметтік жағынан қорғау мен қолдауды күшейту‚ еңбекке ақы төлеудің‚ зейнетақының‚ шәкіртақының‚ жәрдемақы мен басқа да әлеуметтік төлемдердің мөлшерін айқындау‚ халыққа көмек көрсетудің әлеуметтік бағдарламаларын әзірлеу‚ азаматтардың тұтынуын ғылыми тұрғыда негізделген деңгейге кезең-кезеңмен жақындатуды қамтамасыз ететін халық шарушылының үйлесімділіктері мен басым бағыттары жүйесін қалыптастыру үшін әлеуметтік норматив ретінде пайдаланылады. Ол түрлі әлеуметтік-демографиялық топтарға арналып халықтың жан басына және түрлі құрамдағы отбасының бір мүшесіне шаққандағы орта есеппен әзірленеді. Оның заттық құрылымы тұтыну қоржыны жүйесі негізінде нормативтік әдіспен қалыптасады‚ ал құндық шамасы сауданың барлық түрлерінде тиісті тауарлар мен қызметтерді сатып алудың орташа бағасын басшылыққа ала отырып айқындалады.    

