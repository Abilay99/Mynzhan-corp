Сьюзен Коллинз — американдық жазушы, балаларға арналған  көптеген кітаптардың және жастарға арналған «The Underland Chronicles»  және «The Hunger Games» трилогияларының авторы. Сьюзен Коллинз 1962 жылы 10 тамызда Коннектикут штатындағы Сэнди Хук ауылында, әскери әуе күштері офицерінің жанұясында дүниеге келді. Әскери қызметкер болғандықтан мистер Коллинзге тұратын жерін жиі ауыстырып, әйелі мен балаларымен бірге көшуге тура келген. Осылайша, Сьюзен балалық шағын көшумен өткізді.Жазушыда арнайы білім болған жоқ, Нью-Йоркта драматургияны оқыды. Өз мансабын 1991 жылы Нью-Йорк қаласына көшкеннен кейін «Nickelodeon» телеарнасында балаларға арналған  сериалдарға  сценарий жазумен бастады. «The Mystery Files of Shelby Woo», «Little Bear», «Oswald», «Clarissa Explains It All» сияқты жобалар Сьюзенді балаларға арналған кітап жазуға қанаттандырды. Осылайша 2003 жылы оның «Gregor the Overlander» романы жарық көрді. 2008 жылының қырқүйегінде Scholastic Press басылымы  «The Hunger Games» трилогиясының 1-бөлімін шығарды. Сьюзен Коллинз бұл романды әкесінің Вьетнамдағы қызметінен естеліктері және де грек аңыздарымен байланыстырған. Мысалы, Минотавр мен Тесейдің лабиринті мен  соғыстан кейінгі салдар, аштық, кедейлік туралы оқиғалар сюжеттің дамуына үлкен әсерін тигізді. Келесі жылы «Catching Fire», ал 2010 жылы «Mockingjay» атты кітаптары басылып шықты. Қазіргі уақытта жанұясымен Коннектикут штатында тұрып жатыр. 1994 жылы қызы, ал 1999 жылы ұлы туды. https://ru.wikipedia.org/wiki/%D0%9A%D0%BE%D0%BB%D0%BB%D0%B8%D0%BD%D0%B7,_%D0%A1%D1%8C%D1%8E%D0%B7%D0%B5%D0%BD http://www.suzannecollinsbooks.com/ https://en.wikipedia.org/wiki/Suzanne_Collins 

