Әнуар Асқаржанұлы Окнаров (4.1.1946 жылы туған, Жаркент қаласы) — композитор, музыкалық зерттеуші, скрипкашы. Қазақстанньщ еңбек  сіңірген қайраткері (1994), профессор (1993). 1969 жылы Алматы консерваториясын бітірген. 1973-79 жылдары Қазақ филармониясының шекті аспаптар квартетін басқарды. 1973 жылдан Алматы консерваториясында ұстаз, кафедра меңгерушісі. Ол басқарған Ал­маты консерваториясының скрипкашылар квартеті бірне­ше рет халықаралық байқаулардың лауреаты атанды. Әнуар скрипка мен фортепьянаға арналған 6 пьесаның, 15 әдістемелік еңбектің авторы. Әнуардың орындауында қазақ композиторларының скрипкаға арналған шығарма­лары күйтабаққа жазылған.     

