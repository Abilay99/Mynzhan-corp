Мүмин - Ислам дінінде Аллаһқа, Мұхаммед Пайғамбарға және ол жеткізген дінге шын жүрекпен сеніп, қабылдап растаған адам. Исламның сенім негіздері мен үкімдеріне толығымен сеніп, бұларды тәртібімен орындауға тырысқан адам толық мүмин және мұсылман болып есептеледі. Басқаша айтқанда, "Әмәнтүда" жинақталған алты иман негізіне сенген кісі мүмин болады.  Мұсылмандардың сенімі бойынша мүмин адамдар ақыретте жәннәтқа кіріп, ондағы көптеген нығметтерге бөленеді. Күнәһар мүминдер қылмыс-күнәлары үшін ақыретте жазаға тартылса да, соңында жәннәтқа барады. Мүмин жандардың мәңгілік жәннәттік болатындығы Құранның көптеген аяттарында баяндалады.  

