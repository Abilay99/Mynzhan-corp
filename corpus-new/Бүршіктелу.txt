Бүршіктелу - телінушінің бүршігін телітушіге егу. Телітушінің бүршігін сүрек бөлімімен қосып Т əрпі секілді етіп кесіп алады, қабық қабатын сəл ашып, телінушінің сүрек бөлімімен қосып, алынған бүршігін қондырып, қабық қабатымен қаусырып жауып, мықтап байлап тастайды. Бүршіктелу жазда, көктемде жүргізіледі. Өркеннің жуандап өсуіне байланысты байлаған жіпті біртіндеп босатып отырады. Келесі жылы ғана байлаған жіпті алып тастайды. Жазда бүршіктелуге бұйыққан бүршікті алады. Жыл бойы кірігеді де, екінші жылы өсе бастайды. Бүршіктелу өркеннің төменгі өркендерінде жүргізіліп, қыста қармен жабылады не топырақпен көміледі. Екі өсімдіктің камбийлері кірігіп өскенде ғана бүршіктелу қабылданады.  

