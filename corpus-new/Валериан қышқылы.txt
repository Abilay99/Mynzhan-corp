Валериан қышқылы, шүйіншөп қышқылы, С4Н3СООН — бір негізді, қанық органикалық қышқыл. Валериан қышқылының 4 изомері бар: н-валериан қышқылы — СН3(СН2)3СООН; изовалериан қышқылы —   (СН3)2СНСН2СООН; метилэтилсірке қышқылы —  СН3СН2СН(СН3)СООН; үш метилсірке қышқылы —  (СН3)3ССООН. Маңыздысы изовалериан мен метилэтилсірке қышқылы. Валериан қышқылының өзіне тән иісі бар, түссіз сұйық заттар. н-валериан қышқылын бромды этилге магниймен әсер ету арқылы алады. Ол аз мөлшерде ағашты, қоңыр көмірді айдау өнімдерінде кездеседі. Изовалериан қышқылы бос күйінде біраз мөлшерде валериан тамырында кездеседі. Оны валериан тымырын су буымен айдау арқылы бөліп алады. Изовалериан қышқылы көбіне мед. препараттар алу үшін пайдаланылады.  

