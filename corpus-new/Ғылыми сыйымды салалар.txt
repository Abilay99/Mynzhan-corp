Ғылыми сыйымды салалар ғылыми-техникалық тұрғыдан алғанда озық өндірістік аппараты; зерттеушілер мен қызметкерлердің жоғары білікті кадр әлеуеті бар; ғылыми зерттеулерге бөлінетін салыстырмалы түрдегі шығындары жоғары салалар. Мұндай салалардың өнімі ғылым мен техниканың соңғы жетістіктерінің негізінде жасалып, жоғары бәсекелестік қабілетке ие болады. Экономикалық лексикада «ғылыми сыйымды өнім» деген ұғым қолданылады — бұл өз құнында ғылыми-зерттеу және тәжірибелік-конструкторлық талдамалар (ҒЗТКЖ) шығындары кемінде 10% алатын өнім.  

