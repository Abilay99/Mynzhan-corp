 Мэй Ланьфан – Қытай әртісі және Бейжің операсындағы әйел рөлдерін сомдаушы. Бейжің операсының алтын дәуіріндегі төрт ұлы «дань»-ның бірі.  Шын есімі – Мэй Лань. 1894 жылы 22 қазанда Ұлы Цин мемлекетінің Цзянсу провинциясындағы Тайчжоу қаласында Бейжің операсы әртістерінің отбасында дүниеге келген. Төрт ұрпақтан бері «дань» рөлін сомдаған. Сондықтан 8 жасында театр өнерін меңгере бастайды. Мэй Ланьфан Жапонияға (1919, 1924 және 1956), АҚШ-қа (1930) және КСРО-ға (1932, 1935 және 1952) гастрольдік сапармен барған.  1955 жылы құрылған Қытай Бейжің операсы театрының бірінші директоры болады.  1961 жылы 8 тамызда Бейжіңде қайтыс болған. Оның құрметіне 1986 жылы Бейжіңде Мэй Ланьфан музей үйі ашылады.  2008 жылы режиссер Чэнь Кайгэ «Мэй Ланьфан» фильмін түсіреді. Бейжің операсының үлкен театр Мэй Ланьфанның атында.  

