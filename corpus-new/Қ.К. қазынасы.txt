Жыл:2013 Ел: Ресей  Слоган:"Нет времени объяснять" Режиссер: Дмитрий Коробкин  Басты рөлдерде: Гоша Куценко , Алексей Воробьев , Эльвира Ибрагимова , Байбулат Батуллин , Мария Кожевникова , Сергей Шакуров , Виктор Вержбицкий , Светлана Чуйкина , Денис Ясик , Сергей Никоненко  Жанр: Комедия , Қызық оқиғалы Жас шектеуі:Белгісіз Ұзақтығы: 110 минут Қазан қаласын Иван Грозный қоршауға алғанда Сүйімбике ханша шексіз байлығын Қабан көліне жасыруда бұйырған болатын. Бұған 500 жыл өтсе де қазынаның тағдыры әлі белгісіз... Біздің заманымызда қазынаның құпиясын Кирилл есімді жас жігіт ашады. Ол байлықты іздеуге шығады. Жолшыбай Гульнара есімді сұлумен танысады. Олар кездестірген түрлі қауіптер екеуін жақындастыра түседі.  5 Қазан қазынасы һәм УниверсиадасыҚазақстандық прокатқа "Қ.К. қазынасы" ("Сокровища О.К.") деген атпен фильм шықты. ТМД елдерінің бәрін улатып-шулатып шыққан туынды қазақ көрерменіне қызықты болар деген ойда болдым, себебі жақында ғана біздің Үкіметтің өкілі Гүлшара Әбдіхалықова соңғы Қазан ханшасы Сүйімбикені ислам әлемінің тұңғыш әйел билеушісі деп атаған-ды. Онысына тарихи тұлғаны қазақ деп те қосып қойған.Жә, тарих таластарына тартылмай, тілге тиек етіп ғана қайтайық. Бізге керегі - Қабан көлінің (Қ.к. немесе "озера Кабан" - О.К.) қазынасын іздеп, "қайда-қайдалап" шыққан Кирилл Николаевтың (Алексей Воробьев) қызығы.Бір кездері атышулы Иван Грозныйдан тығамын деп бүкіл қазынасын Қабан көліне әкеліп қотарған Сүйімбике ханымның бұл қылығы бүгінгі күннің іздеушілеріне де тыным берер емес.Шығармашылық жолын жаңа бастап жүрген жас әнші Кирилл әскерден қашып Қазаннан бір-ақ шығады. Қыз-қырқынның жүрегін жаулап алу жанына майдай жағатын бас кейіпкер уысына Гульнара (Эльвира Ибрагимова) атты сұлуды түсіре алмай қор болады. Алайда, Дайан Джонс (Мария Кожевникова) деген тағы бір алтын-күміс іздеушімен бәсекелесемін деп жүріп екеуі бір-бірі қалай жақын тұтқандарын сезбей қалады.500 жыл бұрын батпаққа батқан қазынаның хикаясы арғы-бергісін айтпағанда осылай болып тұр.Слоганын «Түсіндіруге уақыт жоқ» деп алған фильм мамыр айының демалыстарында қандай кино көремін деп басы қатқан, бірақ ой-санасын ауыр сюжетпен, тамсанып отырып талқылауға мәжбүр қылатын актерлік ойындармен, ми шайқайтын масштабтарымен қатырғысы келмеген адам үшін бап болады деп ойлаймын.Соңғы кезде саны да, сапасы да артып келе жатқан реселік фильмдердің арасында «Қ.К. қазынасы» көптің бірі болып қалуы әбден мүмкін, себебі, көрерменді сеанстан кейін ұзақ уақыт «ұстап» тұра алмайды, ой талқысына қажетті «азық» бере алмайды.Жеңіл-желпі махаббат оқиғасы бар, қызық оқиғалы көріністері бар, үлкен қазынаға ұмтылған топтардың қақтығысы бар, әдемі қыздары бар, әрі әнші, әрі актер Воробьевы бар, сосын ііі... Гоша Куценкосы (онсыз бола ма) бар фильм жасөспірімдердің көңілдерін де бір көтеріп қоятын секілді.Әйтеуір, «Аватар» күте көрмеңіз. «Қ.К. қазынасын» қыруар ақша жұмсап түсірген еріккеннің ермегі деуге де, Татарстан билігінің Қазан Универсиадасы алдында қаланың бет-беделін көтеруге ұмтылған әрекеті деуге де, қызыл-жасыл кейпімен уақыт өткізу үшін кинотеатрға келген көрерменнің алданышы деуге де болады.Апта сайын экрандарды тоздырып, елдің алдынан қайтатын көп фильмнің бірі. Бізді аздап қызықтыратыны тек татарлардың бас қаласының, бізге жақын кейіпкердің ауызға ілінуі. Басқа дүние күтпеңіз. http://bobfilm.net/trailer/3622-sokrovischa-ok-2013.html 

