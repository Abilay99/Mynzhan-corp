* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Золтан Цибор Шухаи (маж. Czibor Suhai Zoltán; 23 тамыз 1929, Капошвар, Мажарстан — 1 қыркүйек 1997, Комаром, Мажарстан) — мажар футболшысы, шабуылшы. Мажарстан Ұлттық құрамасының 50-жылдардағы үздік футболшыларының бірі. 1952 жылғы Олимпиада чемпионы. 1954 жылғы әлем біріншілігінің күміс жүлдегері. Туған қаласындағы "Комаром" клубының түлегі. Одан бөлек Мажарстан, Испания, Италия, Швейцария, Аустрия, Канада клубтарында ойнап, 1965 жылы карьерасын аяқтады.  Мажарстан құрамасының 50-жылдардың бірінші жартысындағы алтын буын өкілдерінің бірі. 1952 жылы Олимпиада чемпионы атанды. Сол кезеңде Мажарстан қатарынан 32 ойынды жеңіліссіз аяқтаған болатын. 1954 жылғы әлем біріншілігінің финалында ГФР құрамасын 2:0 есебімен ұтып тұрып, (екінші голды Золтан Цибор 8-минутта соқты) 2:3 есебімен ұтылып қалды да, алтын буын өкілдері әлем чемпионы атана алмады.  Екі жыл өткен соң Цибор құрамадағы карьерасын аяқтады. 

