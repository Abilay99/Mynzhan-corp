«ҚазҰУ студенті оқуға тиіс 100 кітап» — Әл-Фараби атындағы Қазақ ұлттық университеті 2012 жылдың басында жастарға, қоғамға ұсынған жобасы.  Ол өз елінің тарихын, мәдениетін, рухани құндылықтарын терең меңгерген, әлеуеті биік, мәдениеті жоғары, көзі ашық, көкірегі ояу маман қалыптастыру үшін жастарды кітап оқуға үндеуді күн тәртібіне қойды. Осы жобаны талқылау барысында ҚазҰУ ректоры, академик  Ғалым Мұтанов «Адам өмір бойы оқуы керек. Бұл алғашқы бастама. Бұл кітаптардың тізімі толыға бермек. Біздің мақсат – ҚазҰУ-ға оқуға келген жас студенттік төрт жылда жүз кітапты оқып шығуы азаматтық борыш екендігін сезіндіру. Өзге жоғары оқу орындары студенттерінен ерекшеленетін басымдығы да осы болмақ. Осылайша, жастар арасында кітап оқуды сәнге айналдыру қажет. Міне, «ҚазҰУ студенті оқуға тиіс 100 кітап» жобасы осындай мақсатта қолға алынып отыр. Бұл рухани, үлкен жоба. Әр университет өз түлегімен мақтанатындығын ескерсек, дайындаған кадрларымыз рухани дүниемен сусындап шықса, мықты маман болары сөзсіз», — деп ойын сабақтады. Бұл жобаға тек қана еліміздегі жоғарғы оқу орындары ғана емес,еліміздегі Назарбаев Зияткерлік мектептеріде атсалысуда.Онда әрбір сейсенбі және бейсенбі күндері кітап оқу сағаттары өткізілуде.Кітап оқу миға арналған жаттығу десек те болады.Солардың бірі-Шымкент қаласындағы химия-биология бағытындағы Назарбаев зияткерлік мектебінде мектепішілік «Readingtime» жобасы өткізілуде. Зияткерлік мектептердің «100 кітап» жобасы аясында, үштілділікті қолдау бағыты бойынша, тарихты білуге, Қазақ халқының мәдениетін және өзге ұлттардың мәдениетін сыйлауға тәрбиелеу мақсатында, көркем әдебиетті қазақ, орыс, ағылшын тілінде оқыту арқылы «Кітап оқу уақыты» жүзеге асырылуда, деп хабарлайды Қиян ақпараттық-танымдық сайты [http:information_items_11316 otyrar.kz] Бұл жобаны іске асыру үшін мектеп әкімшілігі тарапынан үлкен ұйымдастырушылық жұмыстар атқарылды. Нәтижесінде тек оқушылар ғана емес, мектептің барлық қызметкерлері, оның ішінде қызметшілер де кітап оқуға мүмкіндік алумен қатар өзіндік даму және танымдық процесіне қатысады. Аталған жобаны қолдау мақсатында ДББҰ «Назарбаев зияткерлік мектептеріне» көмек ретінде 100 кітаптың тізімін ұсынған болатын. Тізімде қазақтың танымал 60 классикалық шығармасы және әлемдік 40 әдеби кітап бар. «Кітап оқу уақытында» балалар мен үлкендердің қолынан ұлттық үздік шығарма — М. Әуезовтің «Абай жолын», сондай-ақ, әлемге танымал жазушылар В.Гюго, Р.Р.Толкиендердің кітаптарын көруге болады. Мектеп қызметкерлері мен оқушылардың сүйікті кітабын оқуына бар жағдай жасалынған. Барлық қабатта қойылған ыңғайы дивандар, көз тартарлық гүлдер оранжереясындағы орындар, ыңғайлы орындықтармен жабдықталған кітапханада сиқырлы кітап әлеміне енуге мүмкіндік өте мол. Айта кету керек, Назарбаев зияткерлік мектептері оқу мен тәрбие процесінде жетістікке жету жолында жаңа технологияны қолдана отырып, тәжірибе жүзінде қолдануда. «Кітап оқу» жобасы да соның маңызды бір бөлігі. Оқушыларға тек әдеби кітаптарды оқу ғана емес, аудиокітаптарды тыңдау да ұсынылады. Дисней балалар фильмі желісіндегі «Frozen», Сомерсет Моемнің «Theantandagrasshopper» т.б. Оқушылар оқыған әдеби шығармаларын сабақта, кураторлық сағаттарда талқылайды, өз желілерінде түрлі шығармалар жазады, көрмелер ұйымдастырады. Демек, оқушылар рухани баюмен бірге шығармашылық тұрғыда да дами алады. Осылайша Шымкент қаласындағы химия-биология бағытындағы Назарбаев зияткерлік мектебі ДББҰ «Назарбаев зияткерлік мектептерінің» стратегиясына өздерінің қомақты үлесін қосып отыр. Жақында филология, әдебиеттану және әлем тілдері факультетіндегі «Көкжиек» ғылыми-шығармашылық клубы Ғылыми кітапханамен бірлесіп «Жүз кітап» жобасы аясында Мұхтар Мағауиннің «Көкбалақ» романын талдауға арналған қалалық деңгейдегі оқырмандар конференциясын өткізді.Конференция клуб жетекшісі, доцент Л.Мұсалы ҚазҚызМемПУ-дан, Абай атындағы ҚазҰПУ-дан келген қонақтарды таныстырып, оқырмандарға шығарманың «Көкбалақ» деген аталу себебі туралы сұрақ қойды. «Көк» аспан түсті білдірсе, ал «балақ» жермен байланыстырып қойылған» деген пікірлер айтылды. Оқырмандар конференциясы одан әрі қызықты өрбіді. Қатысушылар шығарманы оқу барысында өздеріне түсініксіз болған сұрақтарын ортаға салып, талдаудың көркін қыздырды. Т.Әсемқұловтың орындауындағы «Көкбалақ» күйі орындалды. Алматы қаласының ЖОО-нан келген оқырмандарымыз да тосылып қалмай, өзекті ойларын ортаға салып, күй құдіретінің шексіздігіне таңданыстарын жасырмады. Шығарма тілі мен мазмұны туралы да тың ой қорытулар жасалды. Оқырмандардың әрқайсысы сыни пікірлерімен, ерекше қабілет зейіндерін көрсете білді. Конференция соңында талдау барысында ұтқыр ойларымен көзге түскен оқырмандарды «Болашақ сыншы», «Болашақ әдебиеттанушы», «Үздік оқырман», «Парасатты оқырман», «Ойлы оқырман» номинациялары бойынша сертификаттармен марапаттады. 

