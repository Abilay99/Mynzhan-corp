Ішкі геометрия– геометрияның беттің иілуі кезіндегі ішкі қасиеттерін зерттейтін саласы. Мысалы, бет иілген кезде осы беттегі қисық сызық доғасының ұзындығы өзгермейді де, оның қисықтығы өзгереді. Ішкі геометрияның негізгі ұғымдарына қисық сызық доғасының ұзындығы, қисық сызықтардың қиылысу нүктесіндегі олардың арасындағы бұрыш, фигура ауданы жатады. Планиметрия жазықтықтың Ішкі геометриясын, ал сферадағы геометрия сфераның Ішкі геометриясын зерттейді. Иілген беттің Ішкі геометриясын екі өлшемді иілген кеңістіктің геометриясы ретінде де қарастыруға болады. Иілген кеңістік ұғымының дамуы нәтижесінде риман кеңістігі деп аталатын кеңістік теориясы жасалды.  

