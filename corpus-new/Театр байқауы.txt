Театр байқауы – көрермен-көпшілікке арнап салтанатты жағдайда көрсетілетін спектакльдер бәсекесі. ТМД елдері бойынша Бүкілодақтық балалар театрларының (1939 – 1940, 1945 – 1946, 1952, 1962), жас режиссерлер қойылымдарының (1943 – 1944), қуыршақ театрларының (1962), т.б. байқауы өткізілді. 1957 – 1958 жылы Алматы қалысында “Театр көктемі” деген атпен облысы театрлар байқауы болып, кезінде Атырау, Семей және Шымкент (қазіргі Оңтүстік Қазақстан) облысы қазақ драма театрлары оның жүлдегері атанды. Сондай-ақ 1970 жылдан жас актерлер байқауы да өткізіліп тұрады.  

