Зияда Әбенов (1901-1937), кеңес және кәсіподақ қызметкері, қоғам қайраткері. Ұлытаудың түлегі. Түпкі атасы Берденнен Есенкелді—Қоржынбай—Әбен болып таралады. Кеңес өкіметі кезінде койшы, ЧОН отрядының жауынгері, бандитизмге қарсы ұрыстарға қатысқан. 1928-1936 ж. Түрксіб құрылысына қатысып, Түрксіб жол кәсіподақтарының төрағасы қызметін атқарды. Сол жылдары Қазақстан ОАК-нің мүшесі болды. 1937 ж. «халық жауы» деген нақақтан-нақақ жабылған жаламен тұтқынға алынды.   

