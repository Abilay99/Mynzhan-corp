Плазмол (Plasmolum) — адам қанынан алынатын препарат. Невралгия, неврит, радикулит және тағы да басқа аурулар кезінде ауыруды сездірмеу және гипосенсибилиздеу мақсатында қолданылады. Плазмол жүйке ауруларын, асқазан жарасын, он екі елі ішек, бронх демікпесі, артритті емдеуде қолданылады. Эндокардит, нефритте қолдануға тыйым салынған. Күнде немесе күнара тері астына 1 мл мөлшерде салынады. Плазмол қараңғы жерде, 15 С температурадан төмен қоймада сақталуы тиіс.  

