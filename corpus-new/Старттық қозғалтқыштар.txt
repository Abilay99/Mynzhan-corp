Старттық қозғалтқыштар (Стартовые двигатели) — ракетаның стартық ұшуын қамтамасыз ететін немесе ұшақтың ұшар кезінде жүгіру жолын қысқартуға арналған реактивтік қозғалтқыш. Старттық қозғалтқыштар ракетаны аз уақыт ішінде тиісті биіктікке көтеріп, тиісті жылдамдыққа жеткізуі тиіс. Старттық қозғалтқыштар ретінде қатты отынды реактивтік қозғалтқыштар, ал кейде сұйық отынды реактивтік қозғалтқыштар қолданылады. Старттық қозғалтқыштар ұшу аппараты жабдықтарының тұрақты құрамына кіреді немесе пайдаланылу ретіне карай шығарылып тасталады.  

