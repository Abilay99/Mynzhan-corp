Крамской Иван Николаевич (08.06.1837, Острогожск, қазіргі Воронеж облысы, - 05.04.1887, Санкт-Петербург) – орыс кескіндемешісі әрі көркемсурет сыншысы. 1860-1880 жылы орыс көркем өнеріндегі демократия қозғалыстың идеялық көсемі. 1857 – 1863 жылы Санкт-Петербург Көркемсурет академиясында оқыды. Студент кезінде академиялық кертартпалыққа қарсы болып, «он төртіктер бүлігін» ұйыдастырды. 1863 жылы Көркемсурет академиясын тастап, Суретшілер бірлестігі болып құрылған топты басқарды. Передвижниктер серіктігінің құрылуына белсене араласып (1870), кейіннен оның идеялы бастаушысына айналды. Крамскойдың эстетикалық сын көзқарасы орыс демократия өнерінің дамуына үлкен әсер етті. 

