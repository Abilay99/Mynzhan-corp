Жәнібек Бимендіұлы Сәдуақасов - 1947 жылы 28 наурызда Алматы қаласында туған. Әкесі - Бименде Садуақасов, марқұм, мемлекеттік және қоғам қайраткері, одақ дәрежесіндегі зейнеткер болған.Анасы - Құжамқұлова Тоқаш, марқұм, кәсіподақ қызметкері, республика дәрежесіндегі зейнеткер болған. Жамбыл гидромелиорациялық-құрылыс институтын (1971) инженер-құрылысшы мамандығы бойынша; Апматы Жоғары партия мектебін (1984) бітірген. БҰҰ Бас кеңестемелік мәртебесіндегі Халықаралық ақпараттандыру академиясының академигі. 15 мақала мен жарияланымның авторы. Халықаралық құрылысшылар одағының вице-президенті (Мәскеу қ., 2010 жылдан). ҚазМАҚА Қамқоршылық одағының мүшесі. ҚР Ұлттық инженерлік академиясының медалімен (2006); «Қазақстанның Құрметті құрылысшысы» белгісімен (2007); ҚР Индустрия және сауда министрлігінің Құрмет грамотасымен (2006) марапатталған; ҚР Президентінің Алғысхатымен ескерілген, «Құрылыс саласындағы жылдың таңдаулы ұйымдастырушысы» атағының иегері (2007).  

