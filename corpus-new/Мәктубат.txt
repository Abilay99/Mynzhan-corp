Мәктубат– әдеби жазбалар жинағы. Мектептегі оқу мақсатына лайықтап оқулық түрінде жазылып, орыс әліпбиімен 1879 жылы баспадан шыққан. Ыбырай Алтынсариннің “Қазақ хрестоматиясы” кейін “Мәктубат” деген атпен, көпшілік халыққа арналып, араб әрпімен бірнеше рет (1886, 1889, 1899) Қазанда қаласында жарияланды. “Мәктубат” мектептен тыс оқырмандар үшін дала өмірінде орын ала бастаған ағартушылық әдебиеттің бастамасы болды. Сол дәуірдің өзінде бұл екі кітап үлкен жаңалық болып, зіне лайық бағасын алды (“Оренбург листогі”, “Торғай газеті”, “Айқап”, тағы да басқа). Аталған кітаптардағы “Кел, балалар, оқылық!”, “Өнер-білім бар жұрттар”, тағы да басқа туындылар көпшілік ұғымына әбден сіңісіп, жас ұрпақты білім алуға, мәдениеттің жаңа үлгі-дәстүрін батыл меңгеруге шақырды.   

