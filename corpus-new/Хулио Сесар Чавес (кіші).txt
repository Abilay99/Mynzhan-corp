Хулио Сесар Чавес Карраско кіші (исп .Julio César Chávez Carrasco Jr. 16 ақпан 1986, Кульякан-Росалес, Синалоа, Мексика) — мексикандық кәсіпқой боксшы. Бірінші орта салмақ дәрежесінде өнер көрсетеді. Әлем чемпионы (WBC тұжырымы, 2011—2012 жыл).  Хулио Сесар Чавестың ұлы. Хулио WBC тұжырымы бойынша жартылай жеңіл салмақтағы әлем чемпионы Хулио Сесар Чавестың ұлы. Чавес әкесінің жолын жалғау мақсатымен боксшы болуға шешім қабылдайды. Хулио Сесардың әуесқой мансабы екі айқастан ғана тұрды. Кіші Чавестың бұл екі кездесуі де Хорхе Паэс кішіге қарсы өтті. Хорхе Паэс кіші жартылай жеңіл салмақтағы бұрынғы әлем чемпионы Хорхе Паэстың ұлы болатын. 2003 жылы 17 жасында ең алғашқы кездесуін өткізді. Алғашқы бес айқасын сенімді жеңді дегенге келмейтін еді. Кейіннен 13 нокауттан тұратын ұзақ жеңістер сериясына қол жеткізді. 2005 жылы 16 желтоқсанда Хулио Карлосом Молинамен айқаста теңбе-тең нәтижені қанағат етті. Екі айдан соң қарымта айқас өткізілді. Чавес ұпай санымен жеңді. 2006 жылы 16 маусымда Хулио Аарон Дрейкты (10-1) нокаутқа түсірді. 2006 жылы 19 тамызда Чавес Джерман Уайтты (14-1) сұлатып WBC тұжырымы бойынша жасөспірімдер арасындағы әлем чемпионы атанды. 2007 жылы Чавес американдық Энтони Шулер (20-4-1) мен Рэй Санчесты (20-1) нокаутқа түсірді. Содан кейін 2008 жылы ақпанда американдық Хосе Селияны нокаутқа түсіріп екінші орта салмақтағы WBC тұжырымы бойынша Американың континенталды титулын иемденді. 2008 жылы 26 сәуірде Чавес жеңілмеген мексикандық Тобия Джузеппе Лориджены (24-0-1) 9-шы раундта сұлатып түсірді. 

