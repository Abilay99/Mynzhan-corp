Мыңбай Сұлтанбеков (1895, Оңтүстік Қазақcтан облысы Алғабас ауданы бұрынғы "Қызыл арық" ұжымшары - ө.ж.б.) - ақын.  Қызыл отауда, мәдени-үгіт бригадасында қызмет атқарған. Сырнаймен, домбырамен айтатын әнші-ақын. Сұлтанбековтің "Жаңа ауыл", "Октябрь тойына" (1938), "Майдан ерлеріне", "Садық балама", "Сыпатай батыр", "Жеңіс күнгі қуаныш" (1941 - 1945), т.б. өлең толғаулары кезінде ауыл арасына кең тараған. Соғыс жылдары сол өңірдегі Айнабек Нысанов, Көпбай Әлімбетов, Желеу Жақыпов, Құлжабай Төлеуов тәрізді ақындармен айтысқан.  

