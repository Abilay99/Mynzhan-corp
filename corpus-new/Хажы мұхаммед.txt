ХАЖЫ МҰХАММЕД Хаким бин Сеид Масум хан (шамамен 1802 — 1845) — “Мунтахаб ат-Тауарих” (тарихи деректер) атты тарихи шығарманың авторы, Қоқан ханы Нарботаның немересі. Қоқанды Мұхаммед Әли басқарып тұрған кезде онымен келісе алмай, Меккеге кеткен. Жолда Ресей, Түркия, араб елдерінде болды. Мұсылман елдерінің жалпы тарихы жайындағы еңбегінен тарихты аса жетік білетіні, оқиғаларды шебер суреттейтіні, Еуропа мәдениетімен таныстығы айқын көрінді. Бұл шығармада Орта Азия ғана емес, онымен көршілес Қазақстан, Ресей, Шығыс Түркістан, т.б. елдер жайында құнды мәліметтер береді.  

