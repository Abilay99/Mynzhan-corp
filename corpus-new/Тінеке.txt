Тінеке – Ертіс алабындағы өзен. Ерейментау ауданы жерінде. Бастауын Ерейментау қаласының солтүстікнде 63 км, Астана қаласынан солтүстік-шығысқа қарай 190 км жердегі Тастыадыр тауының шығыс сілемдерінен алады. Ұзындығы 95 км, су жиналатын алабы 600 км². Шолақсор к-не екі жерден құяды. Ерейментау ауданын басып өтеді. Ұзындығы 10 км-ден аспайтын 31 саласы бар. Өзен жоғарығы ағысында ұсақ төбешіктер, төменгі ағысында тегіс жерлер арқылы ағады. Қара-қоңыр топырағында шымды жерге тән дәнді дақылдар өскен. Жазда суы қарасуларға бөлініп қалады. Қараша айының 1-он-күндігінде суы қатып, сәуір айының 1-онкүндігінде мұзы ериді. Суы жайылымды суландыруға пайдаланылады.  

