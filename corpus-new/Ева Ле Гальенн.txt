Ева Ле Гальенн (1889 жыл 11 қаңтар, Лондон - 1991 жыл 3 маусым, Нью-Йорк) - американ актрисасы, режиссер. Лондондағы Драмалық өнердің корольдық академиясында оқыды. Сахналық жолын 1914 жылы бастады. 1915 жылдан АҚШ-та қызмет етті. Нью-Йоркте көпшілікке арналған драмалық театрлар ұйымдастырып,  драматургияның озық туындыларын (Шекспир, Мольер, Гольдони, Л.Н.Толстой, Чехов, Ибсен) насихаттады. Таңдаулы рөлдері: Гедда Габлер (Ибсеннің осы атты пьесасында), Елизавета (Шиллердің «Мария Стюартында»), Аркадина, Маша, Раневская (Чеховтың «Шағала», «Апалы-сіңлілі үшеуі» мен «Шиелі бағында»). 

