Мүйіс – құрлықтың теңізге, көлге, өзенге сұғына еніп жатқан бөлігі. Мүйістер байырғы жыныстардан құралған. Қазақстанда Каспий теңізінде Түпқараған, Тоқмақ; Арал теңізінде Ұзынқайыр Мүйістері бар. Ағылшындардың мүйіс мағынасын беретін "кейп" деген сөзі кейде географиялық атаудың құрамдас бөлігі болып табылады (мысалы, Африканың қиыр оңтүстігіндегі Кейптаун қаласы).  

