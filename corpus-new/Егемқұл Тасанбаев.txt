Егемқұл Тасанбаев (23.2. 1917 ж. т., Түркістан облысы Қазығұрт ауданы Молбұлақ а.) – қоғам қайраткері, Соц. Еңбек Ері (1957). Еңбек жолын ауданы газет баспаханасында әріп теруші болып бастаған. 1937 – 38 ж. Алматыдағы қазақ журналистика ин-тының дайындық бөлімшесінде оқиды. 1938 – 40 ж. әскер қатарына алынып, кеңес-фин соғысына қатысты. 1940 ж. елге оралып, ауданы газетте қызмет істеді, ауданы партия к-тінде нұсқаушы болып жүргенде соғыс басталып, әскерге қайта алынды. Ташкенттегі әскери-саяси оқу орнын бітіріп, жүзінші қазақ ұлттық атқыштар бригадасында саяси жетекші болды. Соғыстан кейін Шымкент облысы партия к-тінде нұсқаушы (1948), бірінші хатшының көмекшісі(1950), Иличьев ауданы партия к-тінде 2-хатшы (1951) болды. Мәскеудегі КОКП ОК жанындағы жоғары партия мектебін бітіріп (1955), Жетісай, Мақтаарал, Киров ауданы партия к-ттерінің 1-хатшысы болып қызмет істеді. 1963 – 71 ж. Өзбек КСР-і Сырдария облысы атқару к-тінің төрағасы, облысы партия к-тінің 1-хатшысы, 1971 – 75 ж. Өзбек КСР-і кеңшарлар (совхоздар) министрі, 1975 – 77 ж. КСРО Жер суландыру және су ш. мин-нің жанындағы Орта Азия күріш кеңшарлары құрылысы бас басқармасы бастығының орынбасары қызметтерін атқарды. Т. “Өзбекстанның а. ш-на еңб. сің. қайраткері”. Ленин, Октябрь революциясы, 2 Еңбек Қызыл Ту, Қызыл жұлдыз, 1-дәрежелі Отан соғысы ордендерімен, көптеген медальдармен марапатталған. Жетісай, Қазығұрт аудандарының құрметті азаматы. Қазақ ұлттық әдебиеті, 8 том  

