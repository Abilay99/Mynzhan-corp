Кварц порфирі - химиялық құрамы гранитке ұқсас қышқыл магманың жер бетінде не тайыз тереңдікте қатуынан пайда болатын палеотиптік тау жынысы. Ол жасырын кристалды немесе шыны тәрізді негізгі массадан және соның ішінде шашыраған ұсақ кристалдардан (плагиоклаздар, дала шпаттары, кварц, аздаған түсті минералдар, ашық түсті слюдалар) тұрады. Порфир, сферолиттер жолақ құрылымды, ашық түсті болады.  

