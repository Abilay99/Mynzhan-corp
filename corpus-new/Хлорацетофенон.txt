Хлорацетофенон (C6H5COCH2Cl) — тітіркендіретін (көзден жас ағызатын) улағыш зат. Ол түссіз, сары немесе коңыр түсті, мойылдың исіндей иісті кристалдан тұрады. 50-58°С-да балқиды, суда ерімейді. Қыздырғанда хлорацетофенон көгілдір ақ түтінге айналады. Хлорацетофенон бірден көзді тітіркендіреді. Жарылыс кезінде де түтінге айналады. Артиллериялық снарядтар мен миналарда, улы түтінді құтыларда, авиабомбалар мен қол гранаттарында қолданылады. Хлорацетофеноннен қорғану үшін газтұмылдырық қолданылады.  

