Родниковское — Қарағанды облысы Осакаров ауданындағы ауыл, Родников ауылдық округі орталығы.  Ертіс-Қарағанды каналы аймағында, аудан орталығы - Осакаровка кентінен солтүстік-шығысқа қарай 112 км-дей жерде орналасқан. Жалпы жерінің ауданы - 81,6 мың га.  Іргесі 1954 жылы қаланды.  1999 жылы жергілікті тұрғындар саны 846 адам (412 еркек және 434 әйел) болса, 2009 жылы 768 адамды (378 еркек және 390 әйел) құрады. Клуб, орта мектеп , сауда орталығы жұмыс істейді. Родниковское арқылы Карағанды-Павлодар автомобиль жолы өтеді. 

