Орайлас ойлар – Қаныш Сәтбаевтың «Абай» романына жазған пікірі. Мақала 1959 жылдың 24 сәуірінде «Қазақ әдебиеті» газетінде жарияланған. Онда Мұхтар Омарханұлы Әуезов «Абай» романында қазақтың дана ақыны Абай Құнанбаев және оның төңірегіндегі адамдарды шебер суреттегенін, туынды бүкіл кеңес әдебиетінің ірі табыстарының бірі екендігін айта келе, 19 ғасырдың 2-жартысындағы қазақ халқының өмірі мен салтын жан жақты қамтыған түбегейлі энциклопедия болып есептелетін аса көркем роман деген баға береді.   

