Ұлттық бірыңғай тестілеу (орыс. Единое национальное тестирование; қысқаша ҰБТ) —  Қазақстан Республикасында қолданылатын мектеп бітірушілердің білімін сынау жүйесі. ҰБТ-ның нәтижесі жалпы және орта білім ұйымдары бойынша мемлекеттік  аттестацияның қорытындысы ретінде есептеледі, ал қабылдау емтиханы ретінде колледждермен, ЖОО-мен есептелінеді. Оқушының Қазақстан университеттеріне түсу мүмкіншілігі (грант және ақылы бөлім) және қорытынды аттестатының бағасы оның ҰБТ-да  алған баллдардың санына байланысты болады. ҰБТ-ның баллдары тағы «Болашақ» атты президенттік шәкіртақы (стипендия) алуға мүмкіндік береді. Өткен жылдары бітірген бітірушілер, колледж бітірушілері және кейбір талапкерлер үшін ҰБТ аналогтары кешенді тест (КТ) боп саналады. Ұлттық бірыңғай тестілеу кезеңі 5 лектен тұрады (кей жағдайда оқушы санына қарап қысқарады) және маусымның алғашқы күндерінен басталады (10 күн, 1 лек = 2 күн). ҰБТ бір кезеңнен өтеді және 125 баллдық шкаламен бағаланады. Оқушылар бір күннің ішінде бес пәннен тест тапсырады: математика, Қазақстан тарихы, орыс тілі, қазақ тілі және таңдалған пән (шет тілі (ағылшын тілі, неміс тілі, француз тілі), биология, география, химия, физика, әдебиет) — әрбір пән 25 сұрақтан тұрады. ҰБТ-ның жүргізілуіне 3,5 сағат, яғни 210 минут беріледі. Жоғарғы оқу орындарына түсушілердің минималды өту балы 100 балл ішінен 60 (ұлттық университеттерге түсу үшін 70 балл), себебі қазақ мектептері үшін орыс тілі және орыс мектептері үшін қазақ тілі пәні ескерілмейді. ҰБТ сонымен бірге маңызды психологиялық сынау болып табылады. ҰБТ-ның екі кезеңдік жобасы бар. Ол жоба бойынша ҰБТ-ны Республиканың мектеп бітірушілері тапсырады және бірінші кезеңнің қорытындысы елдің ЖОО-ларына түсу үшін жеткілікті болады. Грант алғысы келетіндер, сонымен бірге колледж бітірушілері, өткен жылдар бітірушілері, шетелдіктер КТ (кешенді тестілеу) тапсыруы керек болады. Алайда бұл жоба Қазақстан мектептеріне әлі енгізілмеген.Талапкерді кешенді тестілеуге 4 пән бойынша тестілеу тапсырады. Кешенді тестілеуде тілдік тест тапсырылмайды. Кешенді тестілеуге 2 сағат беріледі және ҰБТ принциптері бойынша жүргізіледі. Кешенді тестілеуді ҰБТ-дан өту баллын жинай алмағандарда тапсыра алады.Кешенді тестілеуге қатысу үшін ЖОО-ның қабылдау комиссиясына мынаны өткізу міндетті: 

