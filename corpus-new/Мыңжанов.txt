Мыңжанов Марат Тұрсынайұлы (1958 жылы туған, қазіргі Астана қаласы) – қоғам қызметкері. Целиноград ауданының әкімі (2007). Целиноград ауыл шаруашылығы институтын бітірген (1982). Андреевский кеңшарының №2 бөлімшесінде (1982 – 84), Шортанды ауданында (1984 – 92), 1992 жылдан Шортанды ауданындағы «АМГРЕН» акциондік кәсіпорнында аға мал дәрігері, 1993 жылы «Ақбөкен» шағын жеке кәсіпкерлігінің директоры болған. 1995 жылы облысы зооветеринар жабдықтау мекемесінде бөлім бастығы, 1996 жылы Целиноград ауданының Бас мал дәрігері, 1998 жылы облысы мал дәрігерлік комитетінің төрағасы, Ақмола мал дәрігерлік қадағалау басқармасының бастығы, 1999 жылдан ҚР Ауыл шаруашылығы министрлігінің облысы аумақтық инспекциясының бастығы қызметтерін атқарған. «Қазақстан»: Ұлттық энцклопедия / Бас редактор Ә. Нысанбаев – Алматы «Қазақ энциклопедиясы» Бас редакциясы, 1998 жыл, ISBN 5-89800-123-9, II том   

