«Ар-Честь» - Атырау облысындағы апталық тәуелсіз газет. 1997 жылдың 1 мамырынан бастап қос тілде (орысша, қазақша) шыға бастады. Газеттің негізгі бағыт-бағдары — әлеуметтік мәселелер, еңбек адамдарының тұрмыс жағдайы, олардың құқын қорғау. Газет өз беттерінде анкета сұрақтарын тарату, шағын сұхбаттар жүргізу аркылы жұртшылық пікірлеріне үкімет орындарының назарын аударады. Еңбекші шағымдары мен ұсыныстарына көбірек орын беріледі. Құрылтайшысы — газет ұжымы. Бас редакторы Қ. Батыров. Таралымы 8 мың дана (2000 ж.). 

