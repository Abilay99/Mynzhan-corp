Қызылгвардияшылар ескерткіші Тараз қаласының орталығында, Н. К. Крупская  атындағы орта мектептің алдындағы скверде орнатылған. 1957 жылы Қазан революциясының 40 жылдығына орай Әулиеата социалдық қызыл ротасының мерт болған жауынгерлерін еске алу құрметіне байланысты тұрғызылған. Авторы К. Рахмати. 1919 жылы 19 сәуірінде Бешташ қойнауындағы Дмитриевка селосы (Талас қаласы, Қырғызстан) төңірегінде барлауға шыққан бес жауынгер жаумен бетпе-бет келіп, оққа ұшады. Олар қазіргі мектеп тұрған орындағы Ревком Үйінің алдындағы туысқандар зиратында жерленді. Биіктігі 7 м, бес бұрышты обелиск дөңгелек гүлді төбешік ортасында перамидалық бес бұрышты тұғырға орнатылып, бетон тақталармен қоршалған. Кедергі - бордюрлардың үстіне жағалай орнатылған шағын перамидалар лента шашақты лавр бұталарымен көмкерілген. Төменірек мәрмәр плиталарға "Мәңгі Даңқ өшпесін" деген сөздер, қызылгвардияшы жауынгерлердің аты-жөндері: Беспалов Иван, Галунчик Николай, Коломейцев Федор, Перепелкин Сергей, Тютюнников Федор деп жазылған. Бетон, лавр бұтақтары мен облискінің бас жағы шойын (құйылған), тұғырдағы веноктар - гипс. Тараз Жамбыл облысы энциклопедиясы, "Қазақ энциклопедиясының" Бас редакциясы Алматы,  2003, 384-бет. 

