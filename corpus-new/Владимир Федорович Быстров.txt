Владимир Фёдорович Быстров (1935 жылы 31-желтоқсан — 1990 жылы 13-тамыз) — орыс биофизигі, КСРО Ғылым Академиясының құрамына кіретін М. М. Шемякин атындағы биоорганикалық химия Институты директорының орынбасары, КСРО Ғылым Академиясының мүшесі, Мәскеу физика-техникалық институтының профессоры. Ленинградта дүниеге келген. 1959 жылы Мәскеу мемлекеттік университетінің физика факультетін аяқтады. КСРО Ғылым Академиясының құрамына кіретін табиғи қосылыстар химиясы Институтының (1974 жылдан бастап, М. М. Шемякин атындағы биоорганикалық химия Институты) алдымен жоғарғы ғылыми қызметкері (1964 - 1971), кейінірек директор орынбасары (1971 - 1990), ядролық магниттік резонанстың спектроскопия тобының басшысы. МФТИ-дың молекулярлық және химиялық физика, физика-химиялық биология факультеттерінің негізгі кафедраларында сабақтар өткізген. 1988-1990 жылдар аралығында Мәскеу физика-техникалық институтының физика-химиялық биология және биотехнология факультеттерінің кафедраларына басшылық еткен. 

