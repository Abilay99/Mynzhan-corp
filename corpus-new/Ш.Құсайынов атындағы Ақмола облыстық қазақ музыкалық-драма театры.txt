    Шахмет Құсайынов атындағы Ақмола облыстық қазақ музыкалық-драма театры 1996 жылы 6-наурыз күні Ғабит Мүсіреповтың «Ақан Сері – Ақтоқты» спектаклімен шымылдығын ашқан болатын. Қоюшы режиссері – Қазақстанның еңбек сіңірген қайраткері Жақып Омаров.   Театр репертуарында 106 қойылым бар, соның ішінде  У.Шекспирдің «Король Лир», А. Камюдің «Калигула», Ш. Айтматовтың «Ғасырдан да ұзақ күн», Ә. Оразбековтың «Бір түп алма ағашы» сияқты классикалық пьесалары.  2007 жылы театр труппасы гастрольмен Қытай халық республиаксында болып, Іле қазақ автономиялық облысының 4 ауданы менҚұлжа қаласында өнер көрсетті.  2011 жылыМәскеудегі Театр Одақтарының Халықаралық Конфедерациясының (МКТС) «ТМД және Балтық елдері жас театр қайраткерлерінің байқауы» аясында Қазақстан театрлары жас  режиссерларының  жұмыстары ішінен 2 қойылым таңдап алынып, соның бірі театр репертуарындағы С.Раевтың «О, Қыздар!» драмасы (реж.Ф.Қанафин) мамыр айында Көкшетау қаласында Мәскеу қаласынан келген белді сахна мамандарынан құралған эксперттік комиссияға көрсетілді. 2011 жылы Украина елінің Қырым автономиялық республикасында өткен Антикалық өнердің ХІІІ «Боспорские агоны» Халықаралық театр фестиваліне А.Камюдің «Калигула» тарихи трагедиясымен (реж.Қ.Қасымов) қатысып,  «Классиканы жоғары дәрежеде сахналағаны үшін» номинациясын және «Ника Боспорская» статуэткасын жеңіп алды. Мәскеулік және Украинаның беделді сахна шеберлері мен сыншылары тарапынан жоғары бағаға ие болған Шахмет Құсайынов атындағы Ақмола облыстық қазақ музыкалық-драма театры Тәуелсіздік алғалы бері қазақ елі атынан, Азия, мұсылман елдері арасынан тұңғыш қатысқан театр болды.  Бұл маусымның тағы бір жаңалығы мамыр айында облысқа белгілі тәжірибелі басқарушы, өнер жанашыры Марал Қажыкенқызы Джакупова ханымның театр басшысы болып тағайындалуы. Театр 2012 жылы қазан айында Қостанай қаласында өткен І.Омаровтың 100 жылдығына арналған Республикалық театрлар фестиваліне А.Камюдің «Калигула» қойылымымен қатысып, Гран-При жүлдесіне ие болды.   

