«Надежда» ЖШС - тігін-тоқыма бұйымдарын шығаратын кәсіпорын. 1968 ж. Орал қаласында үй еңбегі мен көркемөнер кәсіпшілігінің өнімдері фабрикасы ретінде құрылған. 1998 жылдан — «Надежда» тігін-тоқыма фабрикасы» жауапкершілігі шектеулі серіктестік, Достық даңғынындағы 97-үйде орналасқан. Фабрикада 150 адам жұмыс істейді. Еңбек ұжымы 2001 ж. Астана қаласында өткен арнаулы көрмеге қатысып, «Сапа медалін» иеленді. Оның шығарған өнімдері — ақ жаймалар, жамылғылар, төсем көрпелер, халаттар, жұн шұлықтар, қолқаптар, жұмысқа арналған киім-кешектер жоғары сұранысқа ие.  

