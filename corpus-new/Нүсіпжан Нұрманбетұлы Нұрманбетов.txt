Нүсіпжан Нұрманбетұлы Нұрманбетов 1938 жылы 18  қаңтарда Алматы облысы Жамбыл ауданының Бірлік ауылында туған.  Қазақ Әкесі - Есембаев Нұрманбет, марқұм, ҰОС  қатысқан. Анасы - Есембаева Нұрхан, дербес зейнеткер, Алматы облысының кеңес және кәсіподақ органдарында жұмыс істеген. Қазақ мемлекеттік ауыл шаруашылығы институтының агрономдық факультетін (1961) ғалым-агроном мамандығы бойынша; Алматы жоғары партия мектебін (1983) саясаттанушы мамандығы бойынша; Абай атындағы Алматы мемлекеттік университетін (1998) заңгер мамандығы бойынша бітірген. Қазақ, орыс және неміс тілдерін біледі. Нарықтық экономика, банк және банк қызметі туралы экономикалық тақырыптарда жарияланған мақалалардың авторы. «Нұр Отан» ХДП мүшесі. 1961 жылдан - Алматы облысы Балқаш ауданының «Жиделі» кеңшарында бас агроном. 1968 жылдан - партком хатшысы. 1970 жылдан - Алматы облысының Балқаш ауданындағы «Октябрьдің 50 жылдығы» атындағы кеңшардың директоры. 1975 жылдан - Алматы облысының Балқаш аудандықатқару комитетініңтөрағасы. 1980 жылдан -  Қазақстан Компартиясы Күрті аудандық комитетінің бірінші хатшысы. 1986 жылдан - Алматы облысының Талғар ауданындағы «Горный садовод» кеңшарының директоры. 1995 жылдың желтоқсанынан -  ҚР Парламенті Сенатының Алматы облысынан сайланған. Экономика, қаржы және бюджет комитетінің мүшесі. 1999 жылдан -ҚР Парламенті Сенатының Алматы облысынан сайланған депутаты. 2005 жылдан бері -  ҚР Парламенті Сенатының депутаты, Қаржы және бюджет комитетінің мүшесі. «Нұр Отан» ХДП депутаттық фракциясының және «Жер мен Ел» депутаттық тобының  құрамына енген. Алматы облысының  Құрметті азаматы. Ресей Федерациясы Федералдық жиналысының Федерациялық Кеңесімен,  Қытай Халық Республикасының Бүкілқытайлық халық өкілдері жиналысымен, Корея Республикасының Ұлттықжиналысымен ынтымақтастықтобының  құрамына енген. Еңбек  Қызыл Ту (1976), «Парасат» (2001), II дәрежедегі «Барыс» ордендерімен; «Астана» (1998), «Қазақстан Республикасының тәуелсіздігіне 10 жыл» (2001), «Қазақстан Конституциясына 10 жыл» (2005), «Қазақстан Парламентіне 10 жыл» (2006) медальдарымен марапатталған. Үйленген. Жұбайы -  Құдайқұлова Фатима Әлімқұлқызы (1938 жылы туған), зейнеткер. Ұлы - Ермек (1960 жылы туған), Алматы облысының  Қарасай ауданындағы КИЗ тәжірибелік шаруашылығының директоры;  қыздары - Ләззат (1961 жылы туған), дәрігер-педиатр; Фарида (1963 жылы туған),  Қарағанды медицина академиясында кафедра доценті ; Жәмила (1964 жылы туған), Л.Н. Гумилев атындағы Еуразия ұлттық университетінің бірінші проректоры; Бақыт (1967 жылы туған), ҚР СІМ консулдығының  қызметкері . 

