Мәлика Садыққызы Шабдарбаева (25.5.1940 жылы туған) – медицина ғылымдарының докторы (1996), профессор (1999). Семей мемлекеттік медицина институтын (қазіргі Семей мемлекеттік медицина академиясы) бітірген. Осы институтта, Алматы мемлекеттік медицина институтында (қазіргі Қазақ ұлттық медицина университеті) ассистент, Қазақстан Республикасы Денсаулық сақтау министрлігінің Қазақ еңбек гигиенасы және кәсіби аурулар ғылыми-зерттеу институтында аға ғылым қызметкер болып жұмыс істеді. 200-ден астам ғылыми жарияланым мен 1 монографияның авторы.  

