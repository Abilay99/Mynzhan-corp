Кэш-менеджмент (ағылшынша Cash-Management) – жекелеген банкілер ішкі қаржы тасқынын оңтайландыру және табысты барынша көбейту үшін фирмалық жоспарлау мақсатымен оның қолма-қол ақшасын басқару жөнінде корпоративтік клиенттерге көрсететін банкілік-бухгалтерлік қызметтерінің жиынтығы. Атқарымдық түрғыдан кэш-менеджмент үш үлгіге біріктіріледі, олар: ақпараттық үлгі, трансакциялық үлгі, ілеспе операциялар. Ақпараттық үлгі [[клиентке корпорацияның елдегі және шет елдегі бөлімшелерінің контокорренттік шоттарының жай-күйі, валюталардың қалдықтары, дебеттік және кредиттік айналымдары туралы мәлімет береді; трансакциялық үлгі фирмада орнатылған терминалдардың көмегімен төлем төлеу-есеп айырысу операцияларын жүргізуіне мүмкіндік береді; ілеспе операциялар ықтимал валюталық қатерлерді анықтай отырып, валюталық шоттардың жай-күйін бақылауды, оларды сақтандырудың электрондық нұсқаларын ұсынуды, клиенттің қаржы көрсеткіштеріне ағымдағы қаржылық жоспарлау және инвестициялық шешімдер қабылдау үшін талдау жасауды қамтиды.    

