Жұмсақ денелілер (лат. Cantharidae) – қатты қанаттылар сабының әр түрлі жегіш қоныздар отряд тармағынын тұқымдасы. Дене ұзындығы 15 мм, қара, қоңыр, сары немесе жасыл-жылтыр. Сыртқы дене қабықшасы жұмсақ. 3000 түрі белгілі. Кең таралған қоңыздар. ТМД-да 200 түрі бар. Дернәсілдері орманды жерде ағаш, жапырақ үйінділерінде мекендейді. Ағаш қабығының астымен ұлулардың бақалшығында сирек кездеседі. Жыртқыштар. Ұстаған қоректік жануарын өлтіріп, оның ішіне ерітетін фермент жіберіп, соңынан сорып алады. Жиі кездесетін түрі коңыр жұмсақ денелілер (Cantharus fusca). 

