Кавала қаласы (Грекия)  (гр. Καβάλα) – Грекияның солтүстік-шығысында Кавала шығанағының жағалауында орналасқан. Қала Симвволо тауының етегінді орналасады. Көлемі жағынан Македонияның екінші қаласы және порты. Халық саны 59 222 адам (2001 жылғы халық санағы бойынша). Негізін біздің заманымызға дейінгі 4 ғасырда Парос аралының тұрғындары қалаған. Оны Неаполис (гр. Νεάπολης —«жаңа қала») деп атаған. Ол 1371-1912 жылдар аралығында Осман империясының құрамында болған. Көне қаланың жоғарғы жағында 15 ғасырда салынған Кавала қамалы орналасқан. 1912-13, 1916-18 және 1941- 45 жылдарда қаланы болгарлар жаулап алады. Соңғы жаулап алу гректер арасында көптеген адам шығынына әкеледі.   

