Аманкелді Иманов қысқа көшесі Асанқайғы көшесінен басталып, Михаил Ломоносов көшесінде аяқталады. Николай Гастелло қысқа көшесімен қиылысады. Ұзындығы - 280,6 м. Амангелді Үдербайұлы Иманов (1873-1919) - халық батыры, қазақ халқының 1916 жылғы ұлт-азаттық көтерілісін ұйымдастырушылардың бірі. Амангелді батырдың ұйымдастырушылық және қолбасшылық таланты 1916 жылғы Ресей императорының маусым айындағы жарлығына наразылық ретінде Торғай даласында бұрқ еткен ұлт-азаттық көтерілісі барысында айқын көрінді. Көтерілісшілер Қоғалыкөлде бас қосып, Әбдіғаппар Жанбосынұлы хан, Аманкелді Имановты көтеріліс қолбасшысы етіп сайлайды.  

