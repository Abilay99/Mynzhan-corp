Күзу — өрмек тоқығанда үстіңгі жіптерді көтеріп ұстап түру үшін пайдаланылатын кергіш ағаш. Күзу жіңішке қатты ағаштан жұмырлап жасалады. Күзудің ұзындығы өрмектің жалпақтығына байланысты болады. Ол көбіне өрмектің екі шетінен асып тұрарлықтай ұзын етіп  алынады. Үзу ағаштың екі ұшына таяу жерінен кертіп, ілгіш жіп байланатын тиянақ жасалады. Өрмек жіптің өрмекшіден екі метрдей қашықтағы жерінен, үстіңгі жіптерді жеке-жеке мықты шуда жіппен күзу ағашқа орап (шалып) бекітеді. Күзу ағаш өрмек жіптен 10 сантиметрдей биік тұрады. Өрмек жібі күзеуге байланғаннан кейін күзудің ұшындағы кертпелерге жуан жіптің екі ұшы байланып оның ортасы мосының тіліне іліп қойылады. Сонда үстіңгі жіп пен астыңғы жіптің арасы жарты метрге таяу ашылып тұрады. Бүл өрмекшінің астыңғы жіп пен үстіңгі жіпті шатастырып алмауы үшін қажет. Күзуді өрмекші оқтын-оқтын ілгері жылжытып отырады. Өрмек әбден тоқылып болғанда күзу ағаш пен жіп жинап алынады. Ол келесі өрмек тоқығанда тағы пайдаланылады.  

