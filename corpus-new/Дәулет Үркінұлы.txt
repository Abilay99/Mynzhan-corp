Дәулет Үркінұлы (1830 - 1914) - Найман тайпасынан шыққан би. Ресей мен Қытай арасындағы шекара бөлінісі кезінде Дәулет мен Қойшыбай билер бастаған елдің игі жақсылары Семейге келіп, Батыс-Сібір генерал-губернаторы Г.Колпаковскийге жеделхат жолдап, (1883 жылы ақпан айында) Қожамбет елінің Марқакөл өңірінен көшпей, ата мекенінде қалуына ықпал еткен. Дәулет би 1885 жылы Марқакөл өңіріндегі Зайсан уезінде 1003 түндіктің басын құраған Қожамбет болысының алғашқы болысы болып сайланды. Бұтабай бимен бірге қажылыққа барған.      

