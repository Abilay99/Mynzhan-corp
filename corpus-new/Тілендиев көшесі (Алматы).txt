Көшеге қазақтың аса талантты композиторы, дирижер, Қазақстан және КСРО халық әртісі, Халық қаһарманы Нұрғиса Атабайұлы Тілендиевтің есімі (Алматы қаласы әкімінің 31.03.1993 № 141 шешімі) берілген. Ол - «Отырар сазы» фольклорлы-этнографиялық ансамбілін құрған, халық аузында айтылатын жүздеген әндер мен романстардың авторы. Көше Алмалы, Әуезов, Бостандық аудандарында орналасқан. Райымбек даңғылынан басталып, Жандосов көшесіне дейін созылып жатыр. Бұрынғы атаулары - Ковалевская, Комсомол 2-ші көшелері. Көшенің ұзындығы - 4100 метр. 

