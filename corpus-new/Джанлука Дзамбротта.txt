* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Джанлука Дзамбротта (итал. Gianluca Zambrotta; 19 ақпан 1977, Комо, Ломбардия, Италия) — италиялық футболшы, қорғаушы. 2006 жылғы әлем чемпионы. Қазір бапкерлікпен айналысады. "Комо" футбол клубының түлегі. Карьерасын осы командада бастады. 1997 жылғы дейін "Комо" сапында ойнап, 1997 жылы "Бариге" ауысты. Екі жылдан соң "Ювентустың" қатарын толықтырды.  "Ювентусте" ұзақ жылдар ойнады. Тек 2006 жылғы жемқорлық жөніндегі жанжалдан соң туриндік клуб төменгі лигаға түсіп кетті де, сапындағы көптеген танымал ойыншылар басқа клубтарға ауысты. Дзамбортта да өзінің командаласы Лилиан Тюраммен бірге "Барселонаға" ауысты. Ондағы мақсаты — еурокубоктерде табысқа жету. Бірақ ол ойнаған 2006-08 жылдары "Барселона" тек Испания суперкубогымен ғана шектелді. 2008 жылы "Барселонаға" бапкер болып Хосеп Гвардиола келді де, Дзамборттаны қажетсінбеді. Дзамбротта "Миланға" ауысты. 2013 жылы Швейцарияның "Кьяссо" командасында ойнап жүріп карьерасын аяқтады. Сол жылы ұлттық құрамадағы әріптестері Филиппо Индзаги, Марко Матерацци, Фабио Гроссомен бірге бапкерлік лицензиясын алды.  Ұлттық құрамада 1998-2010 жылдар аралығында ойнады. Алғаш қатысқан турнирі — ЕУРО-2000. Дзамбротта жартылай финалда Нидерландымен ойынның 34-минутында алаңнан қуылып, финалда ойнай алмады.  Арада алты жыл өткен соң ӘЧ-2006-да финалда Францияға қарсы ойнады. Бұл ойынның 5-минутында-ақ ескерту алды, дегенмен ойын соңына дейін қатысты. Италия пенальтилерден жеңіске жетіп, әлем чемпионы атанды. Италия құрамасы 

