Гүлзия Мұсақызы Қамбарбаева (1939 ж. т.) - әдебиет зерттеуші, Филология ғылымдарының кандидаты, доцент. Қамбарбаева «Абай лирикасы» деген тақырыпта кандидаттық диссертация қорғаған (1974). Диссертациясы мен мақалаларында Абай өлеңдерінің нәзік қырларын, көркемдік ерекшеліктерін, композициялық құрылымын, стильдік сипатын ашып көрсетті. Ғалым ақынның орыс тілінде жарық көрген «Өлеңдер мен поэмалар» жинағына (М. -Л , 1966) алғысөз жазды.  

