Зайырқан Омарұлы Әшітов(26.12.1923 жылы туған, Павлодар облысы Ақтоғай ауданы Жаңааттаныс ауылы) – заң ғылымның докторы (1973), профессор (1979). Қазақ КСР-інің еңбек сіңірген заңгері (1974). Әскери заң академиясын (1952, Мәскеу қаласы) бітірген. 2-дүниежүзде соғысқа қатысқан. 1952–1976 жылы Алматы гарнизоны әскери трибуналының, Забайкальск гарнизоны әскери трибуналының мүшесі, Алматы гарнизоны әскери трибуналының төрағасы, Ортаазиялық Қызыл ту әскери трибуналы төрағасының орынбасары, КСРО Жоғары соты әскери алқасының запастағы судьясы, 1976–1979 жылы КСРО ІІМ Қарағанды жоғары мектебі бастығының орынбасары қызметтерін атқарды. 1979 жылдан Қазақ мемлекеттік басқару академиясында кафедра меңгерушісі, Қазақстан Республикасының Қорғаныс министрилігінің жоғары шекара командалық училищесінің профессор қызметтерін атқарады. «Уголовная ответственность военнослужащего за нарушение порядка пользования и сбережения военного имущества» деген тақырыпта докторлық диссертация қорғады. 60-тан астам ғылыми мақала мен 8 монографияның авторы.     

