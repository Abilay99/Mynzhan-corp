ЧАРЛСТОН, чарльстон (ағылш. charleston) — бал биі. Алғаш 1922 ж. АҚШ-тың Оңт. Каролина штатындағы Чарлстон қ-нда (би аты осы қаланың атына байланысты шыққан) негр билері негізінде пайда болған. 2-дүниежүз. соғыс қарсаңында Америка мен Еуропа елдеріне кең тарады. Оның кейбір элементтері жылдам биленетін фокстрот құрамына енді. Муз. өлшемі: . Ырғағы синкопалық. Ч. джаз музыкасының бір түріне жатады. Кейбір композиторлар Ч. жанрын өз туындыларында шығарм-пен пайдаланды. Мыс., кезінде комп. Р.М. Глиэр “Қызыл гүл” балетіне (1927) енгізген. 1960 — 70 ж. ата-әжелердің романтик. биі ретінде дәріптеп, мадақтаған “Битлздың” кейбір композицияларымен байланысты. Ч-ға деген қызығушылық қайта туды.   

