Ералиев — Қарағанды облысы Жаңаарқа ауданыңдағы ауыл, Ералиев ауылдық округі орталығы.  Толағай, Көнек тауларының аралығында, Атасу кентінен батысқа қарай 91 км-дей жерде орналасқан.  Іргесі 1932 жылы қаланған. 20 ғасырдың 30-жылдарында Жарық, Карл Маркс, Жиделі, Айбат, Қарсы адыр, Құрамыс, ТОЗ-дары болды. 1939 жылы ТОЗ-дар бірігіп, Карл Маркс ұжымшары, Жарық ауылдық кеңесі болып құрылды. Кейін оған осы ауылдың түлегі, Қоғам және мемлекет қайраткері Шабден Ералиевтің есімі берілді. Шаруашылықтың мамандандырылған негізгі бағыттары - мал шаруашылығы, оның ішінде қой өсіру бөлды. Жерінің жалпы ауданы - 252,0 мың га. Кеңшар орынында 93 шаруа қожалығы құрылған (2006). Жергілікті тұрғындар саны 1999 жылы 1458 адам (779 еркек және 679 әйел) болса, 2009 жылы 1328 адамды (699 еркек және 629 әйел) құрады. Округтің елді мекендерінде (Кезең, Аралтөбе, Ақбастау, 189-разъезд, Жомарт ауылдары). 5-мектеп, ОДА, кітапхана, АТС, пошта мекемелері бар. Ауыл мектебіне Социалистік Еңбек Ері О. Әлібаевтың есімі берілген. Ауыл басқа елді мекендерімен автомобиль жолдары арқылы байланысады. Ең жақын 189-разъезд 15 км жерде. 

