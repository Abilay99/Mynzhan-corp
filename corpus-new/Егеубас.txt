Егеубас (лат. Sclerochloa) – астық тұқымдасына бір жылдық шөптесін өсімдіктер. Қазақстанда Іле Алатауының, Батыс Тянь-Шаньның, Қаратаудың сортаң жерлерінде өсетін бір түрі – қатты егеубас (S. dura) бар. Оның биікт. 3 – 20 см-дей. Тамыры сүректеніп кеткен. Түбінен тармақталып шығатын сабағы тік, сырты тегіс болады. Қандауыр тәрізді жапырағының ұзындығы 5 см-дей, ені 4 – 5 мм. Гүлі масақ гүлшоғырына топталған. Жасыл масағының қылтанағы егеу сияқты, өсімдіктің аты осыған байланысты аталған. Сәуір – маусым айларында гүлдеп, шілдеде жемістенеді. Егеубастың пішенін қой мен ешкі жейді. Қазақ энциклопедиясы 

