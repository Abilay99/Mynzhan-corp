Олеарий, Ольшлегер Адам (1603 – 1671) – неміс ғалымы, саяхатшы.1633 жылы Шлезвиг-Гольштейн елшілігінің құрамында Мәскеуге, 1635 – 39 жылдары Ресей арқылы Иранға саяхат жасады. 1647 жылы Олеарий Шлезвиг қаласында осы сапары жайында еңбегін жариялады. Онда 17 ғасырдағы Ресей тарихы, оның оңтүстік көршілері Орта Азия халықтары туралы көптеген мәліметтер бар. Бұл еңбекке осы халықтардың өмірінен үзінді келтірген суреттер де берілген.   

