Кеңесбай Табылдиев (29 сәуір 1931 ж.т., Жамбыл облысы Тараз қ.) – геол.-минерал. ғылымының докторы (1997). Қазақ тау-кен және металлургия институтын (1953, қазіргі Қазақ ұлттық техникалық университеті) бітірген.  Шолақтау кенішінде геолог (1953–57), Қазақ КСР-і ғылым академиясының Геология ғылымдар институтында кіші ғылыми қызметкер, сектор меңгерушісі (1957–76), Қазақ ұлттық техникалық университетінің Ақтау бөлімшесінде факультет меңгерушісі, доцент, профессор (1976–92) болды.  1996 жылдан ҚР Ұлттық ғылым академиясының Геология ғылымдар институтында ғылыми қызмет атқарды.  «Закономерности размещения фосфоритоносных формаций Южного Казахстана и перспективы поисков фосфоритов» тақырыбында докторлық диссертация қорғады. 50-ден астам ғылыми жарияланымның авторы.  

