Мұзбел - Ұлытау тау жүйесінің оңтүстік-шығыс бөлігіндегі тау.  Қарағанды облысы Ұлытау ауданы Борсеңгір ауылының оңтүстігінде 12 км жерде.  Солтүстік-батыстан оңтүстік-шығысқа қарай Маңдайқақ және Сарысу өзендері аңғарлары арасында 15 км-ге созылып жатыр, ені 4 км. Абсолюттік биіктігі 410 м. Беткейлері жайдақтау тегіс келген ұсақ шоқылы жотадан тұрады.  Девон жүйесінің төменгі бөлігі жыныстарынан түзілген.  Сортаңдау қоңыр топырақ жамылғысында жусан, бетеге, көкпек, бұйырғын, бұталар еседі. Мал жайылымдығына пайдаланылады.  

