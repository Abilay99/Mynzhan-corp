Уланьфу – Қытайдың саяси қайраткері, Ішкі Моңғолия автономиялық ауданының басшысы. 1906 жылы Ішкі Моңғолия жерінде дүниеге келген. Ұлты – моңғол. 1925 жылы Қытай Коммунистік партиясына кіреді. Мәскеудегі СуньЯт-сен атындағы институтты тәмамдаған.  Жапон-қытай соғысы кезінде жапондарға қарсы күрескен. 1947-1949 жылдары елдің солтүстік-шығыс және солтүстік аудандарын азат етуде көп үлес қосқан.  ҚХР құрылғаннан кейін Ішкі Моңғолия автономиялық ауданының негізін салған. Партия хатшысы және төраға қызметтерін атқарған.  1951 жылы құрылған аз санды ұлттардың Бейжіңдегі Орталық институтының бірінші директоры болады. 1966 жылы «Ұлттық партияны» құруға қатысты деген айыппен тұтқындалады. 1973 жылы ақталып шығады.  1988 жылы Бейжіңде қайтыс болған.  

