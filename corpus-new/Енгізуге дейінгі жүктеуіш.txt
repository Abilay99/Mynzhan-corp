Енгізуге дейінгі жүктеуіш (Загрузчик предввода; bootstrap loader) — енгізуге дейінгі программаларын жүктеуге қолданылатын машиналық амалдарды қамтитын стандарттық программа. Жүйелік жүктеуіш (Системный загрузчик; system loader) — бастапқы жүктеуіш программасы ұғымымен пара-пар. Жылжытқыш жүктеуіш (Перемещающий загрузчик; relocatable loader) — программаны жүктеумен қатар компьютер жадында оны басқа орынға ауыстыруды орындайтын жүктеуіш. Операциялык, жүйені жүктеуіш (Загрузчик операционной системы; operating system loader) — системалық дискінің boot- секторында орналасқан операциялык жүйені жүктеу программасы. Семантикалық жүктеуіш (Семантический загрузчик; semantic loader) — кіру тілінің семантикасы сипаттамасын семантикалық кестеге түрлендіруге арналған гипотетикалық әмбебап компилятордың компоненты.   

