 Нэнси Дэвис Рейган (ағылш. Nancy Davis Reagan, тумысында Анна Фрэнсис Роббинс (ағыл. Anne Frances Robbins), 6 шілде 1921 жыл, Нью-Йорк – 6 наурыз 2016, Лос-Анджелес) – Америка Құрама Штаттарының 40-ші президенті Рональд Рейганның әйелі және 1981-1989 жылдары аралығында АҚШ-тың Бірінші ханымы.  Нью-Йоркта актриса мен көлік сатушының отбасында дүниеге келді. Қыз туылған соң, ата-анасы ажырасып кетті. Анасы жұмыс іздеп ел аралап жүргенде, Нэнси Мэрилендте ағасы мен тәтесінің қолында өсті. Кейін анасы белгілі нейрохирург Лойал Дэвиске тұрмысқа шыққан соң, Нэнси ата-анасымен бірге Чикагоға көшеді. Сол жерде ол орта мектепті аяқтайды. Кішкентай кезінен бастап бәрі оны Нэнси деп атады, 1935 жылы өгей әкесі оны асырап алғанда ол оның тегі Дэвис пен Нэнси деген атты алады. Осы атпен ол киноға түсіп, оны тұрмысқа шыққаннан кейін сақтап қойды. 1939-1943 жылдары аралығынла Массачусетсте ағылшын драма факультетінде оқыды. Колледжі аяқтағаннан кейін Дэвис Чикагоға көшеді. Сол жерде ол Маршалл Филд универмагында сатушы болып және медбикенің көмекшісі болып жұмыс істеді. Анасының әріптестері Цасу, Питтс, Уолтер Хьюстен мен Спенсер Трейсидің ақылын тыңдап, ол кәсіби актрисаның мансабын таңдайды. Өзінің бірінші рөлін ол 1949 жылы Ramshackle Inn фильмінде алады.  1940-1950 жылдары ол Голливудта бірнеше басты рөлдерді сомдайды. Барлығы он бір фильмде ойнайды, актерлік мансабы кезінде Нэнси Дэвис лақап атын қолданады, ол оны өмір бойына сақтайды.  1952 жылы 6 наурызда АҚШ-тың болашақ президенті Рональд Рейганға тұрмысқа шығады. Рональд сол кезде актерлер гильдиясының президенті болған. Рональд Рейган үшін бұл екінші неке болған, бірінші реттен оның екі баласы болды.  Нэнси Рейган мен Рональд Рейганда барлығы екі бала болды. 1952 жылы 21 қазанда оларда Патрисия Анна Рейган (Пэтти Дэвис экранды лақап атымен танымал болды). Нэнси Рейган 1958 жылы 20 мамырда ұлын Рональд Прескотт Рейганды дүниеге әкеледі. Балалары мен Нэсидің арасында қарым-қатынас өте қиын болды. Әсіресе республикандық консервативті ата-анасын Пэтти Дэвис түсінбеді. Пэтти Дэвис көптеген мемлекетке қарсы шараларға қатыстын.  Нэнси Рейган күйеуінің губернаторлығы кезінде Калифорнияның Бірінші ханымы ретінде танылған. Ол сынға ұшыраса да, жалпы штаттың адамдары ол туралы жақсы пікірде.  1976 жылы Рональд Рейган президенттік сайлауға қатысу туралы шешкеннен кейін, Нэнси бұған қарсы болды. Ол президенттік кампания жұбайлардың отбасылық қарым-қатынасына кедергі келтіреді деп ойлады. Алайда ақыры ол күйеуің белсенді қолдады. Президенттік кампания кезінде көптеген процесстері басқарды, баспасөз конференцияларын ұйымдастырды. Осыған қарамастан Рейган өзінің бірінші кампаниясы Джераль Фордқа жеңіліп қалады. Келесі 1980 жылғы кампанияда Рональд Рейган АҚШ президенті атанып, жеңеді. Сарапшылардың ойынша күйеуінің жеңісіне көп үлес қосқан адамдарды бірі Нэнси Рейган.  Күйеуінің президенттілігі кезінде Бірінші ханымның кәдімгі міндеттерін атқарады. Оның кампанияларының біріні нашақорлықпен күресі, ол «Жоқ де» деп аталды. Бұл үшін ол мемлекеттік қаражатты көп жұмсағаны үшін сынға түсті. Күйеуінің екінші президенттілігі кезінде кампанияны халықаралық деңгейге жеткізіп, басқа елдердің Бірінші ханымдарын қатыстырды.  Суық соғысы кезінде КСРО-ның Бірінші ханымы Раиса Максимовна Горбчевамен көп кездесті. Күйеулерімен салыстырғанда олардың арасында жылы қарым-қатынас қалыптаспады. Нэнси Рейган Раиса Максимовнаны тілдесуде қиын деп санады. Көргендердің сөзінше Нэнси Рейганға Горбчеваның АҚШ-тың тарихын және Ақ үйдің құрылысын білуі ұнмады, себебі ол оның Ақ үйдегі экскурсияда сөзін көп бөлетін.  Президенттік мерзімі аяқталғаннан кейін Рональд Нэнсимен бірге Калифорнияға көшеді. 1989 жылы Нэнси өз атынан қайырымдылық қорын ашады.  1994 жылы Рональд Рейганға Альцгеймер диагнозы қойылады. Осыдан кейін Нэнси өмірін күйеуіне күтім жасауға арнайды.    2000 жылы АҚШ сыйы Конгресстің алтын медалімен марапатталады. 2011 жылы сауалнама бойынша АҚШ-тың ең танымал Бірінші ханымы атанады.  Нэнси Рейган 2016 жылы 6 наурызда тоқсан бес жасында жүрек жетіспеушілігінен қайтыс болады. 

