Ғаламшарлық тұмандықтар талшықты диффузиялық тұмандықтан басқа дөңгелек пішінді, өте шағын тұмандықтар. Олай деп, сыртқы пішіні телескоппен бақылаған ғаламшардың дөңгелегіне ұқсайтын болғандықтан атаған. Әрбір ғаламшарлық тұмандықтың ортасында әлсіз, өте ыстық жұлдыз – ядро бар. Жайылу алдында сутегінің жанып бітуі кезінде қызыл алып газ сыртқа лақтырылады, олар жұлдызаралық кеңістікте 20-50 км/с жылдамдықпен үлкейетін қабықша құрайды. Жұлдыздың ыстық ішкі бөлігі сығылады және ғаламшарлық тұмандықтың ядросына айналады. Ядро біртіндеп суи отырып, кәдімгі аппақ ергежейліге айналады, ал ғаламшарлық тұмандық кеңейеді және уақыт өткен сайын жұлдықаралық ортада тарайды. Ғаламшарлық тұмандықтар өздерінің пішіндерінің арқасында Үкі, Гантель, Сатурн және тағы басқа аттарға ие болды. Лирадағы «Сақина» тұмандығының жұлдыздық циклы жойылу алдында. Тұмандықтар жұлдыздардың немесе Галактика дамуының бастапқы және соңғы сатысы. Бұл кезде диффузиялық тұмандықтар жұлдыздар мен Галактика дамуының бастапқы сатысына жатады. 

