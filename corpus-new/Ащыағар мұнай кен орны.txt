Ащыағар мұнай кені — Маңғыстау облысы Ақтау қаласының шығысында 40 км жерде орналасқан. Құрылым 1987–89 жылдары барланып, 1990 жылы ашылды.  Құрылымның өлшемдері 3,1×1 км, амплитудасы 40 м-ге жуық. Кен ауқымының қимасы стратиграфиялық жағынан триастың терригендік-карбонатты шөгінділерінен, юра мен бордың терригендік жыныстарынан құралған. Коллекторы аралас типті, карбонатты, ашық кеуектілігі 9%, өткізгіштігі 0,19 мкм.  Мұнайы жеңіл, тығыздығы 830 кг/м, парафині 19,5%, 3,5% шайырлар мен асфальтендер бар, газға қанық қабаты 196 м/т. Мұнайда еріген газ құрамы жағынан ауыр этан мен пропаннан тұрады.  

