Шонай – Қарқаралы орманды-таулы алабының оңтүстігіндегі тау.  Қарағанды облысы Қарқаралы ауданы жерінде. Солтүстік-шығыстан оңтүстік-батысқа қарай 8 км-ге созылып жатыр. Ені 5 км. Ең биік жері 1001 м. Кейінгі карбон–пермь гранитоидтарынан және оларды көмкерген элювийлі-делювийлі шөгінділерден түзілген.  Қиыршықтасты қызыл қоңыр топырағында сұлыбас, боз, шілік, т.б. өседі.  

