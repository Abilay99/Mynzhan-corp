Игілманов Өтеген  (1930 жылы туған, қазіргі Атырау облысы Махамбет ауданы Есбол ауылы ) – ветеринария ғылыми докторы (1994). Алматы зоотехникалық-малдәрігерлік институтын (1952, қазіргі Қазақ ұлттық аграрлық университетті) бітірген. Гурьев облысы Қызылқоға малдәрігерлік лабораториясының директоры (1952–55), Алматы зоотехникалық-малдәрігерлік институтында ассистент, доцент, кафедра меңгерушісі (1955–95) қызметтерін атқарды. 1996 жылдан Қазақ ұлттық аграрлық университеттінде профессор. Игілманов Өтеген 105 ғылыми жарияланымның, оның ішінде оқу құралдарының («Патоморфологическая диагностика токсоплазмаза животных и меры борьбы с ним», 1993; «Малдың патологиялық анатомиясы», 1997) авторы.    

