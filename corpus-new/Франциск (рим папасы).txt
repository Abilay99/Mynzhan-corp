 Франциск  (17 желтоқсан, 1936 жылы, Буэнос-Айрес, Аргентина; лат. Franciscus, итал. Francesco; интронизацияға дейін — Хорхе Марио Бергольо, ис. Jorge Mario Bergoglio) 2013 жылдың 13 наурызынан бастап 266-шы рим папасы. Тарихта алғаш рет Жаңа Әлемнен шыққан рим папасы. Жаңадан таңдалған Франциск — Еуропадан шықпаған алғашқы рим папасы. Бұндай жағдай 731 және 741 жылдары билік еткен сириялық III Григорийдің таңдалуынан бері 1200 жыл бойы болмаған. Рим папалардың арасындағы алғашқы иезуит. 1936 жылдың 17 желтоқсанында Буэнос-Айрес қаласында теміржол қызметкері болып жұмыс істейтін, итальяндық эмигрант отбасында дүниеге келген. Бес баланың ішіндегі кенжесі. Химика-технолог мамандығына оқып, диплом алған. Буэнос-Айрестегі Вилья-Девото семинариясында білім алған. 1958 жылдың 11 наурызында иезуиттер орденіне кіреді. Новициатты Чилиде (гуманитарлық ғылымдар) өтеді, осыдан кейін білімін Буэнос-Айрестегі Әулие Иосиф атындағы колледжде жалғастырады. Осы жерде философия бойынша лиценциат дәрежесіне ие болады. Буэнос-Айрестегі үш католиктік колледждерде әдебиет, философия және теоголия пәндерінде сабақ жүргізеді. Испан тілінен бөлек итальян және неміс тілдерінде еркін сөйлейді. Рим папасы өзінің бір сөзінде: — Франциск —дейді. 

