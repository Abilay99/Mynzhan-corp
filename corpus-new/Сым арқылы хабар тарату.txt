Сым арқылы хабар тарату — сым желілері арқылы тұрғындарға дыбыстық хабар тарату бағдарламасын тұрақты жеткізу. Мұнда радиобюродан, қалааралық телефон станциясынан алынған радиохабар бағдарламасы орталық күшейту станциясында күшейтіліп, желілер (фидерлер) арқылы бірнеше тіректік күшейту станцияларына беріледі. Әрбір тіректік күшейту станциясында күшейтілген бағдарлама бірнеше трансформаторлық станцияға беріледі. Әрбір подстанциядан бағдарлама желілік трансформаторлар арқылы абоненттік трансформаторларға, одан әрі қатты сөйлегіштерге беріледі. Абонентке бір мезгілде жеткізілетін бағдарламалар саны үшеу.   

