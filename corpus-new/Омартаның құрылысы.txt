Омарталар –  құрғақ, жылы, жақсы  тазартылатын, оңай  желдетілетін, араларды  қыста  сақтап  қалуға  қолайлы  болу  тиіс. Омартаның  ішіндегі  рамкалардың  арасы  7,5-8мм, рамканың  қалыңдығы  25 мм болу  керек. Омартаны  жасайтын  ағаш  қайыннан,шыршадан, майқарағайдан, самырсыннан, көктеректен  болу  қажет. Ағаштың  ылғалдылығы  15% - дан  жоғары  болмау  керек. Әр  омартаның  корпусының  қабырғасын 2 немесе 3 тақтайдан  жасайды. Омартаның  сыртын  олифамен  домдап, 2 қабат ақ, сары  немесе  көкшіл  қызыл  түске  бояйды. Омартаның  төбесін  металлмен  жабады.Омартаның  құрылысы. Омартаның  негізгі  бөліктері: бір  немесе  бірнеше  корпус, төбедегі  тақтай, шатыр, түбі, жабысқан  тақтай, алып салынатын  тақтай, ұялы  және  магазиндік  рамкалар. Жабысқақ  тақтай – ол араның  омартадан  ұшып, қайта  оралуына  көмегін  көрсетіп, жеңілдетеді. Көп  корпусты  омарталарда  араларды  күтіп  бағу  оңайға   түседі, олардың  ұяларын  бұзбай  кеңейте  алады. Омарташы  жалғыз  немесе  көмекшісімен  көп  ара  жанұяларын  күте  алады. Омарталардан  араларды  көп  корпусқа  көктемнің  бірінші  жартысында  көшіреді. Бұл  кезде  омарталарда  рамкалардың  ішінде  төлдеу  аз  болады, сондықтан  ол  маңызды  болып  есептелмейді. Жазғы  мезгілде  төлдеу  әрбір  ұяда  болады, оның  көлемін  кішірейткеннен  төлдеудің  бір  бөлігі  өлімге  ұшырайды, сондықтан  аралардың  жанұяларының  күші  азайып, әлсізденеді.  

