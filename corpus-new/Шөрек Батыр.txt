Шөрек Батыр, Байғана Шөрек батыр (т.-ө. жылы б.), 18 ғ-да өмір сүрген. Жоңғар шапқыншылығына қарсы азаттық соғыста ерекше ерлігімен көзге түскен. Орта жүз найман ішінде қаракерейдің байғана тармағынан. Қаракерей Қабанбай басқарған әскердің құрамында көптеген шайқастарға қатысқан. Қабанбай батыр туралы тарихи жырлар мен дастандарда Шөрек Батыр есімі жиі аталады.  

