 Ньюкасл университеті (ағылш. Newcastle University) — Ньюкасл-апон-Тайн қаласындағы екі университеттің бірі. Қазіргі таңда университетте 19 200 студент тіркелген. Университет бастауын 1834 жылы ашылған медицина және хирургия мектебінен алады. 1852 жылы бұл мектеп Дарем университетінің колледжіне айналып,  Дарем университетінің медицина колледжі деп аталды. (University of Durham College of Medicine). 1871 жылы физика колледжінің негізі қаланды, оның атауы 1883 жылы Дарем физика ғылымы колледжіне өзгертілді. 1934 жылы екә колледжде King’s College колледжіне бірікті. Ньюкаслдағы университеттік колледж өзге колледждерге қарағанда тез өсті. 1952 жылы университеттің атауын University of Newcastle and Durham деп өзгертуге ұсыныс тасталды. Алайда бұл ұсыныс қабылданбай, 1963 жылы университетті бөлу үкімі шығарылды. King’s College Ньюкасл-апон-Тайн университетіне айналды. Университеттегі білім беру мектептері үш факультетте ашылған.     

