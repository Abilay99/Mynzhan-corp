КСРО геологиясының табыстары мен минералды шикізат базасының дамуы - 1963 жылы Мәскеу қаласындағы «Наука» баспасынан орыс тілінде жарық көрген жинақ; көлемі 5,5 баспа табақ. Еңбекке академик - ғалымдар А.П.Виноградов, А.В.Сидоренко, А.К.Кортунов, П.М.Ломако және В.С.Виноградовтардың Қазан төңкерісінің 50 жылдығына арналған КСРО Ғылым Академиясының жер туралы ғылымдар бөлімшесінің жалпы жиналысының мерекелік сессиясында оқылған мақалалары енген. Жинақта біздің ғаламшарымыздағы жаңа жетістіктер, жер құрылымы туралы білімнің жетілуі, кеңес геологтарының елімізде біртұтас мемлекеттік геологиялық қызмет құруда қол жеткен табыстары туралы деректер, тағы басқалары келтірілген. Сидоренко мен Ломаконың баяндамаларында академик Қаныш Сәтбаевтың еліміздің минералды шикізат қорларын дамытудағы және мыс өнеркәсібін өркендетудегі баға жетпес үлесін, сондай-ақ геологиялық ғылымын биік деңгейге көтергенін атап өткен. Геологтарға, геохимиктерге, геофизиктерге, ізденушілер мен барлаушыларға және кен инженерлеріне арналған.   

