Эклиметр  (гр. ekklino- қабыл алмай, metreo — өлшеймін) — 1) Жер бетіндегі және жер асты тау кен қазбаларындағы сызықтың еңістік бұрыштарын өлшеуге арналған қолайлы қалталық аспап. Бір жақты тиелген лимбі, лимб үшін тоқтау құрылғысы және қимасы тік бүрышты көздеу түтігімен бекітілген көру саңылауы бар дөңгелек жабық қорап түрінде жасалған Брандис эклиметрі қолданылады. Оның көз диоптрында есептеу лупасы, ал қораптың бүйір бетінде әр түрлі еңістік бұрыштар кезіндегі 10-ға еселі ұзындықтардың горизонталь қашықтығының кестесі салынған; 2) магнит нұсқарының сүмбісінде тербелетін маятниктік тіктеуіш және жартылай шеңбер шкаласы ретінде жасалған тау-кен компасының құрамбөлігі. Ол компас қорабы ішінде немесе горизонталь осінде еркін ілінген, бір жақты тиелген лимб түрінде орналастырылған. Кейбір компастар типінде эклиметр тоқтау құрылғысымен жабдықталған.   

