Белдемше - үй шаруасына араласатын әйелдердің алжарқышы. Қай жерлерде мұны алшалғыш деп те атайды, ол ақ не қоңыр иыстық матадан, кейде түрлі түсті шыттан тігіледі. Көбінесе тамақ даярлағанда тазалық үшін пайдаланылады. Жеңсе - соғыс, жауынгершілік киімнің бір жабдығы, тозбауы және кірлемеуі үшін жең үстінен киетін бөлек жең. Жеңсе киімнің сыртын, білекті, шынтақты қорғайтын жабдық. Жеңсенің қабатталып сырылған түрін айыр жұмыс жасағанда, ши тартқанда жеңін қорғайтын жабдық ретінде қолдың білегіне киіп алатын болғандықтан және еркекке арналған түлері бар және маңызы жоғары. Қолғап - қолды суықтан, ыстықтан, түрлі қол еңбегін атқарғанда жарақаттан сақтау үшін жасалған киім. Қолғапты былғарыдан, өңделген теріден тігеді. Қолғапты адамның кәсібіне қарай әртүрлі материалдардан тігіледі. Сән үшін тігілетін, тоқылатын түрлері де болады. Көн етік - көн теріден тігілген етік. Егіншілер егін суарғанда тасты, бұталы жерді аралағанда киетін аяқкиім. Көн етіктің өкшесі болмайды, басы мен қонышы сыздықталып бекітілмей тұрады. Көн етікті кей жерлерде шоқай деп те атайды. 

