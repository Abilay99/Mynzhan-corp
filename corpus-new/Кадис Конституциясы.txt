Кадис Конституциясы — 1812 жылы 18 наурызда кадис кортестері (1810-1813) қабылдаған Испания Конституциясы. Кадис Конституциясы феодалдық абсолюттік тәртіптерге соққы берді. Жоғарғы билікті жүргізуші ұлт деп жарияланды, заң жүзіндегі билік кортестерге, орындаушылық билік корольға берілді. Феодалдық артықшылықтар жойылды. Кадис конституциясының антифеодалдық бағытты клерикалдық өктемдік дәуірінің дәстүрлерімен үйлестірді - католиктік дін «бірден бір шын мәнісіндегі дін» деп танылды. Кадис конституциясы Испанияда ғана емес, сомен қатар Еуропаның бірқатар басқа да мемлекеттерінде (мысалы, Португалияда, Неапольде, Пьемонтте) абсолютизмге қарсы күрестің туына айналып, 1837 жылы 18 маусымда жаңа конституция қабылданғанға дейін күшінде қалды.  

