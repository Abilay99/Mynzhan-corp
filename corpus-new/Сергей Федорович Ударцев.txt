Сергей Федорович Ударцев (28.8.1951 жылы туған, Ресей, Новосибирск облысы Об кенті) – заң ғылымы докторы (1992), профессор (1994), ҚР Әлеуметтік ғылым академиясының академигі (1998). ҚазМУ-ды (1973, қазіргі ҚазҰУ) және аспирантурасын (1976) бітірген соң осы университетте ассистент, аға оқытушы, доцент, деканның орынбасары, декан (1976–88), Алматы жоғары партия мектебі мен Алматы басқару және саясаттану университетінде доцент, ғылыми хатшы, аға ғылыми қызметкер (1988–92), Қазақстан менеджмент, экономика және болжау институтында доцент (1992), ҚР Конституциялық сотында судья (1992–95), Қазақ мемлекеттік заң университетінде кафедра меңгерушісі, профессор (1995–99), «Қазатомөнеркәсіп» ЖАҚ-да бөлім, басқарма бастығы (1998–99) болды. 1999 жылдан «Әділет» жоғары құқық мектебінің оқу ісі жөніндегі проректоры қызметін атқарады.«Политическая и правовая теория анархизма в России: история и современность» деген тақырыпта докторлық  диссертация қорғады. 200-ден астам ғылыми жарияланымның, оның ішінде бірқатар ғылыми-танымдық және оқу-әдістемелік кітаптардың авторы.  

