Бикеш (лат. Vіrgo) — зодиактік шоқжұлдыздың бірі. Оны аспан экваторы шамамен қақ бөледі. Бикештің төңірегінде Вероника шашы, Сиыршы, Жылан, Гидра, Құзғын Арыстан, т.б. шоқжұлдыздар орналасқан. Бикештің ең жарық жұлдызы — Спика (жалтырауы 1-жұлдыздық шамада). Бикеш шоқжұлдызынан радио сәулесінің Галактикадан тыс орналасқан қуатты көзі (Vіr A) анықталды. Қазақстанның солтүстік аймақтарында қыс және көктем айларында көрінеді.  

