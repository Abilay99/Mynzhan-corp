Оперативтік тапсырма (оперативная задача) — операцияда тағайындалған уақытқа белгілі бір мақсатқа жету үшін жоғары тұрған бастықтың бірлестікке жүктеген тапсырмасы. Ол армияның (майданның флоттық операциялық аймагының) ұрыс қимылдар жолағындағы жағдайды дереу өзгеріске келтіру үшін қарсыласты шығынға ұшыратуды көздейді. Оперативтік тапсырмада қарсыластың бірнеше құрамалар құрамындагы ірі күштерін талқандау, қарсылас аймағындағы маңызды аудандар мен объектілерді басып алу, оперативтік мәні бар шептер мен объектілерді ұстап тұру жүктелуі мүмкін. Оперативтік тапсырманы операция мәнісіне, құрама әскерлерінің (күштерінің) мүмкіндігіне және қалыптасқан жағдайға қарай жоғары басшылық анықтайды.  

