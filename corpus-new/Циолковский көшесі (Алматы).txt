Көшеге ғалым, ғарыштық және зымырандық техниканың негізін салушы Константин Эдуардович Циолковскийдің есімі (Алматы қаласы атқару комитетінің 12.12.1956 № 31 шешімі) берілген. Циолковский Константин Эдуардович (1857-1935) Ресейдің Рязань губерниясында дүниеге келген. Көше Алмалы ауданында орналасқан. Райымбек даңғылы, Бекет, Кавказ көшелерімен қиылысады. Көшенің ұзындығы - 520 метр. 

