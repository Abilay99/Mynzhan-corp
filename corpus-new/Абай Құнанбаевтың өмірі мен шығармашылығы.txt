«Абай Құнанбаевтың өмірі мен шығармашылығы» («Жизнь и творчество Абая Кунанбаева») - әдеби-сын мақалалар жинағы. «Ғылым» баспасынан 1954 ж. орыс тілінде жарық көрген. М. О. Әуезовтың «Абай Құнанбаевтың өмірі мен шығармашылығы» атты мақаласымен ашылатын бұл кітапта ойшыл ақынның философиялық, қоғамдық-саяси, психологиялық және педагогикалық көзқарастарын, орыс әдебиетімен байланысын, қазақтың жаңа жазба әдеби тілін дамытудағы қызметін және музыкалық мұрасын зерттеген Қ. Бейсембиев, Б. Кенжебаев, М. С. Сильченко, Т. Тәжібаев, 3. Ахметов т. б. ғалымдар еңбектері жинақталған. Бірқатар мақалалар Абайдың ақындық шеберлігін саралауға, соңдай-ақ аудармашылық тәжірибесіне арналған. Көлемі 16,5 баспа табақ, 30 мың дана болып басылған.   

