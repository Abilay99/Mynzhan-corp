      Шолақбұлақсор – Ертіс алабындағы ағынсыз көл.  Павлодар облысының Ақсу қалалық мәслихатына қарасты аумақта. Теңіз деңгейінен 104,0 м биіктікте.  Ауданы 10,6 км, ұзындығы 9,5 км, ең енді жері 2,5 км, жағалауының ұзындығы 36,4 км. Приозерное ауылынан солтүстікте 5 км жерде жатыр. Көл қазаншұңқырының жағалауы жатық, сортаңды. Наурыздың соңы – сәуірдің басында деңгейі көтеріліп, жазда төмендеп, сорға айналады. Қарашаның 2-жартысында қатып, сәуірдің соңғы онкүндігінде мұзы түседі. Алабы жайылым. 

