 Басқа мағыналар үшін Игілік деген бетті қараңыз. Игілік — Жамбыл облысы, Сарысу ауданындағы ауыл, Игілік ауылдық округінің орталығы. Аудан орталығы – Жаңатас қаласынан солтүстікке қарай 28 км жерде, Шабақты өзені тармақтарының жағалауында, боз жусан, баялыш басым өскен сұр топырақты шөлді белдемде орналасқан. Іргесі 1957 жылы қаракөл қойын өсіретін "Коммунар" ұжымшары, кейіннен кеңшардың негізінде қаланды. Оның негізінде 1997 жылдан «Игілік» өндірістік кооперативі және шаруа қожалықтары құрылды. 1993 жылға дейін Коммунар деп аталып келді.  Орта мектеп, клуб, кітапхана, фельдшер пункт, т.б. мекемелер бар.  

