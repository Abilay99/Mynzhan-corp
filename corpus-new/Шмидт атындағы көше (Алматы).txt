Шмидт атындағы көше (Алматы) - көшеге ғалым, Арктика зерттеушісі, астроном, геофизик, академик, Кеңес Одағының батыры Отто Юльевич Шмидтің есімі (Алматы қаласы атқару комитетінің 08.10.1958 №27 шешімі) берілген. Шмидт Отто Юльевич (1891-1956) Ресейде Могилевте дүниеге келген. Ол Үлкен Кеңес энциклопедиясының бас редакторы, КСРО ҒА вице-президенті қызметтерін атқарған және Солтүстік теңіз жолын игеруді ұйымдастырушының бірі ретінде «Седов», «Челюскин», «Сибиряков» экспедициясын басқарған. Көше Түрксіб ауданында орналасқан. Тельман, Бекмаханов атындағы көшелермен қиылысады. Көшенін ұзындығы - 1100 метр.  

