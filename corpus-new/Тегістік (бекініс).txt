Тегістік – бекіністі мекен.  1936 жылы Жетісу археологиялық экспедициясы (жетекшісі  А.Н.Бернштам) зерттеген. Жамбыл облысы Байзақ ауданы Тегістік ауылының аумағында, Талас өзенінің сол жағында орналасқан. Сырты дуалмен қоршалған, қатар жатқан үш орыннан тұрады. Біріншісі қисық төртбұрышты, ауданы 271*259 м²; екіншісі трапеция тәрізді, ауданы 80*83 м², үш бұрышында мұнараның қалдықтары сақталған. Үшіншісі тік төртбұрышты, ауданы 85*85 м². Мұның да үш бұрышында мұнараның қалдықтары сақталған. Қазбадан табылған заттарға қарағанда Тегістік 8 – 12 ғасырларда өмір сүрген тайпалардың мекені болған. 

