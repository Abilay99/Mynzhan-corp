 Басқа мағыналар үшін Итмұрын (айрық) деген бетті қараңыз.  Итмұрын – Шу өзені мен Мойынқұм құмының аралығындағы төбе.  Жамбыл облысы Сарысу ауданы Жайлаукөл ауылының шығысында 3 км жерде орналасқан. Абсолюттік биіктігі 276 м. Итмұрын төбесі солтүстіктен оңтүстікке қарай бойлық бағытта созылып жатыр. Ұзындығы 2 км, енді жері 1 км. Маңында көптеген тұзды көлдер, солтүстігінде Жиделі қонысы, оңтүстігінде Қарақаңлы бұлағы орналасқан. Аллювийлі жазықтағы шөгінділер төменгі төрттік кезеңінің жыныстарынан түзілген.   

