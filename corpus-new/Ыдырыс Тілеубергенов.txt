Ыдырыс Тілеубергенов (2.9.1920 ж. т., Түркістан ауд. Құшата аулы) – соғыс және еңбек ардагері. Облыстың құрметті азаматы (2002). Құшата, Түркістан, Сайрам балалар үйлерінде тәрбиеленген. Тараз қаласындағы педагогикалық техникумды бітірген (1939). 1939 – 1946 ж. 2-дүниежүзілік соғысқа қатысты. 1947 – 1970 ж. Кентау қалалық партия комитетінің бірінші хатшысы, облыстық партия комитеттінің хатшысы, облыстық атқару комитеті мұрағат бөлімінің бастығы қызметтерін атқарған. Еңбек Қызыл Ту (1971), Ленин (1974), «Құрмет белгісі» ордендерімен, бірнеше медальдармен марапатталған. "Оңтүстік Қазақстан облысының энциклопедиясы"  

