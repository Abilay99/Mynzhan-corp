Энергетик – Алматы облысында Қарасай ауданындағы ауыл, Үлкен Алматы ауылдық округінің құрамында. Аудан орталығы Қаскелең қаласынан шығысқа қарай 38 км, округ орталығы Алатау ауылынан 2 км жерде орналасқан. Тұрғыны 2,0 мың адам (2006). 1964 – 97 жылдары жеміс-жидек өсіретін “Алатау” кеңшары бөлімшесінің орталығы болды. Оның негізінде Энергетикте “Рауза”, “Коорпорация ХОЗУ” ЖШС-тері құрылды. Тұрғындары көрші елді мекендермен автомобильдік жолы арқылы қатынасады.     

