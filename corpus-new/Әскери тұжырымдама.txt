Әскери тұжырымдама - әскери доктринаның қырларын нақтылайтын әрі тереңдететін, мемлекеттің қарулы күштерін қолдану және құруға байланысты ағымдағы және орташа мерзімдегі мәселелердің шешімдері мен мүмкін жолдарын анықтайтын түпкі ой.  Әскери-саяси түжырымдамалар әдетте мемлекеттің ішкі ахуалын және сыртқы саяси жағдайды саралай отырып, әскери саясатты жүзеге асырудың бір немесе бірнеше мүмкін болар нұсқаларын қарастырады. Атақты әскери-саяси тұжырымдамаларға: неміс-фашистік "әлемдік үстемдік" тұжырымдамасын, АҚШ-тың "ғаламдық саясат", "екі жарым", "бір жарым соғыстар" тұжырымдамасын, ертеректегі кеңестік "әлемдік төңкеріс" тұжырымдамасын, қазіргі "жаңаша саяси ойлау", "біртұтас еуропалық үй", "әскери-саяси байсалдылық" тұжырымдамаларын жатқызуға болады.  

