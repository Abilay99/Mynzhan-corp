Тобыш Нияз Қартбайұлы (1957 жылы туған, Иран, Гонбед Каус қаласы) – педагог, аудармашы. Тегеран университетін бітірген (1979). 1991 жылы Тегеранда жыл сайын өтетін «Фәжр» музыкалық фестиваліне Ирандағы қазақ жастарын қатыстырған. Қазақстан елшілігі жүргізген Иран қазақтарын туған отанына оралтуға белсене араласқан. 1995 жылы Маңғыстауға қоныс аударып, қазір Ш.Есенов атындағы Ақтау университетінде оқытушы. Шығыс әдебиетінің әйгілі туындыларының бірі «Тотынама» кітабын [(2005, көне түркі (Шағатай тілінен), Әбіш Қожаның қолжазбаларын (2005)] аударды. Жоғары оқу орындарына арналған ағылшынша-қазақша сөздіктің (2006), ағылшынша-қазақша грамматиканың (2007) авторы.   

