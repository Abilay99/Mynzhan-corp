Векшё – Смоландтың тарихи жерінде орналасқан, Швецияның оңтүстігіндегі университет қалашығы. . Крунуберг леннің әкімшілік орталығы. Халқының саны – 81 074 адам. (2009). Векшё сонымен бірге «Шынылар патшалығының» орталығы болып табылады. Векшё екі көлдің аралығында орналасқан. Оның атауы  väg ( жол) және sjö (көл) швед сөздерінен шыққан. Шаруалар қыс мезгілінде базарға осы мұз қатқан көлдің үстімен жүріп жеткен. Қаланың солтүстігінде оңтүстік Швецияның ірі көлдерінің бірі Хельгашён (Helgasjön) орналасқан. Векшёде сауда ісі темір дәуірінде гүлденген.  1170 жылы Векшё епископтар мен қажыға барушылардың орталығы болған. Векшё  қала құқығын  1342 жылы 13 ақпанда король  Магнус Эрикссоннен  алған. Негізінде қала  XI ғасырдың өзінде-ақ пайда болған.  Векшё аймағы саяхатшылар арасында Балтық су алабымен танымал. Сонымен қатар қайық пен катер арқылы, Векшёнің  төңірегіне саяхат жасауға, велосипедпен шыны зауыттарды және қорғандарды аралауға болады. Саяхатшыларға түнемекке түрлі үлгідегі қонақ үйлер де ұсынылады. Қала орталығындағы басты қонақжай жер деп, XIV ғасырда салынған  Кафедральды соборды атауға болады. Векшёде бірнеше музейлер бар. Олардың ішінде эмиграция музейі Utvandrarnas Hus пен шведтік шыны музейі бар. Телеборг ауданында университет аумағында 1900 жылы негізі қаланған Телеборг қорғаны қоныс тепкен. Солтүстікке 5 шақырым жүргенде Кроноберг қамалында көруге болады. 

