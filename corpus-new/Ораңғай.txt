Ораңғай — Түркістан облысы Түркістан қалалық әкімдігіне қарасты ауыл, Ораңғай ауылдық округі орталығы. Түркістан қаласынан солтүстік-шығысқа қарай 9 км-дей жерде, Қантағы (Хантағы) өзенінің бойында орналасқан. 1999 жылы жергілікті тұрғындар саны 3429 адам (1720 ер адам және 1709 әйел адам) болса, 2009 жылы 4549 адамды (2305 ер адам және 2244 әйел адам) құрады. 1955 жылы құрылған Жамбыл атындағы мақта ұжымшарының орталығы болып келді. Оның негізінде бірнеше шаруа қожалықтары ұйымдастырылған.  Мәдениет үйі, орта мектеп, мешіт, фельдшерлік-акушерлік пункт, т.б.  мекемелер жұмыс істейді. 

