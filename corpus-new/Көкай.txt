       Көкай, Көкей – Теңіз-Қорғалжын алабындағы ағынды көл. Ақмола облысы Қорғалжын ауданының оңтүстік-батысында орналасқан. Көл ойыстың батыс бөлігіндегі тектоникалық қазаншұңқырда, теңіз деңгейінен 307 м биіктікте жатыр. Аумағы 24,5 км, ұзындығы 8,1 км, енді жері 4,5 км, жағалау бойының ұзындығы 22,6 км. Көлдің солтүстік-шығыс жағалауы аласа төбешікті, басқа бөліктері жатық, түйетайлы, жазыққа ұласады. Пішіні күрделі, жағалауы аз тілімденген. Желтоқсанда суы қатып, сәуірде ериді. Көлге Нұра өзені құяды. Суында мөңке, оңғақ, нәлім, алабұға, шортан, т.б. балықтар мекендейді. Оңтүстік жағалауы батпақты, қамысты келген. 

