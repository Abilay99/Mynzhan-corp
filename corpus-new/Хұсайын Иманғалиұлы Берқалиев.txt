Берқалиев Хұсайын Иманғалиұлы(15.8.1951 жылы туған, Атырау) — әскери қызметкер, генерал-майор (1997). Алматы жоғары командалық шекара училищесі (1972), КСРО жоғары шекаралық әскери-саяси училищесі курстарын (1974), Әскери-саяси академияны (1988) бітірген. Шығыс шекара округінде шекаралық застава бастығының саяси жұмыс бойынша орынбасары, шекаралық отряд бастығы болып қызмет атқарған. 1980 — 82 ж. Ауғанстанда әскери қызметте болды. 1997 жылдан ҚР Шекара әскерлері қолбасшысының орынбасары. Бірнеше жауынгерлік ордендермен және медальдермен марапатталған.   

