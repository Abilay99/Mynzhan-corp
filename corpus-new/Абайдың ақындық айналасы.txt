«Абайдың ақындық айналасы» - «Жазушы» баспасынан 1971 ж. жарық көрген зерттеу еңбек. Авторы - М. Бөжеев. «Қисса-хикаялар», «Абайдың ақындық айналасы» және «Абайдың аудармалары» дейтін үш тараудан туратын бұл зерттеуде Абай поэзиясының өзінен бұрынғы ақындармен байланысы және ауыз әдебиетімен сыбайластығы сөз болады. Автор Абайдың ақындық жолын қалыптастырудағы халық ауыз әдебиетінің, шығыс және орыс әдебиеттерінің ықпалын атай келіп, оның шығармаларының шеберлік, дәстүр мен жаңашылдық ерекшеліктерін талдайды. Кітап көлемі 6,0 б. т., 4500 дана болып басылған.  

