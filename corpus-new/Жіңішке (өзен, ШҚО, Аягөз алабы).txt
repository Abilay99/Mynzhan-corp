Жіңішке, Шақарты – Аягөз алабындағы өзен.  Шығыс Қазақстан облысы Тарбағатай, Аягөз аудандары жерімен ағады.  Бастауын Өкпекті және Желдіқара тауларынан алып, Тарбағатай ауылы тұсында Аягөз өзеніне құяды. Ұзындығы 53 км, су жиналатын алабы 412 км. Арнасы негізінен жазық жермен өтеді. Ұзындығы 10 км-ден аспайтын 24 саласы бар. Арнада суы жыл бойы болады. Қарашаның 3-онкүндігінде суы қатып, сәуірдің 1-онкүндігінде ериді. Өзен алабы мал жайылымына пайдаланылады.  

