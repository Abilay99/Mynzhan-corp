Һуд сүресі (Арабша سورة هود) — Құранның он бірінші меккелік сүресі. Құранды мадақтаумен басталып бір Аллаға сыйынуға шақырады. Сосын Алланың жалғыз құдай екені көрсетіліп; Алланың құдіреттілігі мен билігі жайлы айтылады; Алланың мейіріне бөленгендегі адамдардың күйі мен Оның қаһарына ұшыраған адамдардың күйі жайлы атылады. Құранның маңызы мен оған сенушілік, оған берілетін Қиямет күніндегі сауап туралы айтылады]. Бұл сүреде пайғамбарлар жайлы әңгімелер: өз халықтары ішіндегі оларға қарсылық пен сенбегендердің осы өмірдегі жазалануы мен оларға сенгендердің о дүниедегі құтқарылуы бар. Бұған дәлел ретінде Құдіретті Алла Нұх пайғамбар жайлы Жүніс сүресіне қарағанда толығырақ мысал қылады. Бұнда Ол санасыздық пен айтқанынан қайтпаған халықты не күтіп тұрғандығын айтты. Содан ары Ол Ад халқы, олардың Һуд пайғамбары мен сенбейтіндердің санасыздығын мысал қылады. Бұл халықты олардың қуаттылығы мен жүректілігіне қарамастан Алла жойып жіберді. Сүреде Салих пайғамбар мен Самуд халқы, Ибраһим, Лут, Шуайб пайғамбарлар жайлы айтылады. Алла тағала бұл шыншыл оқиғалардан үлгі мен сабақ алуды шақырады. Сүре соңында Алла сенушілерді жақсы істерге шақырады, сол үшін сауап бар екені көрсетіледі Алланың шексіз білімділігі, сенушілердің Оған үміт артатындығы айтылады. Ғад қаумына туыстары Һұд (Ғ.С.) ты жібердік: “Әй елім! Аллаға құлшылық қылыңдар. Сендердің Одан басқа тәңірлерің жоқ. Сендер өте жалақорсыңдар” деді. (50) "“Әй елім! Бұған сендерден жалақы сұрамаймын, еңбегім мені жаратқанға ғана тән. Сонда да түсінбейсіңдер ме?” (11:51) Әй халқым! Раббыларыңнан жарылқау тілеңдер. Сонсоң Оған тәубе қылыңдар. Сендерге көктен жаңбыр жаудырып, қуаттарыңның үстіне қуат қоссын. Сондай-ақ күнәкар болып, жалтармаңдар” деді. (11:52) "Олар: “Әй Һұд! Сен бізге ашық дәлел келтірмедің. Біздер сенің сөзің бойынша тәңірлерімізді тастамаймыз да саған сенбейміз” деді. (11:53) Олар: “Саған кейбір тәңірлеріміздің киесі тиген екен” деп қана айтамыз. Һұд (Ғ.С.): “Расында мен Алланы айғақ қыламын, сендер де айғақ болыңдар. Мен сендердің Аллаға қосқан серіктеріңнен аулақпын” деді. (11:54) “Маған Алладан басқа бәрің мекерлік қылыңдар да сонан кейін мұрса бермеңдер” (11:55) “Расында мен, менің Раббым әрі сендердің Раббыларың Аллаға тәуекел еттім. Ол, маңдайынан ұстамаған (толық меңгермеген) ешбір жандық жоқ. Күдіксіз Раббым тура жолда” (11:56) “Егер жалтарсаңдар да мен шынында өзім арқылы жіберілген нұсқауды сендерге жалғастырдым. Раббым орындарыңа басқа елді әкелсе, сендер оған ешбір зиян келтіре алмайсыңдар. Шынында Раббым әр нәрсені қорғаушы” (деді). (11:57)"  "Сәмүд еліне туыстары Салих (Ғ.С.) ты жібердік: “Әй елім! Аллаға құлшылық қылыңдар. Сендердің Одан басқа ешбір тәңірлерің жоқ. Ол, сендерді жерден таратып әрі онда өмір сүргізді. Енді Одан жарылқау тілеңдер. Және Оған тәубе қылыңдар. Күдіксіз Раббым жақын тілеуді қабылдаушы” деді. (11:61) Олар: “Әй Салих! Сен бұдан бұрын арамызда үміт күтілген едің. Аталарымыздың табынғанынан бізді тиясың ба? Расында сенің бізді шақырған нәрсеңе күдік ішінде әрі күмәндіміз” деді. (11:62) (Салих Ғ.С.): “Әй халқым! Айтыңдаршы, егер мен Раббым тарапынан ашық дәлелде болсам, өз тарапынан маған бір мәрхамет еткен болса да мен оған қарсы келсем, сонда мені Алладан кім қорғайды? Сонда сендер маған зияннан басқаны арттырмайсыңдар” деді. (63) “Әй халқым! Мынау Алланың аруанасы, сендерге бір мұғжиза. Сондықтан оны қойып қойыңдар, Алланың жерінде оттасын. Оған жамандық тигізбеңдер. Онда сендерді жуықта бір азап қолға алады” деді.(64) " Сүренің қазақша аудармасы 

