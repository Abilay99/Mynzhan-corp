Мыңбұлақ ауылдық  округі – Жамбыл облысы Жуалы ауданындағы әкімшілік бірлік.  Құрамына Көлбастау, Талапты ауылдары кіреді. Орталығы – Көлбастау ауылы.Округ 2004 жылы құрылып, оның құрамына Ақсай ауылдық округі аумағының жартысы бөлініп берілді. Жер көлемі 155,7 шаршы км. 4947 га тәлімді жер, суармалы алқабы 502 га. Округ солтүстігінде Б.Момышұлы, батысында Ақсай, шығысында Қызыларық ауылдық округтерімен шектеседі. Оңтүстік бөлігі әйгілі Қырғыз Алатауының етегіне дейін алып жатыр. Ақсай өзені осы алқаппен өтеді. Оңтүстік-батысында атақты Ақсу-Жабағылы қорығының бірсыпыра жері бар. 2 орта мектеп, фельдшерлік пункт бар. Тұрғыны 4091 адам (2009). 

