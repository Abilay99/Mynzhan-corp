Анаба́р  (сах. Анаабыр)  -  Якутияның солтүстік-батысындағы өзен. Ұзындығы 939 км, алабы 100 мың км. Жылдық орта су шығысы 498 m³/сек.  Анабар үстүртінің оңтүстік бөлігінен (Орта Сібір таулы үстүрті)  басталып, Лаптевтер теңізіне құйылады. Жоғары ағысында аңғары тар, беткейлері тік жарлы болып келеді. Солтүстік Сібір ойпатына  шыққаннан кейін едәуір кеңейеді. Сағасында (Крест мүйісі) суы таяз эстуарийге айналады (Анабар кірмесі). Алабында көлдер көп. Қар,  жаңбыр суымен толады.  Қыркүйек аяғында қатып, маусымның басында түседі.  Анабар алабында алмас  кені бар. 

