Түркбенбаева Дильбар Дадоханқызы – 1940 жылы 8 тамызда Тәжікстандағы Гиссар ауданының Гиссар кентінде дүниеге келді.  Д.Д. Түркбенбаева Баспасөз және бұқаралық ақпарат министрлігінде, Әділет министрлігінде қызмет істеген жылдарда баспа ісін ілгері дамытуға ерен еңбек жұмсады. Ол іскер басшы, әрі ұйымдастырушылығы ерекшеленіп отыратын іскер маман ретінде танылды. Д.Д. Түркбенбаева осы министрлікте қызмет атқарған жылдары «Жалын», «Өнер», «Ана тілі», «Білім» баспаларының құрылуына да ат салысты. Баспа саласындағы ұзақ жылғы мінсіз еңбегі үшін «Еңбек ардагері» (1986), «Баспа үздігі» (1990), «ҚазКСР-ының еңбек сіңірген экономисі» (1991), «Қазақ КСР-ның еңбек сіңірген мәдениет қызметкері» (2001), КСРО, Қазақстан Республикасы Баспа және ақпарат министрліктерінің, ҚР Әділет министрлігінің бірнеше мәрте Құрмет грамоталарымен марапатталды, 2002 жылы Франция Өндірісшілер одағының Алтын медалімен баспа ісі, полиграфия, кітап тарату саласында марапатталған. 2002-2005 жылдары Банкнот фабрикасының директоры қызметін атқарады. Ол басқарып отырған ҚР-ның Ұлттық фабрикасы 2004 жылы V халықаралық форумда (Бизнес саласындағы жоғары сапалық) «Мінсіз іскерлік үшін» алтын медалімен наградталды. Сондай-ақ 2004 жылы осы өндіріс саласы арнайы (Мальта қаласы) «Earmarker» «Сала лидері» наградасына ие болды.   

