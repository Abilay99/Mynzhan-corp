Көшеге Жетісу жерінде Кеңес өкіметін құруға қатысқан белсенділердің бірі, Азамат соғысына қатысушы Айтжан Түркебаевтың есімі (Алматы қаласы атқару комитетінің 28.11.1978 № 524 шешімі) берілген. Түркебаев Айтжан (1900-1937) Алматы облысы Кеген ауданында дүниеге келген. Көше Бостандық, Алмалы аудандарында орналасқан. Райымбек даңғылынан басталып, Жандосов көшесіне дейінгі аралықта созылып жатыр. 

