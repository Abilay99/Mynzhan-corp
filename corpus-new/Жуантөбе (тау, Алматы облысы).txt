Жуантөбе – Жетісу Алатауындағы Тоқсанбай жотасының оңтүстігіндегі тау. Алматы облысы Панфилов ауданында орналасқан. Өсек және Бұрхан өзендерінің суайрығы. Абсолюттік биіктігі 1528 м.  Жота палеозойдың қатпарлы шөгінділерінен түзілген. Солтүстік беткейі тік, оңтүстігі көлбеулеу келген.  Топырағы мен өсімдік жамылғысы биіктік белдеуге сәйкес таралған. Етегінде астық тұқымдас шөптер өседі. 

