 Басқа мағыналар үшін Новоникольское деген бетті қараңыз. Новоникольское — Солтүстік Қазақстан облысы Қызылжар ауданындағы ауыл, Новоникольский ауылдық округі орталығы.  Аудан орталығы - Бескөл ауылынан оңтүстік-батысқа қарай 36 км-дей жерде, Есіл өзенінің сол жағасындағы шоқ қайыңды далалық өңірде орналасқан.  Іргесі шамамен 1825 жылы қаланған. 1930 – 1997 жылдары кеңшар орталығы болған. Оның негізінде астық өндірумен айналысатын шаруа қожалықтары құрылды. 1999 жылы санақ қорытындысы бойынша ауылдың тұрғындар саны 1233 адамды (582 ер адам және 651 әйел адам) құраса, 2009 жылы 1238 адам (586 ер адам және 662 әйел адам) болды. 

