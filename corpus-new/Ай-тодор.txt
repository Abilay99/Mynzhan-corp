Ай-тодор   (укр. Ай-Тодор, қырымтатарша Ay Todor, Ай Тодор)  - Қырымның оңтүстік жағалауындағы мүйіс.Ялтаның оңтүстік-батысында 8,5 км жерде. Ялта қолтығын батыс жағынан орап тұрады. Могаби тауының Қара теңізге тік жартастанып, тіреліп тұрған әк тас сілемдері.Сол сілемдердің бірінде 19-шы ғасырдың аяғында псевдоготика стилінде салынған атақты "Қарлығаш ұясы" атты сарай бар. І-ІІІ ғасырдағы Римнің Хараке әскери лагерінің қалдығы сақталған.1835 жылы ең оңтүстік сілемінде Ай-тодор шамшырағы орнатылған. Шамшырақ бүгінгі күнге дейін кемелерге жолын көрсетіп тұрады. 

