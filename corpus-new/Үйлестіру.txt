Үйлестіру — мелиорациялық өндіріс жоспарлары мен тапсырмалардың орындалуын оралымды басқару мен бақылауды үйлестіруді қамтамасыз ету. Жұмыстардың іс жүзіндегі жүргізілуі жөніндегі үздіксіз есеп пен ағымдағы ақпаратты, құрылыс немесе жоспарлық тапсырмалар кестесінен ауытқулардың алдын алу шараларын, бұл ауытқуларды анықтау мен талдауларды, өндіріс бөлімшелері мен қызметтерінің ағымдағы жұмыстарын ұйымдастыру, құрылыстарды өндірістік-технологиялық жинақтау мен оралымды басқаруды және т.б. қамтиды. Өндірісті басқару, техниканы пайдалану тиімділігін арттырады, өндірістік процестерді орындаудың үздіксіздігін үнемділігі мен ырғақтылығын, негізгі, қосалқы және қызмет көрсету буындарының үзіліссіз жұмыс істеуін қамтамасыз етеді. Басқарудың озық, едістерін енгізу, байланыс, автоматика, телемеханика және есептеу техникасының ең жаңа құралдарын қолдану тұрақты түрде жетілдіріліп отырады.   

