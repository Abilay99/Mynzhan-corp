Кіші Ачинахкөлсай– Кетпен  (Ұзынқара) жотасының солтүстік-шығыс беткейінен бастау алатын өзен. Алматы облысы Ұйғыр ауданында орналасқан. Іле өзені алабында. Ұзындығы 41 км. Жоғарғы ағысында тауаралық тік шатқалдармен ағып, Кіші Диқан а-ның тұсында тармақтарға бөлініп, Іле аңғарындағы құм төбелерге дейін жетеді. Тау басындағы мұз, қарлармен толығады. Жазда төменгі ағысы тартылып, қарасуларға бөлініп қалады. Негізінен мал суаруға пайдаланылады.   

