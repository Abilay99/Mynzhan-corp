Коала , қалталы аю (лат. Phascolarctos cinereus) – қалталыларға жататын сүтқоректі. Жергілікті халықтың тілінен аударғанда аты "Ешқашан су ішпейтін" деген мағына береді.  Дене ұзындығы 60-82 см, салмағы 16 кг дейін жетеді. Бетінен ерекшеленген мұрны қара, үстіңгі жағы тақыр. Сырт жағынан құйрығы байқалмайды. Алдыңғы аяқтарының бірінші және екінші саусақтары басқаларына қарамақарсы қойылған. Эвкалипт ормандарында (Австралия), ағаштарда мекендейді. Түнгі баяу қимылды жануар. Денесінде май қоры сақталмайды,қажетті суды жасыл жапырақтардан алады.Эвкалипт ағашының жас өскіндерімен, жапырықтарымен қоректенеді. Ересек еркек коала үйір құрайды. Бір тұқым береді, ол анасының дорбасынан 9 айда шығады. Коалалар 12 жыл өмір сүреді.  

