Мұны кейде қара құрт деп атайды. Себебі, ашыған іркіткен қайнатқан әрі майы жартылай алынған құрт кепкен кезде майы сыртына шығып, жылтырап тұрады. Ащы құрт кеппей тұрғанда аздап тұз сепкені болмаса, оған тұз салынбайды. Себебі, бұл құртты қысты күндері езіп ішу үшін пайдаланады. Езетін құрттың қуаты күшті болу үшін әрі тастай болып қатып қалмауы үшін көбіне пісіп, майын алмайды. Құртты езіп ішу оны екі-үш сағат ыстық суға не ыстық сорпаға салып қояды. Содан соң астауға салып, астаудың бетіндегі табаны бұдыр-бұдыр болып жонылған тақтайшаға үйкеп, қолмен езеді. Езілген құрт – өте қуатты тағам. Оны кесеге құйып, сол күйі немесе сорпаға қосып ішеді.  

