Әмір Қанапин (31.12.1913, Қостанай облысы Обаған ауданы Алпыс Үйқұтық ауылы – 21.1.1988, Алматы қаласы) – тарих ғылым доктор (1966), профессор (1968), Қазақ КСР-інің еңбек сіңірген жоғары мектеп қызметкері. Мәскеу мемлекеттік университетін бітірген (1938). «Социалистік Қазақстан» (қазіргі «Егемен Қазақстан») газетінде жауапты редактор, Қарағанды облысы партия к-тінде хатшы, Қазақстан ЛКЖО ОК-де 1-хатшы (1945–51), Алматы облысы партия к-тінің 1-хатшысы (1951–54), Қазақ мемлекеттік қыздар педагогически институтында (қазіргі Қазақ мемлекеттік қыздар педагогически  университеті, 1954–55) проректор, Семей облысы партия к-тінің хатшысы (1955–56), Қазақ КСР-і Мәдениет министрі (1956–62), қазіргі Қазақ халықаралық қатынастар және әлем тілдері университетінде кафедра меңгерушісі (1962–66) қызметтерін атқарған. «Развитие культуры в Казахстане на современном этапе» тақырыбында докторская диссертациясын қорғады. Ленин, Еңбек Қызыл Ту, «Құрмет Белгісі», 1-дәрежелі Отан соғысы ордендерімен және медальдармен марапатталған. Қазақ Ұлттық Энциклопедиясы   

