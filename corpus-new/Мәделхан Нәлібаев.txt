Мәделхан Нәлібаев (15.8. 1933, Сырдария ауданы Айдарлы ауылы) – инженер-гидротехник. Қазақстанның еңбек сіңірген гидротехнигі. Ташкент «ТИИИМСХ» ауыл шаруашылық суландыру институтын бітірген (1955). 1955 – 62 жылдары Шиелі УОС-ында жұмыс істеп, кейіннен су құрылыстарын жөндеу бөлімін басқарған. 1962 – 66 жылдары Қызылорда су торабы және каналдар басқармасының бастығы болды. 1966 – 68 жылдары Сырдария су құрылыстарын салу-жөндеу мекемесін ұйымдастырып, Сарысу өзені бойындағы Иір, Қонысбек, Балжарма су тоспаларын (бөгеттерін), Көксу каналын іске қосуға басшылық етті. 1968 – 94 жылдары Сырдария УОС-ын басқарды. Нәлібаев «Су туралы толғаныс» (А., 2001), «Су – өмір шежіресі» кітаптарын жазды.  "Сыр елі энциклопедиясы"  

