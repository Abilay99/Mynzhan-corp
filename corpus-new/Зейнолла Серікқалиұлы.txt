Серікқалиұлы Зейнолла (1938-2004) -Атырау облысы, Құрманғазы ауданы, Нұржау ауылында туған.. Әл-Фараби атындағы қазақ мемлекеттік ұлттық университетінің филология (журналистика) факультеты (1960), Абай атындағы Қазақ педагогика институтынын аспирантурасын (1968) бітірген, "Қазіргі қазақ тарихы романының кейбір мәселелері" тақырыбында кандидаттық диссертация қорғаған (1969).  "Пионер", "Жұлдыз" журналдарында, Жазушылар Одағында, "Социалистік Қазақстан" газетінде, М.О.Әуезов атындағы Әдебиет және Өнер институтында жауапты қызметтер атқарды (редактор, бөлімдер меңгерушісі, жауапты хатшы, т.б.), ҚазМҰУ-да арнаулы курстар жүргізді.  "Қазақстан" баспасының, Қазақ КСР Баспа, полиграфия және кітап саудасы істері жөніндегі мемлекеттік комитетінің бас редакторы, ҚР Парламентінің бөлім меңгерушісі болып істеді. 2001 жылдан "Раритет" баспа компаниясының бас редакторы болды. Дүниетану даналығы" ҚР Білім және ғылым министрлігінің арнаулы бағдарламаларына енгізіліп (1994), жоғары оқу орындарына — мұғалімдерге, филология, журналистика, Өнер факультеттері студенттеріне оқу құралы ретінде ұсыньлған. Жекелеген мақалалары неміс, татар, орыс, түрік тілдерінде жарияланған.  Р.Ролланның "14 шілде", А.Штейннің "Толас", Н.Мирошниченко мен Э.Бобровтың "Қара маржан" пьесаларын (Қызылорда, Семей, Торғай, Жамбыл облыстық драма театрлары сахнасында койылған), В.Г.Короленконың әңгімелерін, венгр әңгімелерін аударған, көп томдық "Өнердің ықшам тарихын" (Б.И.Ривкин. "Антик Өнері", 1988), "Мәдениет және өнер" сөздігі терминдерін (2000) қазақ тіліне аударушылардың бірі. Қазақстан Жазушылар одағы Басқармасының мүшесі (X, XI, XII съездерде сайланған), Сын кеңесінің төрағасы. Жазушылар Одағының Халықаралық қауымдастығы Тексеру комиссиясының мүшесі (М., 1992-1999), Қазақстан Республикасы Үкіметі жанындағы әдебиет, Өнер және сәулет саласындағы ҚР Мемлекеттік сыйлықтары жөніндегі комиссиясының мүшесі (1992 жылдан), Біріккен ұлттар ұйымына жәрдемдесу Қоғамдастығы Басқармасының мүшесі болды. Қазақстанның еңбек сіңірген қайраткері (1999), ҚР Мемлекеттік сыйлығының (2002) және Халықаралық "Алаш" әдеби сыйлығының лауреаты (1994), Қорқыт ата атындағы Қызылорда мемлекеттік университетінің құрметті професоры (2000).  Қазақ КСР Жоғарғы Кеңесінің құрмет грамотасымен (1988), "Тәуелсіздіктің он жылдығы" медалімен марапатталған. 1997 жылы Семей (Шығыс Қазақстан) облысы "Абай ауданының құрметті азаматы" атағы берілген.  

