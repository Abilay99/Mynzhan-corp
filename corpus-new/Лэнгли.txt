Лэнгли (ағылшын тілінде Langley) — АҚШ-тың Виргиния штатындағы Фэрфакс округінің Маклин жерінен статистикалық тұрғыдан оқшау орналасқан аумақ (нақтысы аудан) АҚШ астанасы Вашингтоннан13 км қашықтықта орналасқан және оның "ұйықтап жатқан" ауданы. Лэнгли АҚШ-тың Орталық барлау басқармасы штаб-пәтерінің орналасуымен әйгілі, сонымен қатар Джордж Буш атындағы барлау орталығымен танымал. Көбінесе «Лэнгли» сөзі ОББ (Орталық барлау басқармасы) сөзімен синонимдес қолданылады. ОББ ғимаратының кешені АҚШ үкіметіне тиесілі. Ғимараттың негізгі кешені 1961 жылы наурызда салынып біткен. Штаб-пәтердің жаңа ғимараты 1991 жылы салынды.  ОББ басқа Лэнглиде  Тёрнер-Фэрбэнк тас жолдарды зерттеу орталығы, АҚШ тас жолдары федералдық басқармасы (ағылшын тілінде Federal Highway Administration) және Клод Мурдың отаршылық фермасы АҚШ ұлттық саябақтар қызметі орналасқан. Лэнглиде сонымен қатар шәкірттерінің көбі ғарышкер болған Дэвид Лоудың мектебі (ағылшын тілінде Langley High School) бар. 

