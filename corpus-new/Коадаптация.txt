Коадаптация (латынша coadaptation – өзара бейімділік) – эволюциялық процесс кезінде органдардың морфологиялық құрылысы мен атқаратын қызметі жөнінен бір-біріне бейімделуі. Бұл - корреляцияның бір түрі. Коадаптация табиғи сұрыптау кезінде өзгеріске ұшырайтын органдардың құрылысы мен қызметіндегі тиімді байланыстарды қамтитын генетикалық өзгерістер әсерінен жүзеге асады. Коадаптация организмнің жаңа тіршілік жағдайына бейімделуін қамтамасыз етеді. 

