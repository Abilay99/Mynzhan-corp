* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Флориан Альберт (маж. Albert Flórián; 15 қыркүйек 1941, Херцегсанто — 31 қазан 2011, Будапешт) — мажар футболшысы, шабуылшы.  "Алтын доппен" марапатталған жалғыз мажар футболшысы. Бүкіл карьерасында тек «Ференцварош» (1958—1974) клубында ғана ойнаған. 1962 жылғы әлем чемпионатында 4 гол соғып, Вава, Гарринча, Дражан Еркович, Валентин Иванов, Леонель Санчес секілді футболшылармен бірге турнирдің сұрмергені атанды. Будапештегі "Ференцварош" клубының өз алаңындағы матчтарын өткізетін стадионы 2007-2013 жылдары Флориан Альберттің атымен аталды. Қазір ол стадионның орнына "Групама Арена" стадионы салынған. 

