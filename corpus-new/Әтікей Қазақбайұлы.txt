Әтікей Қазақбайұлы (1869- 1902) — Ресей империясының отаршылдық саясатына қарсы күрескен батыр. Суан руынан шыққан. Жетісу жеріне келімсекгердің жаппай қоныстануына байланысты Көктал, Өсек, Тышқан, Бұрқан өзенінің бойындағы елде де дүрбелең басталды. Нұржекей батыр мен ел жігіттерінен жасақ құрып, ұзақ уақыт мұғажырлардың Жаркент өңіріне келіп орын тебуіне қарулы қарсылық көрсетті. Ақырында Ресей әскерлері оны атып өлтірген. Қос батырдың ерлігін мадақтайтын "Әтікей — Нүржекей" дастаны бар. Дастан тұңғыш рет 1986 жылы "Мұра" журналының 3-санында (ҚХР) жарық көрді. Оны "Жалын" баспасы біршама толықтырьш, жеке кітап етіп шы­ғарды (1993).     

