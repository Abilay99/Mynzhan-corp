Ақ шашты - қазақы ортадағы дәстүрлі түсінік бойынша жасы «жер ортасынан ауған», шашына ақ кіре бастаған адамға қатысты айтылатын, жас ерекшелігін білдіретін ұғым. Тіршілік заңдылығы бойынша жасы ұлғайған кезде, адамның ақыл-ойы толысып, өмірге парасат пайыммен қарайтын, қазақы тілмен айтқанда «көшелі адамға» айналады. Тіліміздегі ақ шашымен - үлкен басымен, ақ шашты ана - жасы үлғайған, егде әйел деген мағынаны білдіреді. 

