Тілеуғабылов Сүлеймен Мұстафаұлы (1935 ж.т., Оңтүстік Қазақстан облысы Түлкібас ауданы) – техника ғылымының докторы (1993), профессор (1993). ҚР Инженер академиясының акададемигі Магнитогорск тау-кен металлургия институтын бітірген (1960). Магнитогорск металлургия комбинатында диірменші (1958–59), Қарағанды кеңестік халық шаруалар басқармасында бас домнашы (1965), Химиялық-металлургия институтында кіші, аға ғылыми қызметкер, аға оқытушы, доцент, кафедра меңгерушісі (1965–92), ҚР Инженер академиясы Жамбыл бөлімшесінің төрағасы (1992–94); 1994 жылдан Қарағанды металлургия институтында кафедра меңгерушісі, профессор қызметін атқарды. 1992 ж. «Развитие теоретических положений и разработка технологии твердообычного и фосфорсодержащего сырья» тақырыбында докторлық диссертация қорғады. 120-дан астам ғылыми жарияланымның авторы.   

