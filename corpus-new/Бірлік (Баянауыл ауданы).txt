 Басқа мағыналар үшін Бірлік деген бетті қараңыз. Бірлік — Павлодар облысының Баянауыл ауданындағы ауыл, Бірлік ауылдық округі орталығы.  Аудан орталығы — Баянауыл ауылынан солтүстікке қарай 48 км жерде, бетеге, боз, қау, сұлыбас өскен далалық белдемде орналасқан. Тұрғыны: 1930 жылға дейін “Қарабие” ауылы, ұжымдастыру жылдары “Егінді” ұжымшары, 1961 жылдан “Бірлік” қой өсіру кеңшары болып аталды. Ауылда мал шаруашылығымен айналысатын шаруа (фермер) қожалықтары құрылған.  Орта мектеп, фельдшерлік-акушерлік пункт, т.б. мекемелер бар. Тұрғындары басқа елді мекендермен автомобиль жолы арқылы қатынасады. 

