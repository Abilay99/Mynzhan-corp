Дәмелі Сәкенқызы Нұғыманова(29.4.1953, Алматы қ.) – медицина ғылымдарының докторы (1995), профессор. Алматы мемлекеттік медицина инстиутын (1976, қазіргі Қазақ ұлттық медицина университеті) бітірген. Қазақ өлкелік патология ғылыми-зерттеу институтында аспирант (1976–1979), Қазақ эпидемиология, микробиология және жұқпалы аурулар ғылыми-зерттеу институтында аға ғылыми қызметкер (1980–1994) болған. 1995 жылдан Алматы дәрігерлер білімін жетілдіру институтында профессоры, кафедра меңгерушісі қызметтерін атқарады.   

