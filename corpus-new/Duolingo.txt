Duolingo (ағылш. тілінен Дуолинго деп оқылады) - тіл үйрететін сайты мен қолданбасы бар, сондай-ақ цифрлы тілдік қабілетін тексеру емтиханын қамтитын  freemium (шартты түрде тегін) форматтағы тіл үйрететін платформа. 2018 жылдың қазанындағы мәлімет бойынша тіл үйрену сайты мен қолданба 37 тілде 81 әр түрлі тіл үйрену курстарын ұсынады. Қолданбада бүкіл әлем бойынша шамамен 300 миллион тіркелген пайдаланушысы бар. Жоба 2009 жылдың аяғында Питтсбургта Карнеги Меллон Университеті профессоры Луис фон Ан (reCAPTCHA жасап шығарушы) және оның студенті Северин Хакермен басталып, кейін әрі қарай Антонио Навас, Викки Чеуң, Марсель Уекерманн, Брендан Мидер, Хектор Виллафуерте және Хосе Фуентеспен жетілдірілді. Дуолинго жасауға шабыт екі жерден келді. Луис фон Ан "бір оқпен екі қоянды ататын" басқа бағдарлама жасағысы келді, және оны "twofer" деп атады. Duolingo бастақыда осылай істеген болатын: яғни қолданушыларына шет тілін үйрете отырып, құжаттағы қарапайым тіркестерді аударған. Алайда аударма функциясын кейін алып тастаған болатын. 

