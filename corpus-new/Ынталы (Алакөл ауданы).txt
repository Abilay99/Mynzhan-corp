 Басқа мағыналар үшін Ынталы деген бетті қараңыз. Ынталы — Алматы облысы Алакөл ауданындағы ауыл, Ынталы ауылдық округі орталығы. Аудан орталығы - Үшарал қаласынан оңтүстік-шығысқа қарай 13 км-дей жерде, Тентек өзенінің жағалауында, ши, жусан аралас, бетеге, боз, селеу, көде өскен тауалдының қоңыр, бозғылт қоңыр топырақты шөлейт белдемінде орналасқан. 1999 жылы тұрғындар саны 723 адам (377 ер адам және 346 әйел адам) болса, 2009 жылы 529 адамды (262 ер адам және 267 әйел адам) құрады. Олардың 80-ге жуық отбасы Қытай Халық Республикасынан көшіп келген оралмандар болды. Орта мектебінде 200-ге тарта ғана оқушылар білім алып, 40-қа жуық оқытушы мамандар жұмыс жасады. Ал, ауыл тұрғындары болса, егіншілікпен, мал шаруашылығымен, сондай-ақ, жанама кәсіп көздерімен де шұғылданды. Шағын ауылда 70-ке жуық адамды жұмыспен қамтамасыз етіп отырған мал фермасы жұмыс жасады. Ауылда екі соғыс ардагері, екі тыл ардагері, бес бірдей көп балалы - күміс алқа иегері, екі алтын белгі иегері болды. Шағын ауылда мәдениет ошақтары да, арнайы әкімшілік орындары да, бес бірдей шағын азық-түлік дүкендері жұмыс жасады. 2009 жылғы мәлімет бойынша халық саны 529 адам. Ауыл аудан орталығынан 20  шақырымға қашық. Ауыз суы таудан келетін табиғи суды пайдаланса, егіншілікті атақты Жетісудың алғашқы өзені тебіндеген - Тентек өзені ауылдың мақтаныштарына айналып отырған байлық көзі болып табылады. 

