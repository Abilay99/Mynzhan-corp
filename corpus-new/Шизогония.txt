Шизогония (грек. schizo - бөліну және gonos - қайтадан пайда болу) - бір клеткалы қарапайымдар мен балдырлардың кейбір түрлерінің жыныссыз жолмен көбеюі. Шизогония кезінде аналық дарабастың ядросы немесе шизонты (қарапайымдардың жыныссыз көбею сатысындағы көп ядролы дарабас) бірнеше қайтара жыныссыз көбейеді де, көптеген ядроға бөлінеді. Шизогония жолымен көбеюден пайда болған бір ядролы жас дарабастарды мерозоит деп атайды. Бірнеше қайтара жыныссыз көбеюден кейін кейін пайда болған мерозоиттардан жыныстық жолмен көбеюге қабілетті, яғни гаметалар түзе алатын гаметоцид клеткалары пайда болады. Ғылымда Шизогония ұзымына балама ретінде кейде схизогония термині қолданылады.   Қазақстан ұлттық энциклопедия. 9 том. Алматы, 2007. 

