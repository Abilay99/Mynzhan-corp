Жәнібек тархан көшесі Республика даңғылынан басталып, Александр Пушкин көшесінде аяқталады. Мәлік Ғабдуллин, Мәншүк Мәметова, Шолпан Иманбаева, Рақымжан Қошқарбаев, Шоқан Уәлиханов, Тараз, Асанқайғы, Бақтыораз Бейсекбаев, Ахмет Жұбанов көшелерімен қиылысады. Ұзындығы - 2320,4 м. Жәнібек Тархан Қошқарұлы (1693-1752) - қазақ халқының жоңғар шапқыншыларына қарсы азаттық күресінің қаһарманы. Абылай хан тұсында қол бастап, хан кеңесшілерінің бірі болған.  

