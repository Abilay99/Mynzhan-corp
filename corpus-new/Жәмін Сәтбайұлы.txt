Жәмін Сәтбайұлы (1848-1931) - Қаныштың әкесі Имантайдың інісі. Қаныш Сәтбаевтың 1943 жылдың 9 наурызында жазған өмір-баянында: «Менің әкем Имантайдың кіші інісі Жәмін, Сәтбайдың ұлдарының кенжесі болғандықтан атадан қалған мұраның ең үлкен бөлігін иеленді» деп жазады. Шәмшиябану Қанышқызы Сәтбаева «Сәулелі әулет» («Қазақстан», 1996) кітабында Жәміннің Мағаз, Әбсәлэм, Гүлмәни, Әкімтай, Әбдікәрім атты балалары және олардан тараған ұрпақтар бар екенін жазған.   

