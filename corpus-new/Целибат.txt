    Целибат - ( латынша  caelebs -  үйленбеген) -  некесіздік; 11 ғасырда енгңзңлген католик дін қызметшілері қабылдайтын ант. Целибат енгізудің басты себебі, шіркеудің өзінің жер меншігін сақтап қалуға, оны мұрагерлердің бөліп алуына жол бермеуге ұмтылып отырғандығынан болды. Сондай-ақ шіркеудің  дінге сенушілердің  көз алдында дін басыларының беделін көтеру, дін қызметшілерінің  өмір салтын христиандық аскетизм нормаларына сәйкес құру ниеті де Целибатты енгізуде елеулі роль атқарды. Целибаттың енгізілуі дін басылар арасында жүгенсіз істердің етек алуына әкеп соқтырды. Қазіргі кезде бірқатар елдердегі католик дінінің қызметшілері Целибатты жою жолында күресуде.   

