Ольга Андреевна Киколенко. 1951 жылы 27 шілдеде Қостанай облысы Урицк ауданыЛихачевка ауылында туған. Неміс. Әкесі - Сукненов Андрей Адьянович (1928-1985), ветеринарлық дәрігер болған. Анасы - Сукненова Лидия Фридриховна, зейнеткер, сауыншы болған. Ш. Уәлиханов атындағы Көкшетау педагогикалық институтының неміс тілі мен әдебиеті факультетін (1974) неміс тілі мен әдебиеті пәндерінің оқытушысы мамандығы бойынша; Апматы Жоғары партия мектебін (1988) орта, жоғары оқу орындарында ғылыми коммунизм оқытушысы мамандығы бойынша; Ресей Басқару академиясын (Мәскеу) бітірген. Тарих ғылымдарының кандидаты (1994). Кандидаттықдиссертациясының тақырыбы: «Неміс бірлігінің қалыптасутарихы».«Халық есінде», «Ресей немістерінің тарихынан» монографияларының авторы (1991-1994).Орыс, неміс және қазақ (сөздікпен) тілдерін біледі.«Нұр Отан» ХДП мүшесі (2004 жылдан).1967 жылдан - Қостанай облысы Урицк аудандық 8-жылдық Лихачев мектебінде мұғалім. 1972 жылдан - Қостанай облысы Урицк аудандық 8-жылдық Лихачев мектебінде директор. 1976 жылдан - Қостанай облыстық Урицк аудандық Лермонтов ауылдық Халық депутаттары кеңесінің төрайымы. 1980 жылдан - Қостанай облысы Урицк аудандық Лермонтов атындағы кеңшарда партком хатшысы. 1983 жылдан - Қостанай облысы Урицк аудандық халық депутаттары атқару комитеті төрағасының орынбасары. 1984 жылдан - Қостанай облысы Қазақстан Компартиясы Урицк аудандық комитетінің хатшысы. 1991жылдан - Қостанай облысы Урицк аудандық Халық депутаттары кеңесі төрағасының орынбасары. 1992 жылдан - Қостанай аудандық әкімшілігі басшысының орынбасары. 1995 жылдан - Қостанай облысы Қостанай ауданы әкімінің орынбасары. 1997 жылдан - Қостанай облысы әлеуметтік бағдарлама мен жұмыссыздықты үйлестірудепартаментінің директоры.2008 жылдан бері - ҚР Парламенті Мәжілісі 4-ші шақырылымының депутаты, Заңнама және сот-құқықтық реформа комитетінің мүшесі.Урицк аудандық Халық депутаттары кеңесінің депутаты(1972-1992).Қазақстан әйелдері ассоциациясы Қостанай филиалыныңмүшесі (2000 жылдан).«Құрмет белгісі» (1980) орденімен; «Еңбек ардагері»(1990), «1941-1945 жылдары  Ұлы Отан соғысы Жеңісіне елужыл» (1997), «Қазақстан Конституциясына 10 жыл» (2005),«Шапағат» (2005) медальдарымен марапатталған. Діни көзқарасы - «Барлық дінге құрметпен қараймын». Қазақстанның болашағы туралы болжамы - «Әлемдікқауымдастықта лайықты орын алуын мүмкін ететін Қазақстан экономикасының өсуі». Хоббиі - гүл өсіру. Сүйіп оқитын әдебиеті - Л.Н. Гумилев.Тұрмыс құрған. Жұбайы - Киколенко Николай Иванович(1947). Ұлы - Киколенко Валерий Николаевич(1971), кәсіпкер; қызы - Киколенко Любовь Николаевна(1979), заңгер.  

