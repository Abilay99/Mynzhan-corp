«Біз осында тұрамыз» — толық метражды көркем фильм. 1956 ж. Алматы көркем және хроника фильмдер студиясы шығарған. 1954 жыл. Партия орталық комитетінің шақыруымен Қазақстанның шалғай даласына бір топ жастар келеді. Қарт орманшы Бұланбай комсомолшыларды "Бұл жер адамдарды ешқашан көрмеген, соқаны білмеген жабайы жер!" - деп ескертеді. Бірақ тың игерушілерді қиындықтар қорқытпайды, олар өз жұмысына кіріседі. Күресті қатал табиғатпен ғана емес, кеңшар тресінің директоры Қуаныш Қорқытовтың оралымсыздығымен де жүргізуге тура келеді. Оның нұсқаулығына қарамастан "Комсомольский" кеңшарының басшысы Кудряш ауыр, бірақ аса келешекті жер алқаптарын өңдеуді таңдайды. Осы қиын күресте жас тың игерушілердің ұжымы нығаяды. Трест басшылығы мен Кудряш арасындағы ұрыста, обком секретарі Бейісов Кудряшты қолдайды. Қорқытов барлық жерде жеңіліске ұшырайды. Оны қызметінен босатады. Бұрынғы әйелі оған қайта оралудан бас тартады - ол кеңшар партұйымының секретарі Сафаровты сүйеді. Тіпті ата-анасы ұлын кінәраттайды. Көп ұзамай "Комсомольский" кеңшарына жаңа жас тың игерушілер тобы келді. 

