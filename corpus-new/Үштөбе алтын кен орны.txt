Үштөбе алтын кен орны - Павлодар облысы Баянауыл ауданының орталығынан солтүстік-батысқа қарай 23 км жерде орналасқан.  Кен орны аймақтық субендік және жергілікті солтүстік-батыс бағыттардағы жарылымдардың түйіскен жерінде орналасқан. Кенденуге жоғары ордовиктің орта құрамды вулканиттері ұшыраған.  Солтүстік-батыс бөлігіндегі қалыңдығы 200 м кварцты желілер солтүстік-батыс бағытта тік құлаған. Кен денесінің ұзындығы 200-500 м-ге, басты желінің ұзын 1000 м, қалыңдығы 0,8-1,0 м-ге жетеді. Желінің құрамында кварц, барит, пирит, алтын бар. Алтынның мөлшері 4-6 г/т. Қоры бойынша ұсақ кен орындарына жатады.   

