 Басқа мағыналар үшін Бабатай деген бетті қараңыз. Бабатай  – Ойыл алабындағы өзен. Ақтөбе облысы Қобда, Ойыл аудандарының жерімен ағады. Ұзындығы 59 км, су жиналатын алабы 856 км². Әбді  тауының шығыс беткейінен басталып, Бабатай аулының тұсында Ойыл өзеніне құяды.  27 саласы бар. Өзен қар, жауын-шашын, жер асты суларымен толығады. Желтоқсанның 1-онкүндігінде суы қатып, сәуірдің басында мұзы ериді. Жайылымдарды көлдетіп суғаруға пайдаланылады.  

