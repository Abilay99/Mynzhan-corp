Надежда Николаевна Чайковская (12.4.1940, Алматы облысы Текелі қаласы) – филология ғылымдарының докторы (1989), профессор (1992).  Ленинград мемлекеттік университетін (1962, қазіргі Санкт-Петербург) бітірген. Өскемен педагогика институтында оқытушы, кафедра меңгерушісі, деканның орынбасары, аға ғылыми қызметкер (1962–1987) болды. 1995 жылдан Шығыс Қазақстан техникалық университетінде кафедра меңгерушісі.  Негізгі ғылыми еңбектері күрделі сөйлемдерді жаңаша меңгеру мәселелерін зерттеуге арналған. 50-ден астам ғылыми жарияланымның, 2 монографияның авторы.  

