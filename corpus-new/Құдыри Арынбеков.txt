Құдыри Арынбеков (т.-ө. ж. б.), немере інісі, Әуезұлы Арынбектен туады. В. Н. Әуезова: «Әуез ата» Мұхтар мен Ахметке «Құранның» «Құдіри» деген аятын оқытып жатқанында туған Арынбектің ұлының атын Құдіри деп қойыпты» деп жазады. Құдыри Ұлы Отан соғысына қатысып, жарақаттанып келіп Алматыда емделгөн. Мұхтар немере інісін ерекше қамқорлыққа алады. 40-жылдардың аяғында Құдыри ағасына еркелеп отырып: «Қашанға тар үйде қысылып отырасың. Өз қаражатың өзіңе жетеді. Бау-бақшалы жеке үй неге салып алмайсың» деген екен әзіл-шыны аралас. «Ойланатын іс екен» деп пікірін ішіне сақтап қалады. Қазіргі мүражай-ұйді салуға Құдыридің сол сөзі қозғау болса керек. Құдыриді Кеген ауданындағы Жалаңаш ауылына мал маманы етіп орналастырған. Аталас ағайындарының ішінде ерекше ықыласпен бауырына тартқан інісінің бірі - осы Құдыри.   

