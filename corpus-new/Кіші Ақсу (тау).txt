Кіші Ақсу – Талас Алатауының солтүстік-батыс сілемі.  Түркістан облысы Түлкібас ауданы жерінде орналасқан. Батысы Тереңсай өзеніне, шығысы Қаракүзеу тауына ұласады.  Батыстан шығысқа қарай 20-25 км-ге созылып жатыр, ені 4-6 км. Орташа биіктігі 1500-2000 м. Ең биік жері 2901 м. Беткейіндегі бұлақтардан Жабағылы, Тасбастау, Күзеусай, Қарасай, Көксала өзендері басын алады. Палеозойлық әктас, гранитті жыныстардан түзілген.  Қоңыр, сұр қоңыр топырағында арпабас, қияқ, бидайық, аршаның бірнеше түрі, бұта аралас жеміс ағаштары өседі.  

