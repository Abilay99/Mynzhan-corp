Ғазиз Қанапиянов Серғазыұлы (6.10.1944, Шығыс Қазақстан облысы Тарбағатай ауданы Тұғыл кенті – 29.6.2008, Алматы қаласы) – медицина ғылым доктор (1996), профессор (2008). Қазақстан Республикасы Денсаулық сақтау ісінің үздігі. Семей мемлекеттік медицина  институтын (1969, қазіргі Семей мемлекеттік медицина  академиясы) және Қазақ онкология және радиология институтының аспирантурасын (1973) бітірген. Семей мемлекеттік медицина  институтында ассистент (1969–73) болды. 1973 жылдан Қазақ онкология және радиология ғылым-зерттеу институтында кіші, аға ғылым қызметкер, радиологиялық кеңестің төрағасы (1973–2003), 2003 жылдан өмірінің соңына дейін институтында директорының ғылым жұмыстар жөніндегі орынбасары қызметтерін атқарған. «Функциональное состояние гепатобилиарной системы и эндокринно-иммунологические изменения у больных раком молочной железы» тақырыбында докторская диссертациясын қорғаған. 160-тан астам ғыл. жарияланымның, 3 монографияның авторы. 5 өнертабыс пен патенттің, 8 рационализаторлық ұсыныстың иегері. Қазақ Ұлттық Энциклопедиясы   

