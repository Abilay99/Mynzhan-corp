Кедей Конрад (нем. Armer Konrad) - XVI ғасырдың басында Вюртемберг герцогтығында (Оңтүстік-батыс Германия) жасырын әрекет еткен, 1514 жылы шаруаларды және қалалықтарды көтеріліске бастаған құпия қоғам. Көтерілістің шығуына негізінен феодалдық қанаудың күшеюі, алым-салық ауыртпалығы, герцог Ульрих Вюртембергскийдің және оның шенеуніктерінің зорлық-зомбылығы себеп болды. Кейбір қалаларда көтерілісшілер үкіметті басы алды. Бюргерлердің опасыздығы Ульрихтың көтерілісті жаншуын жеңілдетті. Кедей Конрад Германиядағы Реформацияның және шаруалар соғысының (1524-1526) қарсаңындағы аса ірі революциялық толқу болды.  

