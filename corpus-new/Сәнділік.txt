Сәнділік - өмір талабына байланысты жұртшылықтың мәдени әлеуметтік талғамына жауап беретін, жарасымды және көңілге жағымды тиетін құбылыстарды сипаттайтын эстетикалық ұғым. Әдетте сәнді деп заттың әдемі келуін, сырт көрінісінің мазмұнына қарай үйлесуі айтылады. Жеке алғанда сән дер кезінде ұнайтын нәрсеге қойылатын жарасымдылықты білдіреді. Сәнділік көбінесе тұрмыста қолданылады.Түрліқұрылыстар мен көшелер, киім-кешек, үй іші жиһаздары, күнделікті пайдаланатын мәдени заттар мен әшекейлі бұйымдар Сәнділік дәрежесі арқылы бағаланады.  

