Айбын– екі дәрежелі әскери орден."Айбын" - ҚР Президентінің "Қазақстан Республикасының наградалары туралы" 1995 ж. жарлығымен бекітілген әскери орден. Қазақстан Республикасы Қарулы күштерінің, Республикалық Ұланның, Президент күзеті қызметінің, Шекара және Ӏшкі әскерлердің әскери қызметкерлері, сондай- ақ прокуратура, Ұлттық қауіпсіздік комитеті мен Ӏшкі істер қызметкерлері әскери даярлықта қол жеткізген жетістіктері, жоғары әскери әзірлік деңгейін үнемі биік ұстап, әскери жаңа техниканы мұлтіксіз меңгергені; заңды, қоғамдық тәртіпті бұлжытпай сақтағаны, халық мүддесін қорғауда адалдығы үшін; әскери және қызметтік міндетін орындауда көрсеткен ерлігі мен қайсарлығы үшін; төтенше жағдайда қылмысқа қарсы жасаған жанкешті әрекеті үшін; жеке құрама арасындағы тәрбие жұмысындағы жетістіктері және т.б. үшін марапатталады. Орденнің екі дәрежесі бар: "I дәрежелі Айбын" ордені, "II дәрежелі Айбын" ордені.   

