 Басқа мағыналар үшін Мыңтөбе деген бетті қараңыз. Мыңтөбе — ежелгі қорым. Түркістан облысы Сарыағаш ауданы Қызыләскер ауылынан батысқа қарай 6 км жерде, Келес өзенінің Сырдария өзеніне құяр сағасының сол жағалауында. 1958 жылы Оңтүстік Қазақстан археологиялық экспедиция (жетекшісі А.Г. Максимова), 1982 жылы Шымкент педогокилық институты археологиялық экспедиция тобы (жетекшісі Н.П. Подушкин) зерттеген. Қазіргі күні 400-ден астам обадан тұрады, табанының диаметрі 8–12–25 м, биіктігі 1–1,5–2,5 м шамасындағы жүйесіз қойылған қиыршық құм аралас сопақша үйінді. Мыңтөбе біздің заманымыздан бұрын 5–1 ғасырларға жатады. 

