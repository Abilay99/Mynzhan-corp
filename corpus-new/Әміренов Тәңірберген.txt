Тәңірберген Әміренов (15.06.1907, Шығыс Қазақстан облысы, Абай ауданы, Сарыжал ауылы - 11.07.1985, Семей қаласы)- ақын. Ауыл мұғалімінен оқып, хат таныған. Халық ауыз әдебиеті үлгілерін жинаушы. Отан соғысы жылдары Семейдің эстрадалық концерт бюросында қазақ труппасын басқарды. Маясар Жапаковпен, Жолдыкей Нұрмағамбетовпен, Шәкір Әбеновпен, Қалихан Алтынбаевпен айтысқан. "Айтыстың" 3-томында (1996), "Пернедегі термелер" (1965), "Ленин деп халық жырлайды" (1969) жинақтарында басылды. "Жұмбақ тас" (1967), "Қанды қанжар" (1973), "Жол мұраты" (1977), "Өмір өткелдері" (1985) атты өлеңдер жинағы жарық көрген. 

