Бэдлэнд (ағылшынша, жаман жерлер) - жауын-шашын көп жауатын кезде уақытша ағатын өзендердің эрозиялық әрекетінен өте тілімденген, өткізгіштігі қиын, көбінесе борпылдақ балшықты және саздақты топырақтардан тұратын, климаты семиаридті және аридті, егіншілікке жарамайтын тау алды және аласа таулы өңірлерде тараған жер бедерінің типі. Бэдлэнд климаты қуаң болатын елдерде — Орта Азия елдерінде, Қазақстанда, Арменияда көп тараған.   

