Шмонин Лев Ильич (2.11.1914, Ресей, Пенза қаласы – 10.7.1980, Алматы қаласы) – техника ғылымының докторы (1973), профессор (1976). ҚазМУ-ды (1940, қазіргі ҚазҰУ) бітірген. Осы оқу орнында оқытушы, доцент, кафедра меңгерушісі қызметтерін (1948–1980) атқарған. Ғылыми еңбектері табиғатта кездесетін табиғи радиоэлементтердің орын ауысуын, сондай-ақ жер қыртысының жоғары қабаты мен атмосфераның төменгі қабатындағы нейтрондар ағынын зерттеуге арналған. 8 өнертабыстың авторы.  

