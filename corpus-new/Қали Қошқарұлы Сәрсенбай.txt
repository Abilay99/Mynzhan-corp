Сәрсенбай Қали Қошқарұлы (22.3.1959, Сарысу ауданы, Жайылма ауылы) – журналист. Қазіргі әл-Фараби атындағы Қазақ ұлттық университетінің журналистика факультетін бітірген (1981). 1982 – 87 жылдары «Лениншіл жас» (қазіргі «Жас Алаш») газетінде корректор, 1987 – 88 жылдары «Өркен» – «Горизонт» газетінде жауапты хатшы, 1990 – 95 жылдары «Егемен Қазақстан» газетінде тілші, бөлім меңгерушісі, 1995 – 97 жылдары «Парасат» журналы бас редакторының орынбасары, 1997 жылдың желтоқсанынан «Жас Алаш» газеті бас редакторының орынбасары. ҚР Президенті сыйлығының және Қазақстан Журналистер Одағы сыйлығының лауреаты. Тараз энциклопедиясы   

