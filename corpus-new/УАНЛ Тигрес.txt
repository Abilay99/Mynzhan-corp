УАНЛ Тигрес — Мексиканың Монтеррей қаласындағы кәсіпқой футбол клубы. 1960 жылы құрылған. Толық атауы — (исп. Universidad Autónoma de Nuevo León) «Универсидад Аутонома де Нуэво-Леон».  1974 жылы тұңғыш рет Мексика чемпионатының жоғары лигасында ойнады. 1976, 77 жылдары штаттар арасындағы турнирде топ жарды да, сонымен бірге Мексика чемпионы атанды.  2017 жылы КОНКАКАФ Чемпиондар Лигасының финалына шығып, тағы бір мексикалық клуб "Пачукадан" ұтылып қалды. Өз алаңындағы ойындарын "Университарио" стадионында өткізеді.  

