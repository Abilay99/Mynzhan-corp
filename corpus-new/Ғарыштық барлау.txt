Ғарыштық барлау — Жердің жасанды серігін жіберу аркылы жүзеге асырылатын барлау. Ол ең кішкене объектілердің, ұшақтардын, ракеталардың ұшып-шығу позицияларын, су бетіндегі кемелерді суретке түсіре алатын арнаулы фотоаппараттармен жабдықталады. Мысалы, 300 километр биіктікке шыгарылған Жердің жасанды серігі 2000 километр радиуста жердің бетін толық барлай алады. Бұл барланған жер аймағының ауданы 12 миллион шаршы километрден артық. Ал Жерде синхронды жасанды серігінің мүмкіндігі бұдан да зор. Экватордан 3000 километр биіктікке жіберілген Жердің жасанды серігі Жерді бір тәулікте айналып шығады. Осыны пайдаланып, америкалықтар Жердің жасанды серігін Ғарыштық барлауға қолданып келеді. 1962 жылдан бері АҚШ суретке түсіретін барлау аппаратымен жабдықталған "Самос" атты Жердің жасанды серігін үнемі ұшыруда.  

