 Басқа мағыналар үшін Ащысу деген бетті қараңыз. Ащысу  – Алматы облысының Жамбыл, Қарасай аудандары арқылы ағатын өзен.  Іле Алатауының солтүстік баурайындағы 2000 – 2500 м биіктіктегі текшелерден бастау алып, Көлбұлақ ауылының солтүстігінде суы сарқылып қалады.  Ұзындығы 93 км, су жиналатын алабы 1070 км. Жоғары ағысында өзен тік беткейлі тар арнамен ағады, ал төменгі ағысындағы арнасы жазық келеді. Жауын-шашын және жер асты суларымен толығады. Аңғары мал жайылымына пайдаланылады. 

