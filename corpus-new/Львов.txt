Львов немесе Львив (укр. Львів; пол. Lwów; нем. Lemberg) — Украинадағы қала, Львов облысының әкімшілік, ұлттық-мәдени және білім беру және ғылыми орталығы, ірі өнеркәсіп орталығы және көліктік торабы, Батыс Украинаның астанасы деп есептеледі. Халық саны бойынша Украинада жетінші орын алады (2015 жылы 728 545 адам). XIII ғасырдың ортасында галицтік князь Даниил Романовичпен құрылған. 1272 жылы Галия-Волын князьдігінің астанасы болды, сонымен қатар Русь Патшалығының, Галиция Патшалығының және Лодомерияның астаналары болды. 1939 жылы КСРО мен Германияның арасындағы келісім шарт арқылы Украина КСР құрамына кірді. Львовтың тарихи орталығы ЮНЕСКО мұрасына кіреді. Қалада Украинадағы ең көп ескерткіштер орналасқан. 2009 жылы Львовқа Украинаның Мәдениет астанасы атағы берілген. Арасында туристік рейтингтерде алдыңғы орындар алады. 2012 жылы футболдан Еуропа Чемпионатын қабылдаған, төрт қаланың бірі болды. 

