Мьёса (Mjosa, Lake) — Норвегияның оңтүстік-шығысындағы көл. . Ослоның солтүстігіне қарай, Гудбрансдаль аңғарының оңтүстігіне қарай орналасқан. Мемлекеттегі ең ірі көл, ЛОГЕН өзенін (солтүстік жақтан Мьёсаға келіп құяды) Ворма — Гломма (Мьёсаның оңтүстігіне қарай) өзен жүйесімен байланыстырады. Ауданы: 368 шаршы шақырым, ұзындығы 100 км, ені 1,6—14 км. Жағалаудағы ең ірі қалалар — солтүстік жағалауындағы Лиллехаммер және шығысындағы Хамар.  

