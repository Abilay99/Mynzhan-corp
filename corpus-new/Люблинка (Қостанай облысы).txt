Люблинка — Қостанай облысының Қарасу ауданындағы ауыл, Люблин ауылдық округі орталығы. Аудан орталығы - Қарасу ауылынан оңтүстік-батысқа қарай 24 км-дей жерде. Іргесі 1962 жылы тың және тыңайған жерлерді игеру мен ұсақ ұжымшарларды тарату негізінде “Құсмұрын” астық кеңшарын ұйымдастыруға байланысты қаланған. 1996 жылы кеңшар негізінде астық және ет-сүт өндірумен айналысатын шаруа қожалықтары, ЖШС құрылды. 1999 жылы ауылдың тұрғындары 1002 адам (485 ер адам және 517 әйел адам) болса, 2009 жылы 976 адамды (472 ер адам және 504 әйел адам) құрады. 

