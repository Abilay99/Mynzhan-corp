  Исла-Майор (ис. Isla Mayor) немесе Исла-дель-Барон (ис. Isla del Barón) — Мар-Менор (Мурсия) комаркасының Сан-Хавьер муниципалитетінің Мар-Менор лагунасындағы арал. Екінші атауы өзіне Неомудехар стилінде сарай салған барон де Бенифайоның арқасында алынған. Ауданы небәрі 94 га және биіктігі 104 м арал Мар-Менордағы ең ірі әрі биік аралдардың бірі. Батысында лагуна аралдарының арасында екінші орындағы Пердигера аралы орналасқан. Геологиялық тұрғыдан стратожанартаудың қалдықтары болып саналады. Аралда ергежейлі жерорта теңіздік тапал хамеропс (Chamaerops humilis) пальмасы өседі. 1986 жылы Исла-Майорға жалды қой даралары енгізілген. Сондай-ақ арал теңіз құстары ұя салып, мекендейтін жер қызметін атқарады. Аралға баруға рұқсат жоқ, осы аралға немесе өзге аралдарға бару үшін рұқсат алу қажет. Су кеңістігі мен Исла-Майордың маңындағы аралдар Espacios abiertos e islas del Mar Menor қорғалатын аймағына кіреді.  

