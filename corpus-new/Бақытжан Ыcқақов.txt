Ысқақов Бақытжан (1952 жылы туған, Жамбыл ауданында, Қарақастек ауылында) - әнші, Қазақстанның еңб. сің. артисі (1997). 1973 жылы Республикалық эстрада-цирк студиясын, 1982 жылы Құрманғазы атындағы қазақтың мемлекеттік консерваториясын бітірген. 1973-75 жылдары Целиноград (қазіргі Ақмола) облыстық филармониясында, 1982-87 жылдары Жамбыл атындағы мемлекеттік филармониясында, Б.Байқадамов атындағы қазақтың мемлекеттік хор капелласында еңбек етті. 1987 жылдан Абай атындағы қазақтың мемлекеттік опера және балет театрының әншісі. А.Жұбанов пен Л.Хамидидің "Абайында" Абай, Е.Брусиловскийдің "Қыз Жібегінде" Бекежан, Б.Жұманиязовтың "Махамбетінде" Махамбет, т.б. рөлдерді жоғары шеберлікпен ойнап, көрермендер ризашылығына бөленді.     

