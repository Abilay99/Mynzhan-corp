Эстония ел үкіметімен тағайындалған уезд губернаторы (эст. maavanem, мааванем) басқаратын 15 уезге (эст. maakond, мааконд) бөлінеді, 1989—1993 жылдары уездердің өкілеттік органдары болған — уезд кеңестері (maakonnavolikogu) және атқарушылық — уезд басқармалары (maakonnavalitsus). Уездер, өз кезегінде, екі типті муниципалитетке бөлінеді: қалалар (эст. linn) және болыстар (эст. vald). Сонымен қатар муниципалдық құрылымның тағы бір түрі — ауылдық болыс (эст. alevvald). 2011 жылға қарай Эстонияда алты ауылдық болыс бар: Аэгвийду, Вяндра, Кохтла-Нымме, Лавассааре, Тоотси және Ярваканди. КСРО кезінде осы елді мекендердің барлығы қала үлігісіндегі ауыл статусына ие болған.  Қазіргі кезде Эстонияда 183 болыс бар. Олардың өкілеттік органдары — болыстық жиналыс (эст. vallavolikogu) немесе қалалық жиналыс (эст. linnavolikogu), атқарушы органдары — болыс ажаларынан (эст. vallavanem) немесе қала әкімдерінен (эст. linnapea) және вице-әкімдерден (эст. abilinnapea) тұратын болыстық басқармалар (эст. vallavalitsus) және қалалалық басқармалар (эст. linnavalitsus). Таллинн ішкі қалалық әкімшілік-аумақтық бірліктерге бөлінеді — қала аудандары (эст. linnaosa). Қала ауданының басшысын қала ауданының ажасы басқарады (эст. linnaosavanem).   

