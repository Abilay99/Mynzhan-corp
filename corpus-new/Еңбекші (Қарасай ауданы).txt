Еңбекші — Алматы облысы Қарасай ауданындағы ауыл, Үшқоңыр ауылдық округі құрамында.  Аудан орталығы - Қаскелең қаласынан солтүстік-батысқа қарай 9 км-дей, Іле Алатауының солтүстік баурайындағы жусан аралас әр түрлі астық тұқымдас шөптер өскен тебелі жонды келген сұр, бозғылт қоңыр топырақты өңірінде орналасқан.  Тұрғыны 2521 адам (2009).  Іргесі 1963 жылы осы маңда Алматы биокомбинатының қосалқы шаруашылығын ұйымдастыруға байланысты қаланды. "Еңбекші" ЖШС-і және шаруа қожалықтары жұмыс істейді. Еңбекшіде орта мектеп, фельдшер-акушерлік пункт, т.б. мекемелер бар. Тұрғындары басқа елді мекендермен автомобиль жолы арқылы қатынасады.  

