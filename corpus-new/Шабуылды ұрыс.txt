Шабуылды ұрыс — әскердің тактикалық қимылдарының негізгі түрі. Жеңіске жету үшін оның маңызы өте зор; қарсыластың қарсы тұратын тактикалық топтарын талқандау және одан әрі іс-қимыл жасауға қолайлы болып табылатын маңызды ауданды (шепті, объектіні) басып алу мақсатында жүргізіледі. Шабуылды ұрыста қарсыласты оқпен атқылау, батыл шабуыл жасау, адам күшін жою (тұтқындау), қарсыластың әскери техникасын, аумағы мен қаружарағын басып алу, әскерді қаркынды түрде алға жылжыту арқылы табысқа жетуге болады.  

