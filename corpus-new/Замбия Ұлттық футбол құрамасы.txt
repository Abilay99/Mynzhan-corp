Замбия Ұлттық футбол құрамасы — халықаралық футбол турнирлерінде Замбияның намысын қорғайтын құрама. КАФ және ФИФА мүшесі. 2012 жылғы Африка чемпионы. Басқарушы орган - Замбия Футбол Қауымдастығы. Солтүстік Родезия Футбол Федерациясы 1929 жылы құрылған. 1964 жылы тәуелсіздік алған соң Замбия Футбол Қауымдастығы құрылды. Осылайша құрама енді Замбия деген атаумен сынға түсе бастады. Әзірше әлем чемпионатына қатысудың мүмкіндігі болмай келе жатыр. Құраманың ең жоғарғы табысы - 2012 жылғы Африка Ұлттар Кубогындағы алтын жүлде.  Құрама тарихындағы ең қаралы дата - 1993 жылғы 27 сәуір. Buffalo DHC-5D (AF-319) әскери ұшағымен құрама мүшелері Сенегал құрамасымен кездесуге ұшып бара жатып, Габон жағалауына жақын жерде апатқа ұшырайды. Ұшақтағы 30 адам түгелдей көз жұмған. Оның 18-і Замбия құрамасының ойыншылары еді. Апаттан соң қүрама әлсіреудің орнына күшейе түсті. 1994 жылы Африка кубогында күміс жүлде, 1996 жылы қола жүлде еншілейді. Бірақ осыдан соң 14 жыл бойы топтық турнирден өте алмаған. 2010 жылы ширек финалда Нигерияға жол берді. Есесіне екі жылдан соң Қара Құрлық бұлардың мықтылығын мойындады.  Африка Ұлттар кубогы КОСАФА кубогы КЕСАФА кубогы қазан, 2015 

