Нұржан Мұраталиев - 1952 жылы Алматы қаласында туған. Абай атындағы Қазақ педагогикалық институтының филология факультетін бітірген. 1974 — 1980 жж. «Жалын» баспасында, одан кейін Ш.Айманов атындағы «Қазақфильм» киностудиясында жұмыс істеді. Алғашқы әңгімелері «Жалын» альманағында, «Қазақстан пионері» газетінде жарияланған.«Ғажайып мекенге саяхат» атты повесі 1984 жылы «Жалын» баспасының жабық бәйгесінде екінші жүлдені жеңіп алды. Джанни Родаридің «Чиполлинаның басынан кешкендері» повесін қазақ тіліне аударған.Шығармалары: Үміт. Әңгімелер. А., «Жалын», 1977; Жасыл көлдің құпия тұрғыны. Повесть. Орыс тілінде. А., «Жалын», 1985. 

