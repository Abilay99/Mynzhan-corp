Алабота – Қостанай облысы Қарасу ауданындағы көл. Есіл алабында. Ұзындығы 8,4 км, ені 5,1 км. Ең терең жері 8,5 м. Жауынға байланысты көлдің аумағы өзгеріп тұрады. Су бетінің орташа аумағы 36,0 км. Солтүстік-шығыс жағалауы жарлауытты (1,5 – 2 м биіктікте), жиегінің қалған жері жайпақ. Көл жағалауында қамыс, алабында сораң өсімдіктер өседі. Суы ащы. Қараша айының бас кезінде қатып, сәуірдің басында мұзы ериді. Көл алабы жазда мал жайылымына пайдаланылады.   

