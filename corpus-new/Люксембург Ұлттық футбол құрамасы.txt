Футболдан Люксембург Ұлттық құрамасы (люксемб. Lëtzebuergesch Foussballnationalequipe, фр. Équipe du Luxembourg de football, нем. Luxemburgische Fußballnationalmannschaft) — Футболдан халықаралық матчтарда өнер көрсетіп жүрген Люксембург құрамасы. Еуропадағы аутсайдер құрамалардың бірі. 2018 жылы қараша айында ФИФА рейтингінде 86-орынға жайғасты. Алғашқы ойынын 1911 жылы 29 қазан күні Францияға қарсы өткізіп, 1:4 есебімен жеңіліп қалды. 1934 жылы алғаш рет әлем чемпионатының іріктеуіне қатысты. бірақ екі ойында да жеңіліп қалды. Ешқашан әлем және Еуропа чемпионаттарына қатысқан емес. Бірақ сенсация жасаған матчтары жетерлік: мәселен, 1962 жылғы әлем чемпионатының іріктеуінде Португалияның өзін 4:2 есебімен ұтып кетті. Ал 1964 жылғы Еуропа чемпионатының іріктеуінде Нидерландыны қапы қалдырды! Келесі сатыда Дания футболшылары бұларды үш ойын өткізіп барып әрең ұтты — 1:1, 3:3, 0:1. 1996 жылғы Еуропа чемпионатының іріктеуінде 10 ұпай жинады. Турнир барысында Еуропаның болашақ күміс жүлдегерлері Чехияның өзі тізе бүкті. 

