Қунақ туысы (лат. Fringilla) – торғайтәрізділер құстар отрядына жататын қунақ тұқымдасы құстардың негізгі туысы.  Қунақ туысы – шағын денелі (18 – 30 г.) құстар. Қунақтардың дене бітімі мығым, олар – үшкір қанатты және конус пішіндес түп жағы шығыңқы тұмсығы бар құстар. Аталығы және аналығының реңдері бірдей емес, жас қунақтар аналыққа ұқсас. Қунақ туысы Еуразияға кең таралған және үш түрден тұрады. Қазақстанда олардың екі түрі – * Fringilla coelebs және Fringilla montifringilla кездеседі. 

