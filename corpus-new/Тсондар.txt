Тсондар (өзд. атауы – батсонга) – банту тобына жататын халық. Негізінен Мозамбикте (3,5 млн. адам), Оңтүстік Африка Республикасында (1,4 млн. адам) және Замбияда тұрады (1995). Алты топқа бөлінеді:  Тсондардың құрамына кейде чопи этникалық қауымдастығын қосады. Суто және тсвана халықтарына жақын. Экваторлық нәсілге жатады. Тсонга тілінде сөйлейді. Тсондардың бір бөлігі – католиктер, қалғандары жергілікті дәстүрлі дінді ұстанады. Негізгі кәсібі – егіншілік (сорго, жүгері, тары, маншок, соя, ямс; тауарлы дақылдан – кэшью жаңғағы, мақта; теңіз жағалауында – кокос пальмасы). Негізгі тамағы – сұйық тамақ, ботқа, шелпек нан, көкөніс, жемістер. Фольклорға бай (ертегілер, мақал-мәтелдер, т.б.). Ағаштан түйін түю дамыған. Ата-бабалар аруағына, табиғаттың тылсым күштеріне (көк аспан, найзағай, жауын-шашын, т.б.) табыну сақталған.  

