Жұлдызаралық газ. Жұлдызаралық газдың химиялық құрамы шамамен жұлдыздар сияқты: ең көп бөлігін – сутегі, шамалы – гелий, өте аз мөлшерде – барлық қалған химиялық элементтер құрайды. Жұлдызаралық газдың массасы біздің Галактикадағы барлық жұлдыздардың қосынды массасының бірнеше пайызын құрайтындықтан өте үлкен, ал газдың тығыздығы шамамен 10 кг/м³-ке тең. Мұндай тығыздықтың болуы 1-2 см³ жұлдызаралық кеңістікте тек бір ғана газ атомы бар екенін көрсетеді.  Жұлдызаралық газдардың қорлары үнемі өзгеріп отырады: олардың бір бөлігі жұлдыздар құрамына ауысады, ал жұлдыздардың өмір сүру процесінде қалғаны Жұлдызаралық кеңістікке ығыстырылады. Жұлдызаралық газ мөлдір және кеңістікте ретсіз газ бұлттарын құрай таратылады. 

