 Назарбек Әмірғалиев (1932 жылы туған, Саркант ауданы, Бақалы ауылы) - актер, әнші, әуесқой компози­тор, Қазақстанның еңбек сіңірген мәдениет қызметкері (1970), Қазақстанның еңбек сіңірген артисі (1985). 1948 жылы Бақалы орта мекгебін бггірген. Еңбек жолын 1949 жылы Ақсу халық театрында актер болудан бастады. Кейін Ақсу ауданының Ойтоған клубында меңгеруші, ал 1954 жылы аудандық мәдениет үйінің меңгерушісі болды. Аудандық мәдениет үйінің жанынан драма үйірмесін құрып, оған жетекшілік етгі. 1959 жылы Ақсу мәдениет үйіндегі драма үйірмесіне "халық театры" атағы беріліп, Әмірғалиев оның режиссерлығына тағайындалды. Ол М.Әуезовтің "Еңлік-Кебегінде" Кебек, "Абайында" Айдар, Ғ.Мүсіреповтің "Қыз Жібегін- де" Төлеген, "Ақан сері — Ақтоқтысында" Ақан, Ш.Айтматовтың "Жәмиласында" Данияр, С.Сейфуллиннің "Қызыл сұңқарларында" Еркебұлан, І.Жансүгіровтің "Кегінде" Бейсенбай, т.б. рөлдерін сахналады. 1975 жылы Талдықорған (қаз. Б.Римова атындағы) облыстық драма театрына қызметке ауысты.    

