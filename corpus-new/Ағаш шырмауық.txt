Ағаш шырмауық (лат. Hedera) – аралия жататын мәңгі жасыл, көлеңке сүйгіш бұта не ағаш тәрізді шырмауық өсімдіктер туысы.  Ағаш шырмауық тік өсіп тұрған ағаштардың діңіне не жарға өрмелеп өсіп, 30 м-ге дейін көтеріледі. Жапырағы қалың, жылтыр, 5-7 бұрышты, ұзын сағақты және кезек орналасады. Ағаш шырмауығы күзде гүлдейді. Гүлі майда, шоғы шатыр тәрізді.  Жемісі - жидек, көктемде піседі.Ағаш шырмауық 8 жасында гүлдейді, 500 жыл жасайды. Ағаш шырмауықтың 16 түрі бар, олар Еуропада, Солтүстік Африкада, Азияда өседі. Әсемдік өсімдік ретінде өсіріледі. Медицинада қақырық түсіргіш, тыыс алуды жеңілдететін дәрі ретінде қолданады. Спазмолитик. 

