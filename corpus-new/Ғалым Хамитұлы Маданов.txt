Ғалым Хамитұлы Маданов 1958 жылы 29 мамырда Алматы қаласында туған, қазақ. Әкесі - Маданов Хамит Маданұлы (1927-1997), тарихшы, Ұлттық ақпараттандыру академиясының академигі, тарих ғылымдарының докторы, профессор. Анасы - Маданова Мағрипа Назарқызы (1934 ж. т.), зейнеткер, радиода редактор болып жұмыс істеген. Н.В. Гоголь атындағы Алматы көркемсурет училищесінің театр және көркемсурет факультетін (1977) театр суретшісі мамандығы бойынша; «Қазақфильм» студиясындағы мультипликаторлар курсын (1977); Бүкілодақтық мемлекеттік кинематография институтын (1985) кино суретшісі мамандығы бойынша; әл-Фараби атындағы Қазақ Мемлекеттік Университетінің философия және саясаттану факультеті магистратурасының мәдениеттану бөлімін (2004) мәдениеттану магистрі мамандығы бойынша бітірген.«Қуыс эстетикасы. Орталық Азиядағы заманауи сәулет» альбомына жазылған «Ою және серия» мақаласының авторы (2002). Қазақ, орыс және ағылшын тілдерін біледі. 100-ден аса халықаралық, республикалық және аймақтық көрмелердің  қатысушысы, оның  қатарында: Республикалық ККД театр және кино суретшілерінің көрмесі (Алматы 1986), АҚШ елшілігіндегі (Апматы., 1992), Вадуца  қаласы галереясындағы (Лихтенштейн, 1992), Шато ля Напульдег (Франция, 1993), «Басқа (Қазақстандық) кеңістікке саяхатшылар: Ғалым Мадановтың өнері», Каспий және Орталық Азия Оксфордттық қоғамының, Орталық Азиялық гуманитарлы семинардың және т.б. көрмелері.Б. Шмановтың «Жәбір көрушілерден кінәрат-талап жоқ» (1985), Л. Аранышеваның «Пантера операциясының күйреуі» (1985-1986), А. Әшімовтың «Жусан» (1986-1987), С. Сулейменовтің «Мотоцикл мінген адам» (1986), Б. Мансұровтың «Сұлтан Бейбарыс» (1987-1990), «Өмірдің мағынасы» (1987), «Есік» (1988) кинофильмдердің  қоюшы суретшісі.ҚР Суретшілер одағының мүшесі (1990), «Ғасырлар тоғысындағы көшпенділердің мәдениеті» көрмесінің ұйымдастыру комитетінің мүшесі (1995), ҚР Кинематографистер одағының басқарма мүшесі (1999), «Сорос-Қазақстан» қорының қазіргі өнер орталығының сараптық кеңесінің мүшесі (2001), «Ашық қоғам» институтының жанындағы Орталық Азиялық мәдениет және өнер жүйесінің мүшесі (Будапешт, 2002),  ҚР Суретшілер форумының «Өнер дағдарысқа қарсы. Мүлік түгендеу» форумының аясындағы «...Бүгін, ертең...» көрмесінің тәлімгері (2009).КСРО Суретшілер одағының стипендианты (1989-1991), Г. Клюс атындағы американдық қоры және Франция Мәдениет министрлігінің стипендианты (1993). «Жігер» өнер фестивалінің лауреаты (1989), «Өнер әлеміндегі жетістіктер» ЮНЕСКО Бүкіләлемдік конкурсының лауреаты (1995), «Өнер саласындағы жетістіктері үшін» Қазақстанның Жастар одағы сыйлығының лауреаты (1996). Діни көзқарасы - «Мәңгі философия және этикалық даму» Саяси  қайраткер ретіндегі идеалы - М. Ганди, С. Апьенде. Қазақстанның болашағы туралы болжамы - «Өркендеген тұрақты, демократиялық мемлекет». Сүйіп оқитын әдебиеті - өнер тарихы және заманауи өнер теориясы туралы әдебиет, мәдениеттанушылық зерттеулер,  қазіргі көркем әдебиет. Үйленген. Жұбайы - Зауреш Терекбай (1964  жылы туған), артменеджер. Қызы-Маданова Ғайша Ғалымқызы (1987 жылы туған), сәулетші, фотосуретші.   

