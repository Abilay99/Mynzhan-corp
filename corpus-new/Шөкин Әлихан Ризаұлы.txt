Шөкин Әлихан Ризаұлы (25.10.1925 жылы туған, Павлодар облысы Баянауыл ауданы 10-ауыл – 1996, Алматы қаласы) – медицина ғылымының докторы (1968), профессор (1970). Алматы мемлекеттік медицина институтын (1950, қазіргі Қазақ ұлттық медициналық университеті) және аспирантурасын (1953) бітірген. Осы оқу орнында ассистент (1952–1958), доцент (1958–1968), профессор (1968–1969) болып қызмет істеді. 1969 жылдан өмірінің соңына дейін кафедра меңгерушісі қызметін атқарған. Ғылыми еңбектері Қазақстанда медицина тарихы мен әлеуметтік гигиена мәселелеріне арналған. 1-дәрежелі Отан соғысы, 2 рет «Құрмет Белгісі» ордендерімен марапатталған.  

