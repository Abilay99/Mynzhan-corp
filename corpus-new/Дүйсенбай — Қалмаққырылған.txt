Дүйсенбай — Қалмаққырылған өзенінің саласы. Қарағанды облысының Ұлытау ауданы жерінде. Ұзындығы 114 км, су жиналатын алабы 1,7 мың км². Ұлытаудың оңтүстігіндегі Майтөбе (628 м) және Суықтөбе (546 м) тауларынан бастау алады. Қарадыр мекені тұсында Қалмаққырылғанға оң жағынан құяды. Қар және жер асты суларымен толығады. Арнасы жоғары ағысында тар әрі терең, сағасында 50 — 60 м-ге дейін кеңейеді. Жылдық орташа су ағыны 0,47 м³/с. Жазда тартылып, қарасуларға бөлініп қалады. Мал суғарылады. Дүйсенбай және Қалмаққырылған өзендері бойында 1727 жылы Бұланты — Білеуті шайқасы болған. Қазақ энцклопедиясы   

