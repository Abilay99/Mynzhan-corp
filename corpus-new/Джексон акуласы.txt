Оңтүстік Австралияда тіршілік ететін зянсыз акула. Оларды Тынық мұхитының батысы мен шығысынан, оңтүстік Уэльстен, Тасмания, Виктория, Шығыс және Батыс Австралиядан кездестіруге болады. Күндіз ұйықтап түнде қорегін аулауға шығады. Төрт желбезегі болады. Осы желбезектер арқылы денесіндегі артық суды шығарады. Арқа қанаттарында тікенегі болады. Арқасы ақшыл қоңыр түстен қою қоңыр түске дейін өзгеоеді. Тұмсығы шошқаның тұмсығына ұқсас болып келеді. Бүйіріндегі қара сызықтары құйрығына дейін созылған. Таяз сулардағы 170 метрде орналасқан жартастарды мекендейді.Ең ірісінің дене тұрқы 1,7 метрге дейін өседі. Джаксон акуласы судың түбінде бунақденелілермен, ұлулармен, кішігірім жұмсақ құрттармен және өте ұсақ балықтармен қоректенеді. Олардың өз қорегін жейтін сойдақ тісі және басқа да өткір тістері бар. Бұлар жұмыртқа салатын акулалар қатарына жатады. Олар ұзындығы 8- 15 см болатын 10-16 жұмыртқасын жартастар арасына салады.  

