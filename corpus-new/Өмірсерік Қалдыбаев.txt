Өмірсерік Қалдыбаев (1928 жылы туған Оңтүстік Қазақстан облысы Ленин ауданы) - ақын. 1948 жылдан Қазығұрт мал отарларындағы Қызыл отауда, автоклуб меңгеруші болып жұмыс істеген. Өлеңдері 2-дүниежүзілік соғысы кезінде аудандық газетте жарияланып тұрған. "Қазақстанның 40 жылдығына", "Шөлге шықтым сапарға" өлең арнаулары мен "Ала қоржын", "Жирен айғырдың азыры", "Көк пері ұрғанда", т.б. сықақтары ауыл арасына көп тараған. 1957 жылы Ержанов Бөрібаймен, 1962 жылы Қ.Омаровпен, 1963 жылы Т.Жолдасовпен, 1964 жылы М.Кекеновпен айтысқан.  

