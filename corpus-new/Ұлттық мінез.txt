Ұлттық мінез - әдеби шығармадағы кейіпкердің ұлттық сипатымен ерекшеленген мінез-бітімі, оныңбелгілі бір халықтың өкілі екендігінтанытатын психологиялық және ойлау, сөйлеу өзгешелігі. Ұлттық мінез - тарихи категория. Ол қоғамдық, рухани, экономиялық және саяси жағдайларғасәйкес қалыптасады. Дүниені ұлттық түсінікпен қабылдау жолы қайадамға болсын тән қасиет. Өнерде,әдебиетте адам бейнесінен бұлқасиет толық көрініп тұрады. Әрхалықтың өз эпикалық туындыларынолардың талай замандар ұлт болыпқалыптасуынан бөліп қарауға болмайды. Сондықтан шығармада ұлттық мінез жасау үшін оның дүниетанымын,психологиясын, әдет-ғұрыптарын,т.б. қасиеттерін білу керек. Бұлжөнінде Н.В. Гоголь: "Ақын өмірге өз халқының көзқарасымен қарап, әр нәрсені ұлттық психологияға сәйкес құбылыстай сезініп, толғанғанда ғана ұлттық сипатты бейнелеп беруі мүмкін", - деген ой айтады. Бұлдұрыс та. Мысалы, "Игорь полкі туралы жыр" орыстардың, "Махабкарата" Үндістан халқының, "Нибелунга туралы жыр" немістердің, "Манас"қырғыздардың, "Ер Тарғын" қазақтардың дүниетанымын, мінез-болмысын айқындайтын шығармалар. 

