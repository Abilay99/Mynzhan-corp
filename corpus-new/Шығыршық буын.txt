Шығыршықтәрізді буын, ginglymus (мысалы, саусақтардың буынаралық буындасуы).  Мұның шығыршық тәрізді буындық беті - көлденең жатқан цилиндр, оның ұзын білігі көлденең, фронталды жазықтықта, буындасатын сүйектердің ұзын білігіне перпендикуляр жатады; сондықтан Шығыршықтәрізді буында қозғалыс осы фронталды білікті айнала жасалады (бүгілу және жазылу). Буындасқан беттердегі бағыттаушы жүлгелер мен бүйірге қарай ығысуды болдырмайды, бір білікті айнала қозғауға көмектеседі.Егер бағыттаушы жүлге шығыршықтың білігіне перпендикуляр емес, біршама бұрыш жасай орналасса, онда оны созғанда винттәрізді деп қарастырады (мысалы, тоқпан-шынтақ буын). Винттәрізді буындасудағы қозғалыс сияқты болады. Байлам аппаратының орналасу заңдылықтарына сәйкес цилиндртәрізді буында бағыттаушы байламдар вертикаль айналу білігіне перпендикуляр, ал шығыршық тәрізді буында фронталды білікке перпендикуляр және оның бүйірлері бойына орналасады. Байламдардың бұлай орналасуы сүйектердің қозғалуына кедергі келтірмей, сол қалпында ұстауға мүмкіндік береді. 

