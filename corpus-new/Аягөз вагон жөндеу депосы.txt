Аягөз вагон жөндеу депосы - 1932 ж. Түрксіб теміржолына қарасты Аягөз стансасында 2-ші Вагон учаскесі іске қосылды.  КСРО Жол қатынасы Министірлігінің 11.03.1955 ж. НР 811-Н жарлығымен вагон учаскесі мен вагон паркі біріктіріліп ВЧ-2, Вагон депосы құрылды. КСРО жол қатынасы Министрлігінің НР 16 Ц бұйрығы және 08.06.1964 ж. НОД -7-нің НР 198-бұйрығы бойынша КСРО Министрлер Кеңесінің 11.04.1977 ж. НР 282 қаулысы негізінде Қазақ теміржолы ірілендіріп, Алматы теміржолы құрылып, нәтижесінде, Аягөз стансасындағы 11-ші Вагон депосы 8-ші Вагон депосы болып өзгертілді де Ленин орденді Алматы теміржол бөлімінің құрамына енгізілді. ҚР Үкіметінің 31.01.1997 ж. НР 129 қаулысы және ҚТЖ РМК Бас директорының 02.07.1997 ж. НР 232/Ц бұйрығының негізінде Вагон депосы 24-ші Вагон депосы болып өзгертіліп, Семей теміржол бөлімшесінің құрамына енгізілді. ҚТЖ РМК Бас директорының 15.04.1999ж. НР 159/Ц бұйрығының негізінде 24-ші вагон депосы 23-ші Вагон депосының қарамағына берілді. ҚТЖ РМК Бас директорының  05.02.2000 ж. НР 505/Ц бұйрығының негізінде ЕМК Ремвагонның филиалы №26-шы Аягөз вагон жөндеу депосы құрылды. РМК ҚТЖ  Бас директорының 14.07.2001 ж. «РМК ҚТЖ-ның құрылымдық бөлімдерін тарату туралы» НР 381/Ц бұйрығы негінде депо таратылып, депо еңбеккерлерінің 11.06.2001 ж. күнгі жалпы жиналысының қаулысы негінде «Аягөз-Түрксиб» Өндірістік Кооперативі құрылды. 03.12.2003 ж. «Аягөз Түрксиб» ЖШС құрылды.  Депо жүк вагондары деполық және күрделі жөндеуге мамандандырылған. Өндірістік қуаты жылына 3250 вагон. Аумағы -3,012 га, оның ішінде өндірістік ғимараттар аумағы-7635 шарпшы метр. Барлық цехтар заманауи технологиялық құрал-жабдықтармен қамтамасыз етілген. Кәсіпорында 230 адам еңбек етеді.. 

