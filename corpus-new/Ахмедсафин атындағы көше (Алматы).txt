Көшеге қазақтың көрнекті ғалым-гидрологі, Қазақстанда алғашқы гидрогеологтар мектебінің негізін қалаған қайраткер, Қазақстан Ғылым академиясының академигі Уфа Мендібайұлы Ахмедсафиннің есімі 1985 жылы берілген. Ахмедсафин Уфа Мендібайұлы (1912- 1984) Солтүстік Қазақстан облысында дүниеге келген. Көше Медеу ауданында орналасқан. Ол Кривой көшесінен басталып, Полевой көшесіне дейінсозылып жатыр. Базарбаев, Шухов, Ульяновск, Тәжбенов, Шоқай, Украинская көшелерімен қиылысады. Бұрынғы атауы - Солонцовая көшесі. Көшенің ұзындығы - 850 метр.  

