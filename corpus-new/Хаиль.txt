Хаиль қаласы (Сауд Арабия) – Сауд Арабиясындағы қала. Халық саны 310 897 адам (2010 жылғы халық санағы бойынша). Хаиль қаласы Шаммар тайпасынан шыққан әл-Рашид әулетінің билігінің орталығы болды. 1836-1921 жылдары бірінші әмір Абдулла бин Рашид Барзан сарайын (сарай кешенінің алатын жалпы ауданы – 300 000м²) салдырды. Ол қазір қаланың көрікті жерлерінің бірі. Бұл әулет қаланың өркендеп дамуына көп үлес қосты. 1891 жылы Араб түбегінің көп бөлігін алып жатқан үлкен мемлекеттің астанасы болған. 1921 жылы король Әбд әл-Әзиз Хаильді билейтін жергілікті әулетті құлатып, қаланы басып алды.  

