Бобслейден және скелетоннан әлем чемпионаты — Халықаралық бобслей және тобогган федерациясымен ұйымдастырылатын бобслейден және скелетоннан жарыс. Бобслейден әлем чемпионаттары 1930 жылдан бастап өткізіледі. Алғашқы чемпионатта ерлерге арналған төрттіктер үшін ғана жарыстар өткізілген, бір жылдан кейін екіліктерге де жарыстар өткізіле бастады.  Скелетоннан алғашқы әлем чемпионаты 1982 жылы өткізілді. Әйелдер бобслейі және скелетоны әлем чемпионаттарының бағдарламасына 2000-шы жылы енгізілді (алғашқы кезде ерлер және әйелдер арасындағы бобслейден чемпионаттары бөлек өткізілген). 2004 жылы бобслейден және скелетоннан бөлек өткізілген әлем чемпионаттары бір спорттық шараға біріктірілді. Аралас командалар арасындағы жарыстар 2007 жылдан бастап өткізіледі. 

