Нүркен — Қарағанды облысы Ақтоғай ауданындағы ауыл, Нүркен ауылдық округі орталығы.  Аудан орталығы – Ақтоғай ауылынан оңтүстік-батысқа қарай 37 км жерде, Жәмші өзенінің сол жағасында орналасқан.  Жергілікті тұрғындар саны 1999 жылы 796 адам (420 еркек және 376 әйел) болса, 2009 жылы 414 адамды (208 еркек және 206 әйел) құрады. Іргесі ауыл шаруашылығын ұжымдастыру кезінде қаланған. 1973 жылы құрылған асыл тұқымды қой өсіретін “Жәмші” кеңшарының орталығы болып келді. Кеңшар негізінде 1997 жылы Нүркенде шаруа қожалықтары құрылды. 

