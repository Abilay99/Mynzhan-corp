Цифрлық ЭЕМ (Цифровая ЭВМ; digital computer) — дискрет шамалармен операция орындайтын компьютер. Компьютерде барлық есептеулер ақырлы сандармен және дискрет сандарды ұсыну разрядтылығымен анықталатын шектеулі дәлдікпен жүргізіледі. Цифрлық ақпарат, әдеттегідей, екі қалып-күйге тән электрлік процесстердің (мысалы, желіде ток ағытылған — қосылған, кернеу деңгейі жоғары — төмен, тізбеде ток бар-жоқ жөне т.б.) көмегімен беріледі. Осындай қалып-күйдің әрқайсысы екілік айнымалы: 0 немесе 1 мәндеріне тең екендігін көрсетеді. Әдетте, цифрлық компьютерде автоматты түрде басқару немесе (программа көмегімен) операцияның орындалу тізбектілігінің тапсырмасы қарастырылады. Соның арқасында адамның сырттан араласуынсыз компьютер кідіріссіз жұмыс істейді.    

