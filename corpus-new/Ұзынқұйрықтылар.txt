Ұзынқұйрықтылар, макрурустар (Macrouridae) - трескатәрізділер отряды балықтар тұқымдасы. Денесі ұзынша, 40 см ден 1 м дейін және ұзын, құйрығы жіңішкеріп жіпшеге айналған. Арқа жүзбе қанаттары, 2, біріншісі қысқа, 2 тікені бар. Көздері үлкен. Әдетте тамақ асты мұртшасы бар. Кейбір түрлерінің құрсағында орналасқан жарқырайтын бактериалды мүшелері бар. 20-дай туысы, 250 аса түрі бар, Арктикадан бастап Антарктикаға дейін барлық мұхиттарда кездеседі. Түрлерінің көбі Үнді және Тынық мұхиттарының тропикалық суларында кездеседі. 150-5000 м су түбіне жақын тереңдікте, кейбір түрлері, су қабатында, әсіресе материк жағалауларында тіршілік етеді. Макропланктондар мен бентостармен қоректенеді. ТМД-да, Баренцев, Берингов, Охотск теңіздерінде және Тынық мұхитына жақын суларда 15-ке дейін түрлері мекендейді, оның ішінде кішкенекөзді ұзынқұйырық, (Coryphaenoides pectoralis). Тұйықтұмсықты макрурус,  Солүстік Атлантикада мұхиттық кәсіпшіліктің маңызды нысаны.  

