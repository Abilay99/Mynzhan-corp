Надайымбек Сыздықов (1929, Шеңгелді а. - 1998, сонда) — ұста-зергер. 1943—1947 ж. Шымкент қорғасын зауытының Отырар ауданындағы қосалқы ш-нда, 1947—74 ж. аудан аумағындағы кеңшарларда ұста болған. Сыздықов Отырар мемлекеттік археологиялық қорық музейіндегі қазақ қайығын жасаған. Ол сонымен қатар, жыршылық дәстүрді ұстанған. Нұралы ақынның "Әмір-Әмзе" дастанын көшіріп, қолжазбасын Отырар руханияты кітапхана-музейіне тапсырған.  

