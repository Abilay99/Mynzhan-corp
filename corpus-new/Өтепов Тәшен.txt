Өтепов Тәшен (1870 - 14.1.1925) - қоғам қайраткері, Жетісуда Кеңес өкіметін орнатуға қатысқан. Жастайынан байларда жалшы болып, етік тігумен айналысты. 1906 жылы саяси себептермен жер аударылған азаматтармен тығыз байланысқан. 1917 жылы Ақпан революциясынан кейін "Қара жұмысшылар одағы" мен етікшілердің кәсіподақтарын құруға, қалада партия ұйымын құруға, Жетісуда Кеңес үкіметін орнатуға, ақ казактардың 1918 жылы 16 сәуірдегі Верный қаласындағы бүлігін басуға, қалада партия ұымын құруға белсене ат салысты. 1918-19 жылдары Қызыл Армияның қазақ бөлімдерін ұйымдастырған саяси басшылардың бірі. 1920-21 жылдары Жетісу облысы кедейлер одағы алқасының мүшесі, жер-су реформасын жүргізудің басы-қасында болды. 1922 жылы Верный қалалық және Жетісу облыстық Кеңестерінің мүшесі. Алматыдағы көшелердің бірі Өтепов есімімен аталады.     

