First National Bank Stadium немесе FNB Stadium және де «Соккер Сити» атауымен әйгілі (англ. Soccer City) — Йоханнесбург қаласындағы футбол стадионы. Сыйымдылығы 94 736 адам. 1996 жылғы Африка кубогы мен 2010 жылғы әлем чемпионатының финалы ойнатылған. Оңтүстік Африка Ұлттық футбол құрамасы мен "Кайзер Чифс" клубы өз алаңындағы ойындарын өткізеді. Стадионның құрылысы 1986 жылы басталып, 1989 жылы пайдалануға берілді. 2009 жылы әлем чемпионатына дайындық ретінде жөнду жұмыстары жүргізілді. "Соккер Сити" Йоханнесбургтың оңтүстік батыс бөлігінде орналасқан. Жанында Оңтүстік Африка Футбол Қауымдастығының штаб-пәтері бар.  Атауы 1989 жылдан бері демеушілердің келісімімен First National Bank Stadium деп өзгертілген. Бірақ ФИФА аясындағы жарыстар өтетін кезде "Соккер Сити" атауы қолданылады. Ресми емес "Калабас" деген де атауы бар. 

