Судағы ауру қоздырушылар - су жолымен тараған ауру қоздырушылар арқылы болатын жұқпалы аурулар. Елді мекен, мал шаруашылығы және бірқатар кәсіпорындардың (қасапхана, биофабрика, тері өңдеу зауыты, жүн жуу орны және т.б.) ақабалары — ауру таратушы (инфекциялы) сулар болып табылады. Ауру қоздырушыларды анықтаудың қиындығына байланысты тәжірибеде суда кездесетін ішек түтікшелері сыртқы ортаның қолайсыз жағдайларына ерекше бейімделгіш келеді. Біздің заңымыз бойынша, ауыз суды қарапайым тазарту мен дезинфекциялау үшін ондағы ішек түтікшелерінің мөлшері 1 литр суда 1 мыңнан аспауы шарт (1 мың колииндекс). Сондықтан ішек түтікшелерінің көрсетілген шамаға дейін шоғырлануы жағдайында суда ауру қоздырғыш микроорганизмдердің болуының мумкіндігі аз деп есептеледі. Сонымен, ережеге сәйкес тазартылған және дезинфекциядан өткізілгеннен кейін бұл көрсеткіш 1 мың колииндекске тең болған жағдайда халықты ауыз сумен қамтамасыз етуші су көздері жеткілікті шамада таза деп есептеледі.   

