Бабатай — Ақтөбе облысы, Темір ауданындағы ауыл, Қайыңды ауылдық округінің құрамына кіреді. КАТО коды — 155637200. Аудан орталығы - Шұбарқұдық кентінен солтүстік-батысқа қарай 61 км-дей жерде, Шилі өзенінің жағалауының аңғарында орналасқан. Ауылда орта мектеп, амбулатория, дүкендер, мейрамхана, клуб бар. Елді мекен арқылы Ақтөбе-Ойыл-Шұбарқұдық тас жолы өтеді.  1999 жылы халық саны 429 адамды құраған (223 ер және 206 әйел адам). 2009 жылдың санағы бойынша халық санының азаюы байқалып, халық саны 413 адамды құрады (213 ер және 200 әйел адам) . 

