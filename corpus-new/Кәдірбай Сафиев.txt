Кәдірбай Сафиев(1920, Түпқараған ауданы Ащымұрын қыстауы – 1996) – соғыс және еңбек ардагері, ауыл шаруашылығы саласының қызметкері. Атырау қаласындағы ауыл шаруашылық техникумын бітірген (1962). Еңбек жолын мұғалім болып бастап, 1942 – 44 жылы Ұлы Отан соғысына қатысқан. 1959 – 85 жылы ұжымшар басқармасының төрағасы, кеңшар, партия комитетінің хатшысы, ферма меңгерушісі болды. КСРО ордендерімен және медальдарымен, Құрмет грамоталарымен марапатталған.   

