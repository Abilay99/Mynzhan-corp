Анатексистiк граниттүзiлу - таужыныстардың балқуынан гранитоидтердің қалыптасу процесі. Мұнда таужыныстардың жалпы құрамы сақталады, тек диффузиялық жолмен химиялық элементтер ішінде қайта таралады. Анатексистік гранитоидтердің құрамы бастапқы жыныстардың құрамына және балқу процесінің максимал температурасына байланысты. Таужыныстың бастапқы құрамына байланысты анатексистiк граниттүзiлуде температураның өсуімен граниттік балқыма гранодиориттікке ауысады. Анатексистiк граниттүзiлуде анатексистік граниттер, гранодиориттер, плагиограниттер, кварцты диориттер қалыптасады. Анатексистiк граниттүзiлу жапсар-анатексистік және ультраметаморфогендік болады.   

