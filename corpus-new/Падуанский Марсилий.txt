Падуанский Марсилий(1275-1343) - "Әлем қорғаушысы" атты танымал еңбегі бар. Әлемдегі барлық бақытсыздықтар мен кедейшіліктердің жауапкершілігі шіркеуде жатыр, шіркеуліктер тек адамдардың рухани өміріне араласса ғана, бұлардан құтыламыз деп есептеді. Сондықтан шіркеу мемлекеттен бөлінуі тиіс. Кез келген биліктің көзі - халық. Бірақ Марсилий Падуанский халық деп қоғамның тек ең жақсы бөлігін ғана есептейді.Мемлекеттік билік заң шығару арқылы қызмет жасайды. Жазалау мен құрметтеу бұл заңдарды құдай заңынан ерекшелендіреді. М. Падуанский заң шығарушы және орындаушы билік арасындағы айырмашылықты ажыратып көрсетті.Сайлау принципіне көп көңіл бөлді. Билікке сайланған монарх мұрагерлік арқылы келген монархтан жоғары, әрі тәуір деді ол. Биліктің көзі халық дей келе, мемлекетте барлық адамдардың заңға бағынуын негіздеді.   

