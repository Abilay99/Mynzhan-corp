Гүлжахан , ксифиум (Xiphium) – құртқашаштар тұқымдасына жататын көп жылдық шөптесін өсімдіктер туысы. Қазақстанда Іле, Қырғыз Алатаулары мен Батыс Тянь-Шаньның батпақты, тасты тау беткейлерінде өсетін 1 түрі – Колпаковский гүлжаханы (Х. kolpakowskіanum) бар. Биікт. 10 – 25 см, жуашығы жапырақ қынабының торлана кепкен қалдығымен жабылған. Сабағы жетілмеген. Жапырақтары (саны 3 – 6) тамыр түбіне шоғырлана орналасады. Аталығы – үшеу. Гүлі дара жетіледі. Сәуір – мамырда гүлдеп, жемістенеді. Гүлжахан – эфемероидты (вегетативті мерзімі қысқа көп жылдық) өсімдіктер.  

