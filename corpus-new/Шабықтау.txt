Шабықтау — егістік топырағының беткі қабатын қопсыту әдістерінің бірі. Шабықтау отамалы дақылдар егістігінде қолданылады. Топырақтың беткі қабатын өсімдік көктегенге дейін және қатар аралықтары жас өсімдіктер тамыр жайғаннан кейін қопсытылады. Бұдан топырақтың қабыршақты беткі қабаты жұмсарады, арам шөбі оталады. Бұрын егістік шот, кетпенмен шабықталған. Қазіргі кезде механизацияның дамуына байланысты Шабықтау культиваторлау және қатар аралықтардың топырағын өңдеудің басқа әдістері кезінде бір мезгілде жүргізіледі. 

