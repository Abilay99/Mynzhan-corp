Ғазиз Оразайұлы Батырбеков (23.4.1959, Алматы қ. – 20.4.2003, сонда) – тарих ғыл. докт. (2000). Алматы мемл. халық ш. ин-ты (1980, қазіргі Қазақ экон. ун-ті) мен ҚазПИ-ді (1988, қазіргі ҚазҰПУ) және ҚазМУ-дың аспирантурасын (1989, қазіргі ҚазҰУ) бітірген. Комсомол жұмысында (1982–1986), ҚР Орт. мемл. архивінде жетекші ғыл. қызметкер (1989–1990), 1991 жылдан өмірінің соңына дейін Қазақстан ҰҒА-ның Тарих, археол. және этнол. ин-тында ғыл., аға ғыл қызметкер болып жұмыс істеді. Қазақстан зиялылары тарихының даму жолы мен акад. Қ.И.Сәтбаевтың шығарм. мұрасын зерттеу мәселесімен («[[Наследие академика К.И.Сатпаева по общественным наукам[[», 1997; «Академик К.И.Сатпаев. Из писем и заметок», 1998; «[[Академик К.И.Сатпаев и его современники]]», 1999) айналысқан. «Наследие академика К.И.Сатпаева по общественным наукам в историческом освещении» деген тақырыпта докт. дисс. қорғаған.   

