Евгений Кипониевич Огай (22.4.1946, Атырау облысы, Мақат ауданы, Мақат кенті) – техника ғылымдарының докторы (1994). Мәскеу мұнай және газ өнеркәсібі институтын бітірген (1969). Еңбек жолын 1963 жылы «Қаратон» мұнай кәсіпшілігі басқармасында оператор болып бастаған.  Маңғыстау мұнайының өндірістік бөлімінде геолог, аға геолог (1969–1972), Қазақ мұнай жобалау ғылыми-зерттеу институтында аға ғылыми қызметкер, лаборатория жетекшісі, институт директорының ғылыми жұмыстар жөніндегі орынбасары (1972–1994), «Kent Internatiоnal» компаниясында инженер (1995–1996), «Атамекен Петролеум» (1996–2000) және «Needham Group» компаниясында (2000–2003) менеджер болды. 2004 жылдан «ҚазМұнайгаз» АҚ-да атқарушы-директор болып жұмыс істейді.  

