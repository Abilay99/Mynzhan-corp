Тырнақұтандар тұқымдасы (лат. Threskiornithidae, бұрын лат. Ibididae) – он төрт туысты (оның біреуі жойылған) оның ішінде 35 биологиялық түрді біріктірген, негізінде тропиктік және субтропиктік құстардың отызға жуық түрлерін қамтитын Дегелектәрізділер отрядының тұқымдасы. Бұл тұқымдасқа жататын құстар көбінесе ашық реңді болып келеді. Тұмсығы – ұзын, имек немесе түзу, тұмсықтың ұшы жалпақтау – күрек тәрізді. Дене мөлшері – 500 грамнан 2 килоға дейінгі шамада болады. Қазақстанда бұл туысты құстардың екі өкілі жалбағай және қарабай өмір сүреді. 

