Иван Волков - (29.7.1930 жылы Павлодар қаласында дүниеге келген) тележурналист. ҚазМУ-ні (1953 жылы), Алматы Жоғары партия мектебін бітірген (1969 жылы). Өскемен қаласындағы "Металлург" газетінің редакторы (1953-1966 жылдары), 1969-1983 жылдары Өскемен телестудиясында бас редактор, бас редактордың орынбасары. Иван Волков өнердің жаңа бір түріне алдымен қуатты әрі серпінді сценарийдің керектігін, ал оны туындату синтезді өнердің қыры мен сырын білетін, әрі соны түсінетін суреткер дәрежесіне көтерілген, өмір жайлы түсінігі мол маманның ғана қолынан келетіндігін үғынған. Эфирдегі әрбір секунд пен минуттің өлшемді шарттылығын ескерсек, кез келген оператор камерасына іліккен кадрдың арқалаған жүгінің ауырлығы ғана емес, оның мәні мен манызының тым өзгешелігі де көрермен назарынан тыс калмайды. Иван Волков бас редактор ретінде хабардың тақырыбынан бастап, эфирге дейінгі процестердің бәріне де қатысып, үнемі ағалық кеңесін айтып, тәлімді тәжірибесін өзгелермен бөлісіп отырды.  

