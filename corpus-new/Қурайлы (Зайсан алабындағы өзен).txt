 Басқа мағыналар үшін Қурайлы деген бетті қараңыз. Қурайлы - Зайсан алабындағы өзен. Шығыс Қазақстан облысы Көкпекті ауданының жерімен ағады. Ұзындығы 85 км, су жинайтын алабы 2220 км². Тарбағатай жотасының солтүстігіндегі Сағымжамал тауынан басталып, Қарақия тауының шығысында Еспе өзеніне құяды. Аңғары кең, арнасы тік жарлы. Қар, жаңбыр, жер асты суларымен толығады. Жылдық орташа су ағымы 2,14 м³/с. Жайылмасы шабындыққа, суы егін, мал суаруға пайдаланылады. 

