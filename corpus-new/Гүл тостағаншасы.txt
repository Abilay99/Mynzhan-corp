Гүл тостағаншасы  (calyx) – жабықтұқымды өсімдіктер гүлінің сыртқы қабығы. Түсі жасыл, фотосинтез процесіне қатысады және гүлдің басқа нәзік бөлімдерін түрлі зақымданудан қорғайды. Гүл тостағаншасы өсімдік түріне қарай өзара кірігіп (кіріккен Гүл тостағаншасы) немесе кейде жеке (дара Гүл тостағаншасы) тұрады. Көптеген өсімдіктердің Гүл тостағаншасы гүл күлтесімен бірге солып, түсіп қалады. Ал кейбіреулерінде ол жеміс түзілгенше сақталады, (алма, алмұрт, айва), кейде көптеген күрделігүлділерде жемістің таралуын жеңілдететін түкті өскіншеге немесе жемістің жануарлар түгіне жабысуына мүмкіндік беретін тікенге айналады.    

