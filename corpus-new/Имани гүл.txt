 Имани гүл — 2011 жылы Алматы қаласы «Б. о. ж.» баспасында басылып шыққан кітап. Кітап авторы/құрастырушысы — Қ. Жолдыбайұлы. Беттер саны — 384. Қазақстан Республикасының Ұлттық мемлекеттік кітап палатасынан тіркелу кезінде берілген ISBN нөмірі — 978-601-278-462-6. Исламтанушы Қайрат Жолдыбайұлының осыдан бірнеше жыл бұрын Ислам дініндегі иман негіздерін қамтыған “Ақиқат шуағы” мен түрлі шүбәлі сұрақтарға жауап ретінде жазылған “Күдікпен күрес” атты кітаптары жарыққа шығып, оқырманға жол тартқан еді. Күдіктен арылып, имани гүлге қол жеткізу адамзаттың басты мақсаты болғандықтан, аталған екі кітап та оқырманның мол сұранысысна ие болып, бірнеше қайтара басылды. Осы кітап біріктіріліп “Имани гүл” деген жаңа атпен жарыққа қайта шығып отыр. Кітаптың “Ақиқат шуағы” атты бірінші бөлімінде “Ұлы Жаратушы - Аллаға, Ұлы Рабымыздың періштелеріне, ақырет күніне және тағдырға иман” секілді иман негіздері жеке-жеке қарастырылып, мәселелерді ақыл һәм нақыл (аят-пен хадис) жолдарымен ғылыми түрде дәлелдейді. Себебі, иман, сенім бар нәрсенің алдында тұрады. Адам жүрегіндеимани гүлі жайқалып өспесе, онда оның жасаған ғибадаттары да шикі болмақ. Сондықтан сенімі мықты, иманы берік жан ғана нағыз мұсылманшылықтың өкілі болып, исламның өзіне жүктеген міндеттерін саналы түсініп, салиқалы орындауға ұмтылады. Кітаптың “Күдікпен күрес” атты екінші бөлімі түрлі діни, пәлсапалық күрделі сұрақтарға берілген жауаптардан тұрады. Еңбек көпшілік қауымға арналған.  

