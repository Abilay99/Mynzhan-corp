Латыштар (латышша latvieši) — ұлты Латвияның байырғы және негізгі халқы. Жалпы саны 1,7 млн. адам (2004). Латвиядан басқа Ресей, Литва, Эстония, Беларусь, АҚШ, Канада, Австралия, т.б. елдерде де тұрады. Латыштар еуропа тектес беломор-балтық нәсіліне жатады. Үндіеуропа тілдері шоғырының балтық тобындағы латыш тілінде сөйлейді. Басым көпшілігі протестанттар (негізінен лютерандар), ал Латгалиядағылар католиктер.  Латышдардың арғы аталары б.з.б. 3 — 2-мыңжылдықтарда Латвия аймағын мекен еткен балт тайпалары. Б.з.б. 1-мыңжылдықтың бас кезінде мұнда этникалық жағынан өзара жақын курши, латгал, земгал, селон тайпалары өмір сүрген. Оларда 1-мыңжылдықтың соңы мен 2-мыңжылдықтың бас кезінде ерте мемлекеттік бірлестіктер құрылды. 12 — 16 ғасырларда Латыштар неміс крестілері құрған Ливония мемлекетінің құрамында болды; қара Латвия. Қазақ Ұлттық Энциклопедиясы   

