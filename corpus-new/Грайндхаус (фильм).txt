Грайндхаус  (ағылш. Grindhouse) — режиссерлер Квентин Тарантино және Роберт Родригестың бірлескен жобасы. «Грайндхаус» Тарантиноның «Өлімнен қорғалған» (Death Proof),  Родригестың  «Қорқыныш планетасы» (Planet Terror) фильмдерден және түсірлмеген фильмдердін трейлерлерден тұрады. Бірнеше жылдан кейін  Родригес «Мачете» трейлерін толық метражды фильмге дейін кеңейткен. «Өлімнен қорғалған» және «Қорқыныш планетасы» бір-бірінен тәуелсіз сюжетпен түсірілгеніне қарамастан, олар бірнеше ортақ кездерімен байланысқан. Грайндхаус — бұл Б-категориялы фильмдерді көрсетумен мамандандырылған кинотеатр. Сондай кинотеатрлар АҚШ-та 70-шы жылдарда үлкен сұранысқа ие болды. Бұл уақыт эксплойтейшн жанрындағы фильмердін есею дәуірі болатын. Эксплойтейшн жанры Тарантино мен Родригестін режиссерлік стилі қалыптастыруына үлкен әсер етті және екеуі де осы жанрдың үлкен табынушылары болып табылады. Сондықтан екі фильмі де төмен бюджетті кино эстетикасын ұстануға тырысты. 67 миллион бюджеті бар «Грайндхаус», америкада кассалық жинақтары 25 миллионға дейін әзер жетті. Ондай сәтсіздіктен кейін фильм продюссерлері ағайынды Вайнштейндер «Грайндхаусты» бөліп, әр бөлігін жеке шығару туралы шешім қабылдады. Тарантино мен Родригес өз фильмдерін қайта құрастырып, екі сағаттық форматқа дейін кеңейткеннен кейін «Грайндхаус» европалық прокатта бөлініп көрсетілді. Бірақ қаржылық сәтсіздік сыншылар арасында жоғары бағаға ие болуына кедергі жасамаған. «Өлімнен қорғалған» фильмі «Канн кинофестивалінің» негізгі конкурстық бағдарламаға енуі осыған дәлел. 

