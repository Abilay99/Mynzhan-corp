Иманғалиев Әсер  (5.5.1929 жылы туған, Батыс Қазақстан облысы, Тайпақ ауданы) – техникалық ғылыми докторы (1994), профессор, Қазақстан Республикасы Минералдық қорлар академиясының академигі, Қазақстан Республикасының еңбек сіңірген өнертапқышы (1991). Новочеркасск политенхникалық институтын (1957) бітіргеннен кейін Жезқазған кен-металлургия комбинатында тау-кен инженер, «Қазақмыс» корпорациясының «Жезқазғантүстіметалл» ғылыми-зертеулік және жобалау институтында директордың орынбасары, лаборатория меңгерушісі (1971–1997) болып жұмыс істеді. 1998 жылдан «Қазақмыс» корпорациясы директорының ғылыми жұмыстар жөніндегі орынбасары. Иманғалиев Әсер 300-ге жуық ғылыми еңбектің, оның ішінде 2 монографияның авторы, 50-ден астам авторлық куәлігі бар. «Құрмет Белгісі» орденімен (1974) және медальдармен марапатталған.   

