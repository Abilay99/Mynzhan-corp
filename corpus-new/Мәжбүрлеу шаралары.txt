Мәжбүрлеу шаралары, құқық бұзушыға қолданылады. Ол келтірілген зиянды өтеу немесе келесі бір құқық бұзушылықтың алдын алу мақсатында атқарылады. Азаматтық құқықта тиісті қарызын өтемеген борышкердің мүлкін, қаражатын тұтқындау, алимент төлеушінің еңбекақысынан тиісті соманы ұстау, мүліктік зиянның орнын толтыру іспеттес шаралардан көрініс табады. Қылмыстық заңда қылмыс жасаған адамға, егер де ол психикасы бұзылған немесе маскүнемдікке салынудан, нашақорлықтан, уытқұмарлықтан емделуге мұқтаж деп танылған жағдайда тағайындалатын медециналық Мәжбүрлеу шаралары белгіленген. Олар мынадай түрлерге бөлінеді: емханалық қадағалау және психиатрилық емдеу; жалпы үлгідегі психиатрилық стационарда емдеу; мамандандырылған психиатриялық стационарда емдеу; үздіксіз қадағаланатын мамандандырылған психиатриялық стационарда емдеу.   

