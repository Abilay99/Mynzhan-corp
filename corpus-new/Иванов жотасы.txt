Иванов - Кенді Алтайдың батысындағы  Үлбі мен Оба жоталарының аралығындағы жота. Шығыс Қазақстан облысы жерінде. Басты бөлігі Риддер қалалық әкімдігіне қарасты аумаққа кіреді. Үлбі және Кіші Үлбі өзендерінің суайрығы.  Абсолюттік биіктігі 2775 м. Геологиялық құрылымы құмтас, әктас, қристалдық тау жыныстарынан түзілген.  Климаты батыс жағында жатқан өңірлерге қарағанда ылғалды келеді. Қаңтардың орташа температурасы –22 – 24С, шілдеде 18-20С, биіктеген сайын 10-12С-қа төмендейді. Жауын-шашынның жылдық орташа мөлшері 1500 мм.  Жотаның төменгі беткейіндегі күңгірт қоңыр және қара топырағында шырша, қарағай, қайың, көктерек аралас орман өседі. Атырабы шабындық және жайылым.  

