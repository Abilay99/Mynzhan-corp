Аппасова Жамал Ахмедиқызы (20.8.1932, Қарағанды облысы Нұра ауданы, Жамбыл ауылы – 21.8.1981 , Жамбыл қаласы) –денсаулық сақтау ісінің ұйымдастырушысы, Қазақ КСР-нің еңбек сіңірген дәрігері (1966). Қазақ мемлекеттік медицина институтытын бітірген (1955). 1955 – 1958 ж Жуалы ауданы, Билікөл учаскелік ауруханасында бас дәрігер, 1958 – 1960 жылдары қалалық денсаулық сақтау бөлімінің меңгерушісі, 1960 – 1973 жылдары Тараздағы №1 қалалық аурухананың бас дәрігері. 1973 жылдан  өмірінің соңына дейін Жамбыл облыстық денсаулық сақтау бөлімінің меңгерушісі  болды. Аппасова  Жамал дәрігерлік қызмет ету барысында тамаша ұйымдастырушылығымен тынылып, принципшілдігі  мен  жоғарғы білімділігінің арқасында әріптемтер мен ел арасында  үдкен құрметке ие болды.Қазақ КСРО  Жоғарғы Кеңесінің депутаты  болып сайланды (1967). Еңбек Қызыл Ту, Октябрь революциясы ордендерімен, медальдармен марапатталды. Тараз қаласының бір көшесінде  оның есімі беріліп, облыстық аурухананың кіре берісіне  ескерткіш тақта орнатылды.  

