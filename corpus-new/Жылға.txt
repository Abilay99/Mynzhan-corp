Жылға — Түркістан облысы Сарыағаш ауданындағы ауыл, Жылға ауылдық округі орталығы, темір жол станциясы.  Аудан орталығы – Сарыағаш қаласынан солтүстік-батысқа қарай 35 км-дей жерде.  1999 жылы жергілікті тұрғындар саны 3767 адам (1887 ер адам және 1880 әйел адам) болса, 2009 жылы 4196 адамды (2112 ер адам және 2084 әйел адам) құрады. 1947 жылы Сырдария кеңшарының «Қаракөл» ғылыми-өндірістік бірлестігі болып құрылған. Жылғада 1997 жылдан көп салалы шаруа қожалықтары жұмыс істейді.  Орта мектеп, клуб, фельдшерлік-акушерлік пункт бар. 

