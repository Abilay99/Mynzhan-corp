 Әуесхан Мақатайұлы Қырбасов (28 мамыр, 1937, Алматы облысы, Жамбыл ауданы, Шиен ауылы – 3 сәуір, 2014, Алматы) - тәуелсіз Қазақстанның алғашқы елшілерінің бірі. Қазақстан Республикасының Төтенше және Өкілетті елшісі деген дипломатиялық дәрежесі бар. Ғылым мен техника саласындағы Мемлекеттік сыйлықтың лауреаты, Қазақстан Республикасы дипломатиялық қызметінің еңбек сіңірген қызметкері, Қазақстанға еңбек сіңірген қайраткер, Қазақстан Жоғарғы Кеңесінің Құрмет грамотасымен марапатталған, Қазақстан Республикасы Инженерлік академиясының мүше-корреспонденті, «Қазақстан дипломаттар қауымдастығы» Кеңесінің Төрағасы. Инженер-механик, Қазақстан Республикасы Инженерлік академиясының мүше-корреспонденті.  Бельгия және Нидерланды Корольдіктерінде, сондай-ақ Люксембург Ұлы Герцогтігінде Төтенше және Өкілетті елші ретінде республикамызды танытқан, Еуропа Одағы және Солтүстік Атлантика Шартты ұйымы (НАТО) жанындағы ҚР Өкілдігінің Басшысы болған.  Бала кездегі Әуесхан. Ә.М.Қырбасов: жастық кезі. Әуесхан Қырбасов Әуесхан Қырбасов Өндірістегі қызметінің нәтижесінде Ә.М.Қырбасов ғылым мен техника бойынша Қазақстан Мемлекеттік сыйлығының иегері атанды. Сондай-ақ өнертапқыштықты дамыту ісіне қосқан орасан зор үлесі үшін «Қазақ КСР-інің Еңбек сіңірген өнертапқышы» Құрметті атағына ие болды.   Сонымен қатар осы кезеңде Қазақстан кәсіпорындарының шетелдегі халықаралық көрмелерге және жәрмеңкелерге белсенді түрде қатысқаны байқалады. Сонымен Қазақстан Сауда-өнеркәсіптік палатасының қолдауымен Франция, Үндістан, Канада, Чехословакия, Югославия, Ирак және басқа да елдерде өтетін жәрмеңкелерді еліміздің түрлі түсті металлургия зауыттарының, Республиканың Ғылым академиясы және Білім министрлігі институттарының экспонаттары көрсетілді.    Гаванаға сапар кезінде Куба басшысы Фидель Кастромен кездесу. Қыркүйек, 1992 жыл. Париж қаласының мэрі Ж.Ширакпен кездесу, Париж, 1990 жыл. Әуесхан Қырбасов Ш.Айтматовпен  Брюссельдегі ҚР елшілігінде кездесуі. Шілде, 1998 жыл. Испания королі Хуан Карлос І-мен және Королева Софиямен НАТО-ның саммитінде кездесу, Мадрид. Тамыз, 1998 жыл. Ә.М.Қырбасовтың дипломатиялық қызметте істеген жұмыстары да мемлекет тарапынан өте жоғары бағаланады. Оған Қазақстан Республикасы Президентінің 1995 жылғы 19 қазандағы Жарлығымен ең жоғарғы дипломатиялық дәреже – «Қазақстан Республикасының Төтенше және Өкілетті Елшісі» дәрежесі берілді, «Қазақстанға еңбек сіңірген қайраткер» және «Қазақстан Республикасы дипломатиялық қызметінің еңбек сіңірген қайраткері» атақтарына ие болады.  

