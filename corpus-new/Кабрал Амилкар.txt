Кабрал Амилкар (12. 09. 1924, Гвинея (Бисау) — 20. 01. 1973, Конакри) — Африка ұлт-азаттық қозғалысының көрнекті қайраткері, Гвинея мен Жасыл Мүйiс аралдары тәуелсiздігінің африкалық партиясының бас секретары. Поргугалиядағы Лисабон университетінде оқыды. Өзiнiң барлық саналы өмірін Отанының тәуелсiздiгi жолындағы күреске сарп етті. Гвинея мен Жасыл Мүйiс аралдары тәуелсіздігінің африкалық партиясын ұйымдастырушылардың бiрi (1956 жылы) және содан берi партияның басшысы. Оның басшылығымен ПАИГК елдiң патриоттарын Гвинея мен Жасыл Мүйiс аралдарының бостандығы жолындағы күреске жұмылдырды, халықтық армия құрып, португал отаршылдарына қарсы ұлт-азаттық соғысқа басшылық етті. Қазiр елдiң үштен екі бөлігі шетел басқыншыларынан азат етілдi. Кабрал Сов. Одағына iзгi сапармен бірнеше рет келіп қайтты. 1973 жылы 20 қантарда Конакри қаласында портутал жендеттерінің қолынан қаза тапты.  

