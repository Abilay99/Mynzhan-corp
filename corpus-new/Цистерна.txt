Цистерна (лат. сіsterna — су бөгені) — сұйықты сақтауға арналған ыдыс; сұйық және ұнтақ заттарды тасымалдауға немесе сақтауға арналған ыдыс. Ол тастан, бетоннан не темір-бетоннан (жерге қазылып орналастырылған) немесе металдан (ірге тасқа орнатылатын) жасалады. Кейде цистерна автомобильге, темір жол арбасына орнатылып, ол арқылы сұйық заттар (бензин, керосин, сүт, спирт, т.б.) тасымалданады. Автомобиль Цистернасының сыйымдылығы 1,5 — 5 м3, ал темір жол цистернасының жүк көтергіштігі 60 — 120 т болады.  

