Қазақша Уикипедия — Уикипедияның қазақ тіліндегі бөлімі. Ол 2002-жылдың 3-маусымынан бастап жұмыс жасап келеді. Бұл Уикипедияның ерекшелігі — 3 түрлі әліпбимен жазылады: кириллица  (Қазақстан, Ресей, Моңғолия), төте жазу (Қытай, Иран)  және латын жазуы (Түркия). Бірнеше әліпби бойынша жазылатын Уикипедиялар қазақша Уикипедия тәжірибесіне жүгінуде. Қазақша Уикипедияда қазіргі уақытта 18 әкімші  бар. 2019-жылдың желтоқсанның 16 күніне сәйкес Қазақша Уикипедияда 225 737 мақала бар. 92 539 қатысушы тіркелген, олардың 245 соңғы 30 күнде әлдебір іс-әрекет жасаған, ал 18 қатысушы әкімші қызметін атқарады. Жалпы өңдеу саны - 2 727 170. Тереңдігі (бүгін): 9.9 Қазақша Уикипедия мақалалар саны жағынан 40-орында (16.12.2019 көрсеткіш), алайда өңдеу саны жағынан әзірше 58-ші орында тұр (16.11.2014 көрсеткіш). Қазақша Уикипедия 1000 сөйлеушіге (қазақ тілінде) шаққандағы мақала саны бойынша (мың адамға 37.2-ден) 50-орында тұр ( 31 наурыз 2015. көрсеткіш). Мақаларға көп өңдемелер жасау жағынан 11.9индекспен 121-орында тұр (19.07.2015 көрсеткіш). Барлық Уикипедия тіл бөлімдерінде болу керек 1000 мақала санағында 24.82 индекспен 49-орында (05.03.2016 көрсеткіш). Айына орта есеппен қазақша Уикипедияның беттері 13.7 млн рет қаралады (күніне 457 мың, сағатына 19 мың, минутына 317, секундына 5).2016 жылдың наурыз айында қазақша Уикипедия беттері 9.1 млн рет қаралған (күніне 304 мың, сағатына 13 мың, минутына 211, секундына 4).2016 жылдың қазан айында Қазақша Уикипедия беттері ең көп каралған (16.3  млн).Барлық Уикипедия бөлімдерінің арасында келушілер саны бойынша Қазақша Уикипедия 37-орында тұр (2016 жылдың қазанындағы көрсеткіш). Ағылшын тіліндегі 2001 жылдың қаңтар айынан бастап жұмыс істеуде. Қазақ тілді Уикипедия 2002 жылы пайда болды, бірақ оған алғашқы мақалаларды жазу 2005 жылдың сәуір айынан басталған болатын. 2011 жылдың 16 маусым күні Алматы қаласында қазақша Уикипедиясының дамуына арналған баспасөз мәслихаты өтті. “Wikibilim” қоғамдық қорының басшысы Рауан Кенжеханұлы — "қазақ тіліндегі мақалалардың саны 16 Желтоқсанға дейін 200 000 жетеді" — деді. Тамыз айында белсенді редакторлар саны 232-ге дейін, ал мақала саны 70 000 жетті. "Мұндай қарқынды даму ешбір уики-қауымдастық тарихында болмаған" - деді Джимми Уейлс. Аталған көрсеткіштерге қол жеткізгені үшін және Уикипедия жобасын халық арасында жүргізгін насихат жұмысы үшін "WikiBilim" қоғамдық қорының құрылтайшысы Рауан Кенжеханұлы Әлемнің жыл уикипедияшысы (Global Wikipedian of the Year) деп танылды. Ал "WikiBilim" қоғамдық қорына Джимми Уейлстің түркі тілді Уикипедиялардың конференциясын ұйымдастыру үшін арнайы гранты табыс етілетіндігі жарияланды. Мақалалар саны жағынан түркі тілдес Уикипедиялардың арасынан қазақша Уикипедия түрікше Уикипедиядан кейін екінші орын алады (бірінші орын 29.11.2012 - 25.12.2012ж.). 2012 жылдың 20 - 21 сәуірінде әл-Фараби атындағы Қазақ ұлттық университетінде тілдес елдер уикипедияшыларының конференциясы өтті. Шараға Қазақстан, Түркия, Әзірбайжан, Өзбекстан, Түрікменстан, Қырғызстан, Башқұртстан, Саха (Якутия) елдері уики-қауымдастықтарының, сонымен қатар «Wikimedia Foundation», «Creative Commons», «Open Software Foundation» секілді халықаралық қозғалыстар мен ұйымдардың және «Google» компаниясының өкілдері қатысты. ресми логотипі 100 000 мақала 2012 жылы сәуірдің 20-21 аралығында өткізілген түркі тілдес Уикипедиялардың конференциясына байланысты шыққан логотипі 200 000 мақала Қазақша Уикипедияға 11 жыл 2 миллион өңдемеге арналған логотип 

