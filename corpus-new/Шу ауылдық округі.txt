Шу ауылдық округі – Түркістан облысы Созақ ауданындағы әкімшілік бірлік.  Құрамына Шу, Торыұстаған ауылдары кіреді. Орталығы – Шу ауылы. 2009 жылғы санақ қорытындысы бойынша округтегі халық саны 689 адамды құрайды. Отбасылар саны - 146, халық саны 689 адам (2009). Ауылдық округте орта мектеп, емхана, балабақша, ауылдық клуб, кітапхана, Қазпошта бөлімшесі, байланыс бөлімшесі, мешіт бар. Шу ауылы КСРО Министрлер Кеңесінің 1962 жылғы «Шөл және шөлейт аймақтарды игеру туралы» Қаулысына сәйкес Тасты кеңшарының  №3 «Ірі қарамал» фермасынан бөлініп шығып, Шу кеңшары болып құрылған. Бұл аймақта колхоз құрылымы болмаған. Ауылдық кеңес төрағалары болып Әділова Шәмшия (1962-1976 жылдары), Әділов Тілеубай (1976-1986 жылдары), Ақылбаев Төлен (1986-1989 жылдары), Белхожаева Жомарт (1989-1992 жылдары), Тілеубергенов Құдайберген (1992-1993 жылдары) жұмыс атқарған. Кеңшар директорлары болып: Ауыл әкімдері болып Тілеубергенов Құдайберген (1993-1994 жылдары),Кетпенов Мұхамедия (1994-1999 жылдары),Жандәулетов Шарап (1999-2002 жылдары)қызмет атқарған.2002 жылдан бері Дастанов Бейсенбі ауыл әкімі қызметін атқарып келеді. 

