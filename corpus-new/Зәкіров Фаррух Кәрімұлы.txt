Зәкіров Фаррух Кәрімұлы - (16.4.1946 жылы туған, Өзбекстан, Ташкент) – өзбек әншісі, композитор, Өзбекстанның (1987), Қазақстанның (1995), Қырғызстанның (1996) халық артісі Ташкент консерваториясын бітірген (1969). 1969 – 71 жылы Өзбекстан эстрада оркестрінің әншісі болды. 1971 жылдан “Ялла” ансамблінің әншісі, 1976 жылдан көркемдік жетекшісі. “Ялла” ансамблінің дүние жүзіне танылуы Зәкіровтің шығарм-мен тығыз байланысты. “Түнгі жұлдыз”, “Сен болмасаң жанымда”, “Бәйшешек”, “Көңілді шайхана”, “Ләйлі – Мәжнүн”, “Лола”, “Үшқұдық”, “Шахрисабз”, “Өзбекстан Отаным”, т.б. әндердің авторы, әрі орындаушысы. Өзбекстан Мемлекеттік сыйлық лауреаты (1989), бірнеше медальдермен марапатталған.   

