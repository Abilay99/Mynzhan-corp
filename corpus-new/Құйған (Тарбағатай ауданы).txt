 Басқа мағыналар үшін Құйған деген бетті қараңыз. Құйған — Шығыс Қазақстан облысы Тарбағатай ауданындағы ауыл, Құйған ауылдық округі орталығы.  Аудан орталығы – Ақсуат ауылынан оңтүстік-шығысқа қарай 65 км жерде, Тарбағатай жотасының солтүстік етегінде, Ласты өзенінің жағасында.  1999 жылы жергілікті тұрғындар саны 2025 адам (1034 ер адам және 991 әйел адам) болса, 2009 жылы 1497 адамды (775 ер адам және 722 әйел адам) құрады. Іргесі 1930 жылы “Жас еңбек” ұжымшарының құрылуына байланысты қаланды. 2-дүниежүзілік соғыстан кейін көршілес жатқан үш ұжымшар негізінде құрылған “Ворошилов” ұжымшарының, 1957 жылы “Құйған” ұжымшарының, 1962 жылы “Тарбағатай” кеңшарының орталығы болды. Кеңшар негізінде 1997 жылы бірнеше шаруа қожалықтары құрылды.  

