Сүртісу, Күремөзен – Сарысу алабындағы өзен.  Ақмола облысының Қорғалжын, Қарағанды облысының Жаңаарқа аудандары жерімен ағады. Ұзындығы 104 км, су жиналатын алабы 6300 км.  Аймысық, Суықбастау тауларындағы бұлақтардан басталып, Қамыс елді мекеніне жетпей Сарысуға құяды.  Аңғары кең, арнасы көбіне тік жарлы. Жауын-шашын, жер асты суымен толығады. Көп жылдық орташа су ағымы 57 темір жол айырмасы тұсында 3,10 м/с. Алабы жайылымға, шабындыққа пайдаланылады.  

