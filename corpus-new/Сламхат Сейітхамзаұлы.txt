Сламхат Сейітхамзаұлы (15.10.1952 жылы туған, ҚХР, Алтай аймағы, Қаба ауданы Алқабек ауылы) - ақын. Алтай аймақтық педагогика колледжін (1973), Іле педагогика университетін бітірген (1985). 1973 - 1983 жылдары орта мектептерде мүғалім болған. 1983 - 1998 жылдары ҚХР, ШҮАР, Іле автономиялық облысы білім мекемесінде кеңсе меңгерушісі, саяси кадрлар басқармасының бастығы, Іле ағарту журналының бас редакторы болған. Өлең-толғаулары "Дала дабылы", "Алтай аясында", "Бәйшешек" атты ұжымдық таңдамалы жинаққа енген."Ақ жайқын" атты жыр жинағының авторы. 

