Дмитрий Ива́нович Блохинцев (1907, 29-желтоқсан, Мәскеу — 1979, 27-қаңтар, Дубна) — Кеңес одағының физигі, КСРО Ғылым академиясының мүшесі (1958), ӨКСР Ғылым академиясының мүшесі, Кеңес Одағы Коммунистік Партиясының 1943 жылдан бергі мүшесі. Бала кезінен ұшақ және зымыран жасаумен қызыққан ғалым, дифференциалды және интегралды есептеулердің негізін өз бетімен оқып, В. Оберт пен М. Фалирдің жұмыстарымен танысып,  К. Э. Циолковскиймен хат жазысып тұрған. ММУ-дың физика факультетін аяқтап (1930), осы университетте білім берумен айналысты (1936 жылдан бастап - профессор, одан кейін теориялық ядролық физика кафедрасының басшысы). ММУ-дың физика факультетіндегі ядролық физика бөлімінің негізін қалаған. 1935—1947 жылдар аралығында КСРО Ғылым Академиясының Физика институтында қызмет атқарған. 1947 жылдан бастап — Обнинск қаласындағы ғылыми зерттеу зертханасының директоры, осы зертхана негізінде кейінірек Физика-энергетикалық институттың негізін қалады. Дубна қаласындағы Біріккен ядролық зерттеулер институтының негізін қалаушылардың бірі. 1956 жылы он бір республиканың Өкілетті Уәкілдерінің Комитеті бірауыздан оны осы институттың алғашқы директоры етіп сайлады. 1956—1965 жылдар аралығында БЯЗИ-дың директоры, 1965 жылдан бастап — БЯЗИ-дың теоретикалық физика зертханасының директоры 

