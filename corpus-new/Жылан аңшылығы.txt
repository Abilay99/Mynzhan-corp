Жарғанаттар қараңғы үңгірде қозғалу үшін ультрадыбысқа сүйенеді. Бірақ бұл қабілет оларды торып жүрген жыртқыштардан қорғамайды. Ысылдағыш улы жыланның жылдамдығы сондай, ол олжасын қараңғыда да оңай ұстай алады. Бірақ олар мұны тас қараңғыда осындай дәлдікпен қалай істейді? Жарықты қабылдайтын көздерінен бөлек ысылдағыш улы жыланның тұмсығында инфрақызыл сәулелерге сезімтал сенсорлары болады. Инфрақызыл сәулелер электромагниттік спектрде адам көзіне көрінетін жарық жиілігінен төмен орналасқан. Инфрақызыл толқындар, жылулық сәулелер болып табылады, яғни олар жылы объектілерден бөлінеді. Мұндай сәуле шығару ғаламшардағы кез келген жылы қанды жануарға тән. Оны жылудың қозғалысын анық көрсететін инфрақызыл камера арқылы байқауға болады. Жылан тұмсығындағы сенсорлар жылулық сәулелерді сезеді. Жарғанат жақындаған кезде, жылан оны анық сезеді. Қолайлы сәт туғанда, жылан шабуыл жасайды. Бірақ адам бойында мұндай қабілеттің дамуы мүмкін емес. Сенсорлар жылан салқын қанды болғандықтан жұмыс істейді. Адамда мұндай сенсорлар болса, өз жылуымыздың әсерінен көзіміз көрмей қалар еді.https://www.twig-bilim.kz/film/infrared-snake-hunt-5720/https://www.twig-bilim.kz/film/infrared-snake-hunt-5720/ 

