Зың зың, Шымкенттің қыздары зың зың  — 2017 жылы қазан айында Қазақстанда және көршілес аймақтарда Ютюб желісінде кеңінен таралып кеткен вирусты музыкалық трек. Шымкенттің қыздары туралы рэп форматында айтылады.  Әннің музыкасы, мәтіні және аранжировкасының авторы — Болат Нұрымов."Зың" сөзі оңтүстік диалектінде, оның ішінде шымкенттік нұсқада "мықты", "керемет", "әйбат" деген сияқты мағыналар береді. Автордың бұл сөзді таңдау себебі - айтуға оңай болуы. Алайда бастапқы әуен 2006 жылы шыққан Дженнифер Лопес пен LL Cool J бірге орындаған "Control myself" әнінің үзіндісі болып табылады. YouTube платформасында кеңінен таралып кеткен видео нұсқадағы орындаушылар — Zhonti feat. NN-Beka. Тілі қазақша-орысша аралас.Видеоның бастапқы нұсқасындағы аудиосы еш өзгеріссіз болды. Кейін, "толық нұсқасы" (польни трек) шыққанда түпнұсқадағы 1 минуттық "зың" аудиосы қайырмасы болып кетті де, тағы да қосымша мәтін қосылып, екінші қайырмасында "Ақтаудың қыздары тәш" деген өзгертілген түрі қосылды. 

