* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Сами Туомас Хююпя (фин. Sami Tuomas Hyypiä; 7 қазан 1973 жыл, Порвоо, Финляндия) — фин футболшысы, қорғаушы. Финляндия Ұлттық құрамасының экс-ойыншысы. Финляндияның тоғыз дүркін үздік футболшысы. Финляндияның "ПаПе" клубының түлегі. Кейін "Куму", "МюПа-47" клубтарында біраз ойнап, Нидерландының "Виллем" клубына ауысты. Футболшылық ғұмырындағы басты жетістіктеріне "Ливерпуль" сапында ойнап жүргенде қол жеткізді. 2001 жылы "Ливерпуль" бес бірдей кубокты (Англия кубогы, Лига кубогы, Англия суперкубогы, УЕФА кубогы, УЕФА суперкубогы) иеленгенде Хююпя негізгі құрамнан берік орын алған еді.  Хююпя мерсисайдтық клуб сапында 10 маусым тұрақты ойнап, 2009 жылы мамыр айының соңында Германияның "Байер" клубына ауысты. Бір маусым үнемі негізгі құрамда ойнады да, клубқа даниялық Даниэль Аггер келген соң алаңға сирек шығатын болды.  Солайша 2011 жылы клубпен келісім шартты ұзатпай, карьерасын толық аяқтады. Футболды аяқтаған соң бапкерлікпен айналысты. 

