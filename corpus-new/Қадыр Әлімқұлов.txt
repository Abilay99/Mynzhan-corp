Қадыр Әлімқұлов (1 қаңтар 1949 жылы Алматы облысы Басши (қазіргі Шормақ батыр) ауылында туған) - журналист, қоғам қайраткері.. ҚазМУ-ді бітіріп (1975), "Социалистік Қазақстан" газетіне тілші болып орналасқан. 1977-1979 жылдары "Білім және еңбек" журналында жауапты хатшы, 1979-1982 жылдары Қазақ теледидарында комментатор, 1982-1986 жылдары "Социалистік Қазақстан" газетінің Алматы облысындағы меншікті тілшісі, 1986-1990 жылдары Алматы облысы партия комитетінің үгіт және насихат бөлімі меңгерушісінің орынбасары қызметін атқарған. 1990 жылы Қазақстан Республикасы Президентінің Әкімшілігінде жауапты қызметте істеген. Қазір Қазақстан Республикасы Президент Әкімшілігінің жалпы бөлімінің редакциялық сараптама секторының меңгерушісі. "Тағдыр көзіндегі тамшы" (1999), "Жан тұңғиығындағы жауһарлар" (2000), "Сартап сағынышым сағымданған" (2001) және "Тәуелсіздік" (2002) жыр жинақтары жарық көрген. Ақын М.Қайырбековпен бірігіп жазған "Сүзге сұлу" поэтикалық драмасы Ел тәуелсіздігінің 10 жылдығына орай өткізілген республикалық жабық байқауда екінші жүлде ие болып, жеке кітап болып шыққан. Қазақстанның еңбек сіңірген қайраткері.   

