Мукополисахаридтер (лат. mucus — «кілегей») немесе Гликозаминогликандар — гетерополисахаридтер класына жататын үлкен молекулалы табиғи қосылыстар.  Мукополисахаридтер сополимерлер, екі не бірнеше моносахаридтерден тұрады. Мукополисахаридтер суда, тұзды суда жақсы ериді, спирт, ацетон, эфир т. б. органикалық ерітінділерде ерімейді. Судағы ерітінділері кілегейлі келеді. Мукополисахаридтер ағзада ақуыздармен қосылыс жағдайында, яғни мукопротеидтер түрінде болады. Химиялық құрамына байланысты қышқыл және бейтарапты қасиетті мукополисахаридтер бар. Мукополисахаридтер барлық дерлік орган, тканьде болады, биологиялық маңызы: мукопротеидтер, гликопротеидтер құрамына кіреді, ал бұлардың көбі — ферменттер мен гормондар. 

