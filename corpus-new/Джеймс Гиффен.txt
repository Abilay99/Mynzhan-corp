Джеймс Гиффен - американдық бизнесмен және бұрынғы АҚШ-КСРО сауда-экономикалық кеңесінің басшысы. Mercator Corporation компаниясының басшысы және негізін салушы. Гиффен Қазақгейт жанжалында басты айыпталушы болды. Гиффен 1941 жылы АҚШ-та туған. Колледж бітірген соң Гиффен Armco Steel-дің еншілес компаниясына жұмысқа тұрады. Ол жақта компания басшысы - Уильям Веритимен жақынырақ танысты. 1970-ші жылдары Гиффен КСРО-да өзіне пайдалы байланыстар тапты. Суық соғыс кезінде Гриффен бірнеше компанияларда Американдық сауда консорциумының пайда болуына септігін тигізді. Сол жылдары Михаил Горбачёвпен болған американдық компаниялардың кеңестік нарыққа кіру келіссөздеріне қатысты. Гиффен сот процессі кезінде ЦРУ-ның мақұлдауымен іс атқарғанын мәлімдеді. ЦРУ бұл іске қатысы бар құпия құжаттарды жариялауға бас тартты. Гиффен қорғаушылары Джеймстің Қазақстан басшылығының тапсырысын орындағанын, Қазақстан шетелдік мемлекет ретінде өз қөзқарасына қарай және АҚШ үкіметі мүдделерін қанағаттандыруына қарай ненің заңды екендігін анықтай алатындығын атап өтті. Сот процессі 2010 жылдың қарашасында аяқталды; американдық округтің судьясі Уильям Поли сот процессі кезіндегі жарияланбаған құпия құжаттармен танысқанын, және соған орай Гиффенді түрмеге қамаудан, оған айыппұл салудан бас тартатынын мәлімдеді. 

