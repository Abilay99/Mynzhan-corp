Гуанозинфосфор қышқылы (гуанин нуклеотидтер, гуанозинфосфаттар, ағылш. guanosine phosphoric acid) — гуанин, рибоза жене фосфор қышқылының қалдығынан тұратын нуклеотид. Гуанозин - 5- монофосфат (ГМФ) тірі организмдерде кеңінен таралған. Пуриндердің синтезінде ГМФ ксантозиномонофосфор қышқылынан түзіледі және ол басқа гуанозинфосфор қышқылдарының синтезделуінде бастапқы қосылыс болып табылады. Гуанозин - 5-дифосфат (ГДФ) гуанозин - 5-монофосфаттың фосфорлануының немесе гуанозин - 5-трифосфаттың (ГТФ) дефосфорлануының нәтижесінде түзіледі. ГТФ - белок биосинтезіне, глюконеогенезге, май қышқылының белсендірілуіне жəне басқа процестердің жүруіне энергия беретін қосылыс, əрі РНҚ-ның синтезінде субстрат болып табылады. 

