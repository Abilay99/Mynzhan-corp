Ярослав Домбровский (пол. Jarosław Dąbrowski, 13 қараша 1836, Житомир — 23 мамыр 1871, Париж) — поляк революционері, Париж комуннасының(1871) әскери қайраткері. 1859-1961 жылдары Петербургте Бас штаб академиясында білім алды. З.Сераковскиймен бірге поляк офицерлерінің революциялық үйірмесін басқарды. Ол сонымен қатар орыс және поляк халықтарының революциялық одағын қолдады, Варшавада 1863-1864 поляк көтерілісін дайындаған қызылдар партиясын басқарды. 1862 жылы 14 тамызда тұтқынға алынды. 1864 жылы Ярослав 15 жылға жер аударылды. Мәскеуде түрмеден қашып, орыс революционерлерінің көмегімен Францияға кетті. Парижде поляктің демократиялық эмиграциясы басшылыраның бірі болды. Ол сонымен қатар Париж Комуннасын қорғауға бар күш-жігерін, әскери талантын жұмсады. Ярослав версалдықтармен болған шайқаста қаза тапты.  

