Үлкен Ашанохы обалары —  Алматы облысы Ұйғыр ауданы Кіші және Үлкен Дихан ауылдарына таяу жердегі обалар тобы. Оны 1956 ж. Жетісу археологиялық экспедиция (жетекшісі Е.И. Агеева) зерттеп, 31 жерден 260-қа жуық обаларды картаға түсірген. Обалардың аумағы әр түрлі: 6 — 10 м, 7 — 12 м, 8 — 16 м, биіктігі 0,3 — 1,1 м, 0,2 — 0,8 м. Обаларға арнаулы қазба жүргізілмегендіктен, тұрғындарының қай мезгілде өмір сүргендігі толық анықталмаған. "Үлкен Ашанохы обаларын" ғалымдар шамамен б.з.б. 3 — 1 ғасырларда өмір сүрген үйсіндердің мекені деп жорамалдайды. 

