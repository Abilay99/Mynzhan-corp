Зинулла Айдарұлы Назаров (1.5.1949 жылы, Ақтөбе облысы Алға ауданы Шибаевка ауылында туған) – медицина ғылымдарының докторы (1995). Ақтөбе мемлекеттік медицина институтын (1973, қазіргі Батыс Қазақстан мемлекеттік медицина академиясы) бітірген. Қостанай, Ақтөбе қалаларында дәрігер, Ақтөбе мемлекеттік медицина институтында ассистент, доцент (1973–96) қызметтерін атқарды. 1999 жылдан кафедра меңгерушісі. «Қазақстан халқының әр түрлі этникалық топтарындағы алкоголизмнің әлеуметтік және биологиялық предикторлері» тақырыбында докторантуралық диссертация қорғады. 50-ден астам ғылыми жарияланымның авторы.   

