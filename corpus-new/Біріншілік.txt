Чемпионат — спорттың әр түрінен жыл сайын өткізілетін республикалық, еуропалық, азиялық, әлемдік, т.б. біріншіліктер.  Ч-тың командалық, жекелей-командалық, жекелей түрлері бар. Командалық Ч-та жеңіс тұғырына команда құрамы түгел көтеріліп, барлық мүшелері чемпион атағына ие болады, мыс., футбол, баскетбол, волейбол, т.б. Жекелей-командалық Ч-та командамен қатар спорт түрінің жеке бағдарламасын орындаушылар жеңімпаз аталады, мыс., бокс, күрес, т.б. спорт түрлерінде салмақ дәрежелері бойынша чемпиондық атақ сарапқа салынады. Жекелей Ч-та спортшылар көп сайыста, жеке қашықтықтарда, т.б. жарыс бағдарламасында жеңімпаздарды анықтайды. 

