Айбикешақпақ - Қарағанды облысы Қарқаралы ауданының солтүстік-шығыс шетін ала аудан орталығы Қарқаралы ауылының солтүстік-шығысына таман 90 км жерде орналасқан шоқы.  Абсолюттік биіктігі 608 м. Ұзындығы мен ені бірдей 5-6 км. Беткейлері аз тілімделген, солтүстік-шығысы едәуір тік, жартасты келеді. Топырағы қызыл коңыр. Дала өсімдіктері мен аң-құстары көп тараған. Негізінен кембрий жыныстарынан түзілген.  

