Шажырқай(Mesenterіoum), мезентерий — тірі организмнің құрсақ қуысындағы мүшелерін бекітіп, бірқалыпты ұстап тұратын сіңір. Ұрықтық даму кезінде Шажырқайдың екі түрі байқалады (арқа және құрсақ Шажырқайы). Кей организмдерде арқа Шажырқайы жойылып кеткен. Бекіре тұқымдас балықтарда құрсақ жақ ішек Шажырқайы болады, ол басқа омыртқалы организмдерде бауырдың орақ тәрізді сіңірі түрінде кездеседі. Шажырқайда лимфа түйіндері, жүйке тарамдары, қан тамырлары болады. Қшек бойындағы үлкен иірім қабаттарға май жиналады.  

