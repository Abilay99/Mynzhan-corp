 Басқа мағыналар үшін Амангелді деген бетті қараңыз. Амангелді (бұрынғы атауы - Батпаққара) — Қостанай облысы Амангелді ауданындағы ауыл, аудан және Амангелді ауылдық округі орталығы.  Облыс орталығы – Қостанай қаласынан оңтүстік-шығысқа қарай 500 км-дей жерде Жалдама өзенінің Торғай өзеніне құяр оң жағасында шөлейт белдемде орналасқан.  1999 жылы жергілікті тұрғындар саны 6642 адам (3352 ер адам және 3290 әйел адам) болса, 2009 жылы 7569 адамды (3634 ер адам және 3935 әйел адам) құрады. Ауылда Амангелді Имановтың мұражайы бар.  

