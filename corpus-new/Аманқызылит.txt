Аманқызылит – Ақтаудың солтүстігіндегі ойпаң. 1953 ж. дейін Чапаев атындағы ұжымшардың орталығы болған. Суы мол, тұзды, тайыз бірнеше құдықтар бар. Негізгі су көзі – Сырымның Қоңырдаңы деп аталатын қазба тоғанға түсетін қар, жаңбыр суы. Ойпаң ішіндегі төрткіл үстінде күмбез, сағана тамдар бар. Солтүстік-батысындағы топырағы қызғылт жал аты – Қызылит. Солт. жағынан Кеңсай деп аталатын сай бастау алып, аяғы Ауыздыбас ойына тіреледі. Аманқызылит Үстірттен Бозащыға баратын ежелгі керуен жолының бойындағы бекет болып саналады.    

