Шуақаев Марат Қапашұлы (14.6.1950 жылы туған, Қостанай қаласы) – техника ғылымының докторы (1996). ҚазМУ-ды (1972, қазіргі ҚазҰУ) бітірген. Қазақ КСР-і Мемлекетік жоспарлау комитетінің есептеу орталығында (1974–1975), Ресей ғылым академиясының Жүйелік анализ институтында директордың орынбасары болған. 1994 жылдан Қазақ ұлттық техникалық университетінде кафедра меңгерушісі қызметін атқарады. Ғылыми еңбектері басқару теориясы саласындағы есептерді шешуге арналған.  

