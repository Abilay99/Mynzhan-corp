Радиогендік газдар. Үш топшаға жіктелетін табиғи газдар тобы: 1) радиоактивті элементтердің, негізінен алғанда радийдің, уранның, торийдің өздігінен ыдырауы нәтижесінде қалыптасатын газдар; бұл топшаның ең басты өнімі гелий болып табылады. Радиоактивті К40 изотобының геологиялық уақыт аралығында ыдырау өнімі болып табылатын Аг40 изотобы да осы категорияға жатады; 2) суға, минералдарға, таужыныстардағы органикалық заттарға радиоактивті сәулелердің тигізген әсері нәтижесінде қалыптасатын газдар; мұның нәтижесінде сутек, оттек, көміртек тотығы, көмір қышқылы, газтүріңдегі және сұйық көмірсутектер түзіледі; 3) ядролық реакциялар нәтижесіңде қалыптасатын газдар.  

