Атасу көшесі (Астана) - Бұрынғы атауы Планетный көшесі. Атасу көшесі Қабанбай батыр даңғылынан басталып, Қарасақал Ерімбет, Жекебатыр, Х.Досмұхамедұлы, Е.Тайбеков көшелерімен қиылысып, Алпамыс батыр көшесінде аяқталады. Ұзындығы -425,7 м.Атасу - Сарысу өзенінің сол жақ саласы, ол Қарағанды облысының Жаңаарқа ауданының жерімен ағады. Ұзындығы - 177 шақырым. Қызылту, Ұзынжал тауларындағы бұлақтардан бастау алып, Сарысуға қүяды. Негізгі салалары: Былқылдақ, Қарақоға, Қарқымбай, Исабек, Қарасу, Боранбай.  

