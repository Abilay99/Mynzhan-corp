Красноармейское — Батыс Қазақстан облысы Бәйтерек ауданындағы ауыл, Январцев ауылдық округі құрамында. Аудан орталығы - Переметное ауылынан солтүстік-шығысқа қарай 97 км жерде, Жайықтың оң саласы - Быковка өзенінің аңғарыңдағы боз, бетеге, т.б. әр түрлі шөптер өскен карбонатты қара топырақты дала белдемінде орналасқан. 1936 жылы құрылған «Заветы Ильича» астық ұжымшарының бөлімшесі болып келген. 1997 жылдан Красноармейское және Спартак ауылдарында 28 шаруа қожалығы құрылған. Орталау мектеп, клуб, кітапхана, фельдшерлік-акушерлік пункт, т.б. мекемелер бар. Тұрғындары елді мекендермен автомобиль жолы арқылы қатынасады. 

