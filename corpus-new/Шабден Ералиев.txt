Шабден Ералиев (1898, Шу өзенінің бойында,  Сарысу ауд. - 2 қараша 1928, Форт Шевченко) - кеңес қайраткері. Сауатын ауыл молдасынан ашып, 1911-15 ж.  Түркістан жер шаруашылығы училищесін, 1915-17 ж. Ташкенттегі  орыс-қазақ  училищесін бітірген.  Еңбек жолын  Сарысу ауданының аумағында ауыл шаруашылығы санағын  жүргізетін мекемеде тіркеуші  болып істеуден бастады. Ұзамай болыстық  жер бөлімінің  меңгерушісі, одан соң аудандық милиция  бөлімінің бастығы міндетін атқарды.  1919 ж.  Түркістан майданы саяси басқармасының инспекторы  болды. Сол шақта ішкі істер халық комиссариаты  курсына оқуға жіерілді. 1921-23 ж. Түркістан милиция басқармасының  инспекторы,  1293-25 ж.  Ақмола уездік милиция бөлімінің бастығы,  Ақмолы губкомы  бөлім меңгерушісінің орынбасары, губкомның бюро мүшесі болды. 1925-28 ж. Ақмола уездік  аткомда  әкімшілік бөлімінің  бастығы,  атком төрағасы  болып істеді. Қазақстан Орталық атқару  Комитетінің жауапты қызметкері, Адай округтік  атком төрағасының  орынбасары,  ҚазОАҚ мүшесі болды. Дұшпандардың қастандығынан  Каспий теңізінде  қаза тапты. Форт Шевченкоға жерленген.  

