 Эбигейл Смит Адамс ( ағыл. Abigail Smith Adams, 22 қараша 1744 – 28 қазаң 1818) – Америка Құрама Штаттарының президенті Джон Адамстың жұбайы, 1797 жылы 4 наурыз – 1801 жылы 4 наурыз аралығында   АҚШ-тың Бірінші ханымы. Эбигейл 1744 жылы Уэймутта, Массачусетс-Бэй провинциясында дүниеге келген. Құмар оқырман ол өте білімді қыз болды, поэзия, философия және саясатты жете түсінген. Эбигейл Джон Адамспен бұрыннан таныс болса да, байыпты қарым-қатынастары тек 1762 жылы басталды. 1764 жылдың қазаңыңда олар некелесті. Жұбайларда үш ұл мен екі қызы болды, ал олар бірге елу жылдай тұрды.  Джон Адамстың ұзақ іс-сапарлары кезінде Эбигейл көптеген хаттар арқылы күйеуімен байланыста болды. 1784 жылы ол жұбайымен бірге Парижге көшеді, сол жерде Джон елші ретнінде тұрды.  Джон Адамс Америка Құрама Штаттарының бірінші вице-президенті атанғанда, Эбигейл президенттің әйелі Марта Вашингтонмен достасып, оған ресми кештерді шетелде алған тәжірибеның арқасында ұйымдастыруға көп көмегін тигізді. Бұндай іс-шараларды ол оның күйеуі 1797 жылы АҚШ президенті сайланғаннан кейін де ұйымдастыруды жалғастырды. 1800 жылы ел астанасын Вашингтон қаласына көшіргеннен кейін Эбигейл Адамс Ақ үйдің бірінші бәйбәшесі атанды. 1801 жылы президенттік сайлаудағы жеңілістен кейін олар Массачусестқа қайтады.  Эбигейл 1818 жылы 28 қазаңда іш сүзектен қайтыс болады. Оның 74 жылдығына тек екі апта қалған еді. Өзінің күйеуінің қасында көмілген. Бірнеше жылдан кейін оның ұлы – Джон Куинси Адамс Америка Құрама Штаттарының алтыншы президенті болды.  

