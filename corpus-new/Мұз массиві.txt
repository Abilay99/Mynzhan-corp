Мұз массиві - жазда ұзақ уақыт бір ауданда сақталатын, жүздеген км жерді алып жатқан теңіз мұздарының жиынтығы. Мұз массивін мұхиттық, теңіздік және жергілікті деп бөледі. Кеме жүзуіне айтарлықтай кедергі жасайды. Басым желдің әсерінен әрбір мұзды теңіздегі ысырынды зонада мұз массиві қалыптасады, ал кірме зонада жылым түзіледі. Солтүстік Мұзды мұхитта шеткі теңіздерге сілемдері таралған мұхиттық мұз массиві бар. Антарктиканың суларында мұз массиві барлық ірі жаға иіндерінің батыс жақтарында байқалады.   

