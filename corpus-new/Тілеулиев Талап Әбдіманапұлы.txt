Тілеулиев Талап Әбдіманапұлы (2.1.1941 ж.т., Оңт. Қазақстан облысы Шымкент қ.) – экономика ғылымының докторы (1984), профессор (1984). Қазақ КСР-інің еңбек сіңірген ғылыми қайраткері (1984). Қазақ политехникалық институтын (1964, қазіргі Қазақ ұлттық техникалық университеті) бітірген. Қарағанды политехникалық институты нда лаборант, стажер-зерттеуші (1964–66), 1966 жылдан қазіргі Қазақ ұлттық техникалық университетінде аспирант, аға оқытушы, кафедра меңгерушісі қызметтерін атқарды. Ғылыми еңбектері өндірісті басқару функциялары мен методологиясына арналған.   

