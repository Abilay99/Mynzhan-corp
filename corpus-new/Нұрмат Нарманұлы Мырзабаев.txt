* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Нұрмат Нарманұлы Мырзабаев (11 қараша, 1972, Қазақ КСР, КСРО) — қазақстандық футболшы, бапкер. Қазақстан Ұлттық футбол құрамасының қорғаныс шебінде ойнаған.   Карьерасында "Тараз", "Аксесс-Есіл" (Қазіргі "Қызылжар"), "Ертіс", "Ақтөбе" клубтарында доп тепті. 1996 және 2002 жылы Қазақстан чемпионы атанды. 2007 жылы туған клубы Таразда ойнап жүріп футболшылық карьерасын аяқтады. Қазір бапкерлікпен айналысады.   Ұлттық құрама сапында 1998-2003 жылдар аралығында ойнады. 16 кездесуде алаңға шықты. Тұңғыш рет 1998 жылы бапкер Сергей Гороховодацкийдің кезінде шақырылып, Тайландта өткен Азия ойындарына қатысты да, бірнеше кездесуде ойнап, 10 желтоқсан күні Катар құрамасының қақпасына бір гол соқты. Бұл ойында Қазақстан 2:0 есебімен жеңіске жетті.  2003 жылы 29 сәуір күні сырт алаңда Фарер аралдарымен кездесуде ұлттық құрама жейдесін соңғы рет киді. Бұл кездесуде Қазақстан 1:2 есебімен ұтылып қалды.  

