 Басқа мағыналар үшін Айдаhар (мағына) деген бетті қараңыз.  Айдаһар туралы (Drakensberg) — Оңтүстік Африкадағы таулы массивтер Негізінен, Оңтүстік Африка Республикасы жерінде орналасқан. Солтүстікінде Саби, оңтүстігінде Грейт-Кей өзендерімен шектелген. Ең биік жері 3482 м (Табана-Нтленьянга тауы). Базальттан құралған беткі қыртысының негізін құмдақтар басып жатыр. Жер бедері төрткүл үстіртті. Тіктеу келген тау беткейлері сай-жыралармен тілімделген. Жылына 2000 мм-ге дейін жауын-шашын түсетін шығыс бөлігінің 1200 м-ге дейінгі биіктігін тропиктік ормандар, ал құрғақтау батыс бөлігін саванналық биік шөптесіндер мен бұталар алып жатыр. Биік белдеулерінде таулық шалғындар мен қорымдар кездеседі. Қыс айларында тау бастарына қар түседі. Аумағында Голден-Гейт-Хайлендс, Ройял-Натал, Сехлабатебе ұлттық саябақтары орналасқан.  

