Oman Oil Company — Оманның мемлекеттік мұнай компаниясы. 1992 жылы Оман сұлтандығының мұнай мен минералдық қорлар, қаржы мен экономика министері құрған.  Өңделмеген мұнай, табиғи газ, газконденсат сұйықтықтарын геология барлау, бұрғылау, пайдалану, өндіру, тасымалдау, өңдеумен айналысады. Компания өз елінде де, сырт жерлерде де энергетикалық өнеркәсіпте стратегия инвестиция жұмсау мақсатын көздейді. Бұл компания Қазақстанның мұнай-газ секторында жұмыс істеуші шетелдік кәсіпорын болып саналады және Қазақстанның мұнай-газ өнеркәсібін дамытуға қатысады. Атырау облысындағы «А» және «Е» барлау блоктарында барлауға және мұнай өндіруге, Маңғыстау облысының Түпқараған ауданындағы Дөңге кенішінде көмірсутек шикізатын өндіруге, Каспий құбыр желісі консорциумының жұмысына қатысуға ҚР Үкіметінен рұқсат алған. Дөң кенішінде кәсіпорын өзінің мұнай-газ бизнесіндегі әріптесі «Партекс» компаниясымен бірлесіп жұмыс істейді. 

