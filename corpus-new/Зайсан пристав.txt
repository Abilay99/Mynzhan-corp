Зайсан Приставы - Ресей империясы сол кездегі Семей облысы аумағында Зайсан, Күршім, Бұқтырма өлкелерінің қазақтарын басқару үшін 1868 жылы құрған пристав. Алғашында Зайсан приставының жері Зайсан каласынің екі жағындағы солүстік. және оңтүстік бөліктерге бөлінді. 1870 жылы 1 қаңтарда Семей облысының шекаралық межесі өзгертіліп, соған сәйкес Зайсан приставының жаңа шекарасы белгіленді. Осы шекара бойынша Зайсан приставының құрамына 2 станица, 4 кент, 14 болыс, 104 ауыл, 20974 үй кірді. Басқару орталығы – Зайсан кенті болды. Зайсан приставы тұрғындарының саны 1891 жылы 109387 адамға жеткен (104811 қазақ, 1478 орыс казак). Олар, негізінен, мал шаруашылығымен және егіншілікпен шұғылданған. 1895 жылы 25 наурызда Ресей империясының Ақмола, Семей, Жетісу, Орал және Торғай облыстарын басқару ережесіне” сәйкес Зайсан приставы Зайсан уезі болып қайта құрылды.   

