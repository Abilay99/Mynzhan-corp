* Кәсіби клубтарда соққан голдары мен ойындары тек әртүрлі ұлттық лига чемпионаттарында ғана саналады. ** Ресми матчтарда ұлттық құрамда болған ойындары мен голдар саны. Рикарду Алешандре Мартинш Суариш Перейра (порт. Ricardo Alexandre Martins Soares Pereira; 11 ақпан 1976 жыл, Монтижу) — португалиялық футболшы, Португалия ұлттық футбол құрамасының экс-қақпашысы. Ұлттық құрама сапында 2001 жылы ӘЧ-2002 іріктеуінде Ирландияға қарсы ойында алаңға шықты.  2004 жылы Португалияда өткен Еуропа біріншілігінде құраманың негізгі қақпашысы болды. Рикарду турнирде жақсы ойнады, бірақ "қақпада Рикарду емес, Витор Байя тұрғанда Португалия финалда Грекиядан ұтылмас еді" деушілер көп болды. Оған себеп, грекиялық шабуылшы Ангелос Харистеас ойын тағдырын шешкен жалғыз допты соққанда Рикарду қақпаны тастап шығып, допқа ұмтылғанымен жете алмай қалған еді. Соған қарамастан Рикарду құрамада ойнауын тоқтатқан жоқ. 2006 жылғы әлем біріншілігінің ширек финалында Португалия мен Англия пенальти тебісті де, Рикарду үш соққыны қайтарды.  2008 жылғы Еуропа біріншілігінде Португалия ширек финалда Германиядан ұтылып қалды. Бұл Рикардудың құрама сапындағы соңғы ойыны болатын. 

