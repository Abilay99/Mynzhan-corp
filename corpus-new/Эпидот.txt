Эпидот (грек. erіdotes – өсім) – силикаттар класына жататын минерал. Хим.формуласы: Ca2(AlFe)3 [Sі2O7] [SіO4] О(ОН). Қоспалары: Pb, Cr, Mn2+, Sr, Mg. Э-тың магнийлі (пикроэпидот), хромды (тавмавит), сілтілі (пушкинит), т.б. түрлері болады. Моноклиндік сингонияда кристалданады, жеке кристалдары ұзынша призма, ине, жапырақ, друза тәрізді болып келеді, тұтас түйірлі масса. Сәуле тәріздес немесе параллель орналасқан минералдық агрегаттар құрайды. Эпидоттың жымдастығы жетілген, түсі жасыл, сары, жасыл сары, сұр, кейде қара, қызғылт күлгін, шыныдай жылтыр болады. Қатт. Моос шкаласы бойынша 6,5 – 7; тығызд. 3,21 – 3,25 г/см3. Э. дала шпаттарының өзгерулерінен түзіледі және жапсарлық белдемдерге, скарндарға, гранитоидтарға тән келеді. Эпидоттың әдемі кристалдары Ахматов кенішінен (Оңт. Орал) табылған. Оның мөлдір түрлерін зергерлік істе қолданады.Ғ. Атаева <references>  

