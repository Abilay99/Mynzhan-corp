Қозғалмалы  белдемдердің (белдеудердің) даму сатылары (кезеңдері) — магматизм мен эндогендік минералдану процестерінің арнаулы түрлерімен сипатталатын қозғалмалы белдемдер дамуының нақтылы кезендері; басты-басты үш сатыға сараланады: 1) нақты геосинклиіндік саты; 2) геосинклиннің қозғалмалы  қатпарлы белдеуге ауысу сатысы; 3) козғалмалы  қатпарлы белдеудің даму сатысы, бұл сатылар геосинклин дамуының басты-басты үш кезеңіне — нақты геосинклиндік, орогендік және посторогендік кезеңдерге  сәйкес келеді. Қозғалмалы белдемдердің (белдеулердің) әрбір даму сатысы (кезеңі) тек өзіне ғана тән  геологиялық формациялармен сипатталады. Қатпарлы белдеу өңірлеріндегі осы формацияларды зерттеу сол белдеудің даму тарихын сатылай отырып қадағалауга мүмкіндік береді.   

