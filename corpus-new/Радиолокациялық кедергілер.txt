Радиолокациялық кедергілер  — радиолокациялық құралдардың:радиолокациялық станциялардың, басқарылатын ракетхчардың немесе авиабомбалардың өздігінен бағытталатын бас бөліктерінің, радиожарғыштардың және т.б. қалыпты жұмысын қиындататын немесе бұзатын электрмагниттік сәулелер. Олар радиоэлектрлік кедергілердің құрамдас бөлігі болып келеді. Радиолокациялық кедергілер радиолокациялық станциялардың индикаторларында олардың операторларының жұмыстарын едәуір қиындататын шу фонын немесе нысаналардың жалған белгілерін жасайды. Кедергілер радиолокациялық станциялар жүйесіне ықпал ете отырып, мәліметтерді автоматты өңдеу құрылғыларына шамадан тыс жүк түсуін, нысаналарды автоматты түрде сүйемелдеуді бұзуды, олардың орны мен қозғалыс параметрлерін анықтауда үлкен қателер жіберуді тудыруы мүмкін.  

