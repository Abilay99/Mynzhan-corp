 Құдыс Әбсәмбетов (1.1.1920 жылы туған, Жамбыл ауданы, Аққайнар ауылы) — педагог, Социалистік Еңбек Ері. 1949 жылы ҚазПИ-ді бітірген. 1941-45 жылдары Ұлы Отан соғысына қатысқан. 1946-48 жылдары Прудки орта мекгебінде директор, 1949- 57 жылдары Қарғалы орта мектебінде, Қарақыстақ ауылындағы Октябрь орта мектептерінде мұғалім, мектеп директорының оқу ісі жөніндегі орынбасары. 1957 жылдан Қарғалы орта мектебінің директоры болды. 2 мәр­те Ленин, Ұлы Отан соғысы ордендерімен, жиырмадан аса медальмен марапатталған. Жамбыл ауданының Құрметті азаматы.   

