Владимир Зейноллаұлы Жұмақанов - ҚР ҰҚК-нің төрағасы. 1955 жылы 7  қарашада РКФСР-дың Свердлов облысы Гарин ауданының Дулково ауылында туған. С.М. Киров атындағы  Қазақ мемлекеттік университетін (1977); Ф.Э. Дзержинский атындағы КСРО МҚК жоғары Қызыл Тулы мектебін (1989) бітірген. 1977 жылдан - С.М. Киров атындағы  Қазақ мемлекеттік университетінің ғылыми  қызметкері. 1982 жылдан -  қауіпсіздік органдарында -  ҚР ҰҚК Департаментінде бөлім бастығының орынбасары, бөлім бастығы, басқарма бастығы, Департамент бастығының орынбасары,  ҚР ҰҚК төрағасының кеңесшісі. 2001 жылдан -  ҚР ҰҚК Лаңкестікке қарсы күрес департаментінің бастығы. 2010 жылдың  қыркүйек айынан бері -  ҚР Ұлттық қауіпсіздік комитеті төрағасының бірінші орынбасары. II дәрежелі «Айбын» (2004), II дережелі «Даңқ» (2008) ордендерімен; 8 медальмен марапатталған.  ҚР ҰҚК  Құрметті  қызметкері. Генерал-майор.Үйленген. Ұлы бар.  

