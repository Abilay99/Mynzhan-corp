Агуадилья (ис. Aguadilla) —  Пуэрто-Рикодағы қала. Агуадилья қаласы аралдың солтүстік-батысында жатыр, Атлант мұхитының жағалауында, Агуада және Мока қалаларынан солтүстікке, Кулебринас өзенінің жағалауында орналасқан. Әкімшілік жағынын Агуадилья 18 аймаққа бөлінген. Сан-Карлос-Агуадилья мекені 1770 жылы құрылды. 1775 жылы мұнда шіркеу салынды. Тәуелсіз қауым ретінде Агуадилья Агуаладан 1780 жылы бөлінді. Санто-Домингода 1776 жылы орыналған бірінші отаршылдық құрылымға қарсы көтерілістен кейін, испан халқының бөлігі Пуэрто-Рикоға қашып, Агуадильяда қалып қойған. 1860 жылы Агуадилья қала статусына ие болады. 1923—1973 жылдар аралығында  Агуадильяда «Рэми» (Ramey) америка әскери-әуе базасы болған, мұнда стратегиялық бомбалаушы B-52 (72-ші эсккадрилья) тұрақталды. 1973 жылы база Пуэрто-Риконың азаматтық өкіметіне тапсырылды, кейінірек оны Халықаралық Рафаэль Эрнандес әуежайына айналдырды. 1944 жылдың 7 қарашасында Агуадильяда Пуэрто-Риконың тарихындағы ең ірі теміржол апаты орын алды. Рельстен шығып кеткен пойызда 16 адам қаза тауып, 50 адам түрлі жарақат алды. Ертеректе тұрғындардың басты кәсібі балық аулау болатын. Қазіргі таңда Агуадилья ірі индустриялық аймақ, қалада жеке филиалдары мен бірқатар банктері де бар, аралдың солтүстік-батысында ірі сауда орталығы салынды. Қала шаруашылығы үшін ең маңызды табыс көзі туристтік бизнес —  Агуадильяда жағалау бойында ғажайып жағажайлар орналасқан. Қалада үш университеттің студенттік қалашықтары бар —  Пуэрто-Рико университетінің, Метрополитен және Америкааралық университеттердің. Агуадильяның әнұранының авторы пуэрто-рикалық сазгер Рафаэль Эрнандес Марин. 

