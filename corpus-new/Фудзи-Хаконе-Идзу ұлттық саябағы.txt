Фудзи-Хаконе-Идзу ұлттық саябағы - 1232 км аумақты алып жатқан бұл ұлттық саябақтың негізгі назар аударар нысаны — Фудзияма тауы. Саябақ, сондай-ақ жапондардың діни және мәдини өмірінің орталығы болып табылады. Ыстық бұлақтар, қатқан лавалардан пайда болған жартастар мен каскадтар бұл өлкедегі геотермальды белсенділікке дәлел болады. Идзу түбегінің жанында 7 белсенді жанартаутекті аралдар орналасқан. Адамдар мұнда кактустың 2500-ден астам түрлерін алып келген, олар саябақтың арнайы бөлінген жерінде өсіріледі. Саябақты, сондай-ақ құстардың көптеген түрлері мен жапон кеміргіші — сони мекендейді.   

