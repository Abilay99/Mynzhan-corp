Қуанай Қосдәулетов, Қуанай хазірет (1863, Жымпиты, Қособа а. — 1937) — діндар, хазірет, саяси қуғын-сүргін құрбаны. Бағдат қаландағы Жоғары діни оқу орнын үздік бітіріп, Стамбул қаласындағы Айя София мешіт-медресесінде имам болған. Күнбатыс Алашордасы басшыларына рухани қолдау көрсетіп, ақыл-кеңесін беріп отырған. 1928 жылы үш жылға жер аударылып, дүние-мүлкі тәркіленген. Қуанай 1937 жылы РКФСР Қылмыстық кодексінің 58-бабының 2, 6, 7, 11-тармақтарымен айыпталып, «үштіктің» қаулысымен атылған. 1958 жылы ақталды.   

