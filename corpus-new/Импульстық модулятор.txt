Импульстық модулятор- радиотаратқыштың жұмысын басқаратын қуатты электр импульстың тудыратын құрылғы. Импульс тудыру ерекшеліктері бойынша ол төменгі кернеулі импульсты күшейткіш және жоғары жиілікті қуатты импульсты тікелей тудыратын құрылғы болып ажыратылады. Соңғысы жиірек қолданылады. Бұл модулятор имульс беру аралығында энергия жинақтап алады да, оны қысқа мерзім аралығында беріп үлгереді. Энергия жинақтағыш қызметті индуктивті катушка немесе конденсатор атқарады. Ол жинақтағыш элемент пен коммутациялық тетіктен құралады. Коммутациялық тетік ретінде электрондық лампылар және тиратон, тригатрон, ұшқынды разрядник тәрізді иондық аспаптар пайдаланылады. Қазақ энциклопедиясы 

