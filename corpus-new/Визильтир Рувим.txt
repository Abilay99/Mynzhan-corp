Визильтир Рувим – (10.1. 1912, Украина, Житомир облысы, Рогачев ауылы) - байланысшы. Ленинградтың электротехникалық байланыс институтын бітіргеннен (1939) кейін Ақтөбе, Көкшетау, Қарағанды облыстарының байланыс басқармаларында басшы қызметтерде болған. 1962-72 жылдары Қарағанды облысы өндірістік техника байланыс басқармасының бастығы болып істеді. Ол басшылық еткен кезде оның тікелей қатынасуымен Қарағанды облысында 4 телевизия орталығы, облыстың аудан орталықтарында автоматты телефон станциялары іске қосылды. Байланыс саласын дамытуға сіңірген еңбегі үшін Еңбек Қызыл Ту орденімен, «Ерен еңбегі үшін» медалімен марапатталған.  

