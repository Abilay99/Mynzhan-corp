“Известия русского географического общества” – байырғы географиялық ғылыми журналдардың бірі. Орыс географиялық қоғамының 1846 жылдан шыққан “Запискаларына” қосымша ретінде “Географические известия” деген атпен 1848 жылдан шыға бастады. “Вестник Географического общества” (1851 – 60), “Известия Русского географического общества” (1865 – 1925), “Известия Государственного географического общества” (1925 – 40), “Известия Всесоюзного географического общества” (1940 – 1994) деген аттармен шықты. 1994 жылдан “Известия русского географического общества” аталды. Журнал географиялық ғылымдардың теориялық, әдістемелік, методологиялық, т.б. мәселелері, КСРО мен шет елдердің жеке аймақтарының физикалық, экономикалық географиясы, географиялық жаңа ашулар туралы әр түрлі материалдар жариялады. Географиялық қоғамның филиалдары мен бөлімшелерінің жұмысы туралы жазады. Жылына 6 рет шығады.   

