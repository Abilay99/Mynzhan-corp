Үсен Жетенов -   Қазақстан Республикасы Парламенті Сенаты депутаты (сенатор). 1952 жылы 1 қаңтарда Жамбыл облысы Талас ауданы Үшарал ауылында дүниеге келген.Білімі жоғары,Қазақ политехникалық институтын, Алматы жоғары партия мектебін бітірген.  Еңбек жолын 1974 жылы Жезқазған кен-металлургия комбинатының мыс қорыту зауытында балқытушы болып бастады.  1975-1980 жылдары - Жезқазған кен-металлургия комбинаты мыс қорыту зауытының өндірістік мастері, Жезқазған түсті металл ғылыми-зерттеу, жобалау институтының сектор меңгерушісі.  1980-1984 жылдары - Қазақстан Компартиясы Жезқазған облыстық комитеті өнеркәсіп-көліктік бөлімінде нұсқаушы, меңгерушінің орынбасары.  1984-1987 жылдары - Қазақстан Компартиясы Орталық комитетінің нұсқаушысы, инспекторы.  1987-1988 жылдары Қазақстан Компартиясы Көкшетау облыстық комитеті өнеркәсіп-көліктік бөліміне жетекшілік жасады.  1988-1990 жылдары – Қазақстан Компартиясы Балқаш қалалық комитетінің бірінші хатшысы.  1990-1991 жылдары – Қазақстан Компартиясы Орталық комитетінің саяси ұйымдастырушысы, жауапты ұйымдастырушысы лауазымдарын атқарды.  1991 жылы Қазақстан экономикасын қайта құруға ықпалдастық ассоциациясы бас директорының орынбасары болып тағайындалды.  1991-1992 жылдары – Қазақстан Республикасы Жоғарғы Кеңесі Экономикалық реформа, бюджет және қаржы комитетінің бас сарапшысы.  1992-1993 жылдары – Қазақстан Республикасы Жоғарғы Кеңесі Төрағасы орынбасарының көмекшісі.  1993-1994 жылдары – Қазақстан Республикасы Президенті Аппараты мен Министрлер кабинеті Ұйымдастыру жұмысы және жергілікті әкімшіліктер бөлімінің бас инспекторы.  1994-1995 жылдары – Қазақстан Республикасы Президентінің Жезқазған облысы бойынша өкілі.  1995–1996 жылдар аралығында – Қазақстан Республикасы Орталық сайлау комиссиясы Төрағасының орынбасары.  1996 жылы – Қазақстан Республикасы Президенті Әкімшілігі Басшысының орынбасары – Ұйымдастыру-бақылау бөлімінің меңгерушісі.  1996 - 2008 жылдары аралығында – Қазақстан Республикасы Президенті Әкімшілігінің мемлекеттік инспекторы.  2008-2012 жылдары – Қазақстан Республикасы Орталық сайлау комиссиясының мүшесі.  2012 жылдың қараша айында Қазақстан Республикасы Парламенті Мәжілісі Аппаратының Басшысы болып тағайындалды.   

