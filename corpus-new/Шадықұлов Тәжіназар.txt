Шадықұлов Тәжіназар (1936 жылы туған, Түрікменстан, Байрамалы ауданы) – журналист, Қазақстан Журналистер одағының мүшесі. Чарджоу педагогика институтын бітіріп, 15 жыл бойы ұстаздық етті. Оңтүстік Қазақстан облысы Мақтаарал ауданы «Мақтаарал» газетінде, 1973 жылдан «Маңғыстау» газетінде істеді. Социалистік Еңбек Ері Тайшық Қазбеков туралы деректі повесі «Өмір мұраты» атты топтама кітапта жарық көрген (1983). «Соңғы шешім» атты повесть пен әңгімелер жинағының авторы.   

