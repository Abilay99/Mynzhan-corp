Ысқақ Айтқұлұлы Нәби (20.5.1955 жылы тұған, Қарағанды облысында Бұқар жырау аудан Үлгі ауылда) – педагогикалық ғылым докторы (1996), профессор (2002), Қазақстан Педагогикалық ғылым академиясының академигі (2004). Қазақ мемлекеттік ауыл шаруашылық институтын (1977, қазіргі Қазақ ұлттық аграрлық университеті) бітірген. Осы оқу орнында ассистент, доцент, профессор (1977–2002), Қазақ білім академиясында жауапты хатшы, вице-президент (2002–2003), Қазақ ұлттық аграрлық университетінде бөлім бастығы (2004–2007) болды. 2007 жылдан осы университетте проректор қызметін атқарады. «Жоғары оқу орындары студенттерін графикалық даярлаудың ғылыми-педагогикалық негіздері» тақырыбында докторлық диссертация қорғады. 150-ден астам ғылым жарияланымның авторы.    

