 Басқа мағыналар үшін Рабат деген бетті қараңыз. Рабат — Түркістан облысы Қазығұрт ауданындағы ауыл, Қарақозы Әбдәлиев ауылдық округінің орталығы. Аудан орталығы – Қазығұрт ауылынан солтүстік-шығысқа қарай 35 км жерде, Қазығұрт тауының баурайында орналасқан. 1999 жылы жергілікті тұрғындар саны 3873 адам (1952 ер адам және 1921 әйел адам) болса, 2009 жылы 4305 адамды (2166 ер адам және 2139 әйел адам) құрады.. Іргесі 1927 жылы артель болып қаланып, 1932 жылдан Күйік кеңшарының орталығы болып, Фогелево ауылы  аталып келді. Оның негізінде Рабатта және округке қарасты Атбұлақ, Еңбекші, Жаңаталап, Амангелді, Қызылдала ауылдарында ӨК, ЖШС, шаруа қожалықтары ұйымдастырылған. Рабат ауылдық округінде 7 мектеп, 7 мешіт, аурухана, 5 фельдшерлік-акушерлік пункт, 2 кітапхана, 4 клуб жұмыс істейді. 

