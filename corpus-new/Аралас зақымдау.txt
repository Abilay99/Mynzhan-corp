Аралас зақымдау, оқ-дәрі жарылысының бірнеше зақым алу факторының адамға, әскери техникаға, құрылыстар мен материалдық құралдарға бір уақытта әсер етуінің нәтижесі. Кәдімгі оқ-дәрі жарылғанда А.з жарқыншақтың, соққы беретін толқынның және жылу энергиясының, күйдіргіш бомбалар мен снарядтардың іс-әрекетінен, бұдан басқа – күйдіргіш заттардың жану энергиясынан пайда болады. Осының нәтижесінде жеке құрам жарақат, контузия, күйік алуы, ал техника мен құрылыстар бүлінуі, қирауы, еруі, шала күюі және жануы мүмкін. Ең қатты А.з. ядролық жарылыста орын алады.  Төтенше жағдайлар және азаматтық қорғаныс: Энциклопедиялық анықтамалық. / Бас ред. Б.Ө. Жақып. – Алматы: «Қазақ энциклопедиясы»,2011. – 640 б. Қазақша-орысша, орысша-қазақша.ІSBN 9965-893-69-1 

