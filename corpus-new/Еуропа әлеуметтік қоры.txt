Еуропа әлеуметтік қоры , Еуропа әлеуметтік қоры (European Socіal Fund, ESF) — Еуропа қоғамдастығының жұмыспен қамту проблемаларын шешуге арналған қоры 1959 жылы құрылған. 1971 жылы реформа нәтижесінде оның қызметінің басым бағыттары неғұрлым айқын белгіленді. Еуропа әлеуметтік қоры кәсіптік білім беруді дамыту, жұмыспен қамтуды жақсарту бағдарламаларын қаржыландыру, құлдырауға тап болған салаларды дамыту, көшіп келушілердің, әйелдердің жұмысқа орналасуына көмектесу үшін демеуқаржы бөледі. Қор қызметінде жастарға, әсіресе, 25 жасқа дейінгі жастарды жұмысқа орналастыру жөніндегі бағдарламаларды қаржыландыруға зор көңіл бөлінеді.  Қазақ энциклопедиясы  

