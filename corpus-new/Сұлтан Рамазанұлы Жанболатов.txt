 Жанболатов, Сұлтан Рамазанұлы (қыт. 苏丹。张波拉托夫) — ғалым, мемлекет және мәдениет қайраткері, жазушы (қалам аты — Асан Шат пен Шөкен). 1936 ж. қаңтардың 1, ҚХР ШҰАР Шағантоғай ауданының Қаракемер ауылындағы малшы отбасында дүниеге келген, қазақ. 1956 ж. Шинжәң институты физика-математика факултетін, 1961 жылы Чаңчүндегі Жилин (Гирин) университеті физика факултеті радиоэлектроника мамандығын бітірген. 1961—1986 жж. Шинжәң университетінде оқытушы, лектор, Қытай қазақтарынан тұңғыш доцент, кейін келе магистр жетекшісі, кафедраның және информация зертханасының меңгерушісі (жүргізушісі), деканның орынбасары (1980 ж.), проректор (1983 ж.), ҚХР Электроника Қоғамының басалқа мүшесі, ҚХР азұлт жазуындағы информацияларды өңдеу қоғамының төрағасы, ШҰАР Ғылым және техника қауымдастығының тұрақты жорасы, ШҰАР ЖОО кәсіптік қызмет атақтарын аттестаттау комиссиясының бастығы, т.б. қызметтерді өтеген. Радиоэлектроника мамандығын (қазіргі Шинжияң Университеті электроника факультетін) құрып шыққан. 1962—1966 жж. «ұлтшыл, ревизионист», «шетелге қашқанның ұлы», «ақ маман» сияқты «бөріктермен» көрген саяси қақпайы «Мәдениет төнкерісінде» (1966—1976) айдалу, күреске алыну мен мырза қамаққа асқынған Сөкең, бертінгі Дың Шяупиң саясатынан соң ғана оң көзге түсе бастайды. 1986—1996 жж. ШҰАР оқу-ағарту комитеті төрағасының (білім минстрінің) орынбасары, Оқу-ағартуды зерттеу институтының профессоры (1988 ж.), ШҰАР дың төтенше үлесі бар маманы (1990), бұған қоса Чяугуаң шығыс ғылымы мен мәдениеті академиясының мүшесі, ЖОО ларда білім беруді зерделеу институтының директоры мен аға зерттермені. 1993—2003 жж. 8-ші және 9-ші (екі кезектік) Мемлекеттік Халық Құрылтайының (парламент) депутаты, оның Ұлттар Комиссиясының мүшесі болды. «Компютер», т.б. кітаптары жарық көрген. С.Р. Жанболатов 1986 ж. кейін (лабораториядан қол үзіп, техникалық мамандығын жалғастыру мүмкіндігінен айрылған соң) біржолата көркем әдебиетке бұрылады. «Үйсін Хикаясы» атты трилогиясы — «Елжау Күнби», «Саншора Күнби» және «Оңғай Күнби» атты төрт томнан тұратын үш романы жарық көрді және ҚХР да мемлекеттік, ШҰАР-дық үздік сыйлықтарға ие болды. Сұлтанның бұдан басқа, «Таластағы жанталас», "Аруақтар арасында" секілді повестері, бес томдық мақалалар (монографиялық еңбектер) топтамасы, сондай-ақ очерктері мен әңгімелер жинақтары бар. 2006 - 2013жж. «Біз» дейтін трилогиясы ("Ес кіру", "Ес шығу", "Ес жию" дейтін үш романы), "Ежелгі ұлыс тарихы" атты тарихи зерттеу кітабы жарық көрді. "Атлах-Талас шайқасы" дейтін тарихи деректі жаңа романы баспаға ұсынулы. Ол Қазақстан, Қытай және ШҰАР жазушылар одақтарының мүшесі. Азұлт жазуларын компьютерде біржақты ету жүйесін жаратып, «Техникалық Прогрес» сыйлығын алған. 2001 ж. Қазақстанның тәуелсіздігінің 10 жылдығына орай, президент Нұрсұлтан Назарбаевтың бекітуі арқылы мерекелік медальмен марапатталған. 2004 ж. ол тағы «Тяншян» әдебиет-өңер силығының ең жоғарғысы «Үлес» сыйлығымен марапатталды.2007 ж. ҚР Президентінің бекітуімен достық орденін алды. Жұбайы — Ғайынжамал Нүркеқызы, ұлы — Ержан, қызы — Баян (күйеуі — Қасым Қалбанов) 

