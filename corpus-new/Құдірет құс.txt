Құдірет құс – Буддизм номдарында тәмсіл етілетін құс түрі. Құстың басы екеу, екі бастың ой-аңғарымы өз алдына екі басқа, алайда екі бас бір денеге біткен. Сондықтан «Құдірет құс» деп аталып кеткен.  Буддизмнің «Аралас мазмұнды будда номы», «Амитоба номы» сықылды киелі кітаптарында бұл құс жөнінде аңыздар жазылған.  Буддизм тараған аймақтарда құдірет құс жайлы деректер мен бұйымдар сақталған. Соның қатарында Шинжяңның археологиялық мәдени бұйымдарының арасынан құдірет құс бейнеленген көркем суреттер байқалады.  1979 жылы археологтар Тұрпан аймағындағы қорымнан құдірет құс кестеленген жібек бұйым тапқан. 2008 жылы құдірет құс кестеленген жібек бұйым тағы табылған болатын.   

