Хронограф — бақыланатын құбылыстардың кезеңдерін біркелкі жылжитын таспаға графикалық тіркеуге арналған аспап. Жазатын, шанышпалы, басып шығаратын және фотографикалық хронографтар қолданылады. Қазіргі астрономиялық-геодезиялық жұмыстарда басып шығаратын хронографтар неғұрлым көп таралған; олар әр түрлі жазатын хронографпен жұмыс жасағанда хронографиялық таспаларды көп еңбек жұмсап түсіндіруді талап етпейді. Басып шығаратын хронографтар электр тізбегінің тұйықталу және ажырау кезеңдерін тіркейді, тікелей минуттарды, секундтарды және олардың үлестерін басып шығарады. Басып шығаратын хронографтың механизмі негізгі үш құрылғыдан: уақытты есепке алу, басқару сағатымен үйлестіру, импульстерді қабылдау және басу құрылғыларынан тұрады. Кезендерді тіркеу дәлдігі 0,01 с шамасында.  

