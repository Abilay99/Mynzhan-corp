Ойыл — Ақтөбе облысы Ойыл ауданындағы ауыл, аудан және Ойыл ауылдық округі орталығы. Облыс орталығы - Ақтөбе қаласынан оңтүстік-батысқа қарай 306 км-дей жерде, Ойыл өзенінің жағалауында, Барқын құмының батысында орналасқан. Орта мектеп, мәдениет үйі, кітапхана, аурухана, дәріхана, сауда орындары, т.б. мекемелер бар. Елді мекен арқылы Ақтөбе – Шұбарқұдық – Қандыағаш – Ойыл – Қобда - Қарауылкелді - Алға автомобиль жолы өтеді. 

