 Гедин Свен Андерс(1865ж., Швеция, Стокгольм – 1952ж.) – швед саяхатшысы, географ, этнограф. Стокгольм, Упсала, Берлин университтерін бітірген. 1885 ж. Иранға, Месопотамияға сапар шекті. Гедин 1890 ж. швед елшілігінде хатшылық қызметте жүріп, Тегеранның солтүстік-шығысындағы Демавенд тауларында бірқатар зерттеулер жүргізді. Гедин 1899 ж. швед королі мен үкіметінің қаржылай көмегіне сүйеніп, қазақ даласы арқылы Орталық Азияға бет алды. Бұл сапарының қорытындысы ретінде жазылған 27 тараудан тұратын көлемді еңбегінде автор қазақ жерінің географиясы, ондағы халықтың әдет-ғұрпы, тұрмыс-тіршілігіне қатысты құнды мағлұматтар береді. Гедин еңбектерінде, сондай-ақ Ор, Ырғыз, Қазалы, Шымкент қалаларындағы халықтың эконмика, мәдени жағдайы, сауда қатынасы туралы деректер келтіріліп, Түркістандағы Қожа Ахмет Иасауи кесенесіне сипаттама берілген.  

