Румыния Ұлттық футбол құрамасы — Халықаралық футбол жарыстарында Румынияның атынан сынға түсетін ұлттық құрама. Басқарушы орган — Румын Футбол Федерациясы.  Алғашқы матчын 1922 жылы Белградта Югославияға қарсы өткізіп, 2:1 есебімен ұтқан. Әлем чемпионаттарына 7 рет қатысқан: 1930, 1934, 1938, 1970, 1990, 1994, 1998. Ең жоғарғы көрсетікіші 1/4 финал (1994). 1990 жылғы әлем чемпионатында да жақсы ойнады. Топтық турнирді 2:0 есебімен КСРО құрамасын ұтып бастады. Екінші турда Камеруннан 1:2 есебімен ұтылғанымен, үшінші турда Аргентинамен тең ойнап, екінші орынмен 1/8 финалға шықты. Аталмыш кезеңде Ирландия құрамасын кездесіп, матчта есеп ашылмады. Алайда пенальтилер сериясында ирландиялықтар басым болды - 5:4 1994 жылы АҚШ, Колумбия, Швейцария құрамаларымен бір топқа түсті. Алғашқы турда Колумбияны 3:1 есебімен ұтты, матчтың есебін Георг Хаджи керемет голмен ашты. Сол қапталдан тепкен добы доғаша иіліп барып, алыс бұрыштан қақпаға енді (1/8 финалда да Илие Думитреску осыған ұқсас голды Аргентинаға соқты, бірақ Думитреску айып добын орындаған еді).  Екінші турда Швейцариядан ұтылғанымен, соңғы турда АҚШ құрамасымен 1:1 есебімен тең ойнап, 1/8 финалға шықты. 1/8 финалда Аргентина құрамасын 3:2 есебімен ұтты (айта кетейік, бұл ойында аргентиналықтар Марадона мен Каниджаның көмегін пайдалана алмаған-ды). Ширек финалда Швециямен 120 минут бойы айқасты, матч 2:2 есебімен тең аяқталып, пенальтилерде Швеция басым болды. Осылайша румындар қатарынан екі әлем чемпионатында пенальтилерден сүрінді. 1998 жылы 1/8 финалда Хорватиядан ұтылды: 0:1. Содан бері әлем чемпионатына қатысқан емес. Еуропа чемпионаттарында үш рет қатысты. 2000 жылы 1/8 финалға шығып, Италиядан 0:2 есебімен ұтылып қалды. 2008 жылы да Италиямен бір топқа түсті. Бұл жолы 1:1 есебімен тең ойнады, бірақ бәрібір Голландия мен Италиядан соң үшінші орында қала берді. 2016 жылы да үшінші орында қалды (күтпеген жерде соңғы турда 0:1 есебімен Албаниядан ұтылды). 2016 жыл, 16 маусымдағы жағдай 

