Юнхоның туып-өскен жері — Кванджу (Оңтүстік Корея). Чихе (Ji-hye) есімді қарындасы бар. Өзі болса 7-ші сыныптан бастап билей бастады. Оқып жүрген мектебінде ол бишілер тобын құрып, түрлі би жарыстарына бірге қатысып жүрді. Отбасындағы бизнестерінде ілгерілеу болмағандықтан, қарындасы білім алу үшін Юнхоға үйінен кетіп, жұмыс істеуге тура келді. Сол кездері ол небәрі 9-шы сыныпта оқитын, үйіне қайтатын ақшасы болмай қысылған жігіт тіпті кей кездері вокзал көпірінің астында түнеп жүрген кездері де болған. Кейде астына мұздың бетіне жабатын жамылғы сатып алу үшін шөлмек өткізіп, ақша табатын. 13 жасында ол би жарысында жеңіске жетіп, SM Entertainment-ке тап болады. Бұл бастамадан бұрын Юнхо, әнші қыз Дананың «Diamond» бейнеклипіне рэпер және бэк-биші ретінде қатысады. Оның айтуынша, U-Know есімін (ағыл. «You know» — «Сен білесің») таңдаған себебі, топтың көшбасшысы ретінде топтың әр мүшесін «Сені білемін» дейтіндей деңгейде танығысы келді. Юнхо — DBSK тобының көшбасшысы. Би жарсында жеңіске жетіп, Юнхо бұл топтан өз орнын ойып алды. Ол бұл топқа екінші мүшесі ретінде тіркелді. The 2nd Asia Tour Concert 'O' ұйымдастырылған концертінде өзі шығарған «Spokesman» әнін орындап шықты. «Super Junior» тобының үшінші «Sorry, Sorry» атты әндер жинағына арнап Юнхо мен Микки Ючхон рэп оқып шықты. 2010 жылдың ақпанында Юнхо, аты аңызға айналған Майкл Джексонның «This Is It» атты еске алу концертінде корейлердің арасынан сахнаға шықты. Ол Лос-Анджелесте және Лас-Вегаста Genevieve Cleary, Morris Pleasure және тағы басқа Джексонмен білек сыбана жұмыс жасаған адамдармен жаттықты. Бұл Корея мен АҚШ-тың бірігіп шығарған алғашқы жобасы еді. 2010 жылдың тамыз айында басталған SM Town World Tour -ға Юнхо мен Макс Чханмин қатысты. Бұл дуэт «Maximum» мен «Why» атты жаңа әндерін Юнхоның орындауында сахнаға алып шықты. Юнхо Banjun Theater және Vacatio телешоуларынан топтың қалған төрт мүшесімен көрінді. 2006 жылы Юнхо қонақ ретінде Rainbow Romance-қа шақырылды. 2009 жылдың шілде айында «Дөп түсу» (хангыль: 맨땅에 헤딩) MBC арнасы үшін), атты драмасында басты рөлді сомдап шығады. 2010 жылдың қыркүйек айында Korea Tourism Promotional Movie «Хару. Кореядағы ұмытылмас күн» — ге жұлдыз ретінде шақырылды. 2010 жылдың қарашасында Юнхо екінші қатардағы актер ретінде «Посейдон» драмасының түсірілімдеріне қатысты. Сонымен қатар, Юнхо Кореядағы EXPO 2010 Shanghai China — да көрсетілген «Chorus City» фильміне түсті. 

