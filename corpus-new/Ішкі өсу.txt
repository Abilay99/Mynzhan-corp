Ішкі өсу (мүшелерде) (интерстициальный рост); (inter, лат. interstitium — аралық, inter — ішкі, stitium — түзу) —	эмбриондық даму кезінде жас шеміршек ұлпасы мен талшықты дәнекер ұлпаларында, ал эмбриондық даму кезеңінен кейін тек шеміршек ұлпаларының қалпына келу процесінде (регенерация) байқалатын құбылыс. Жетілу жатысындағы жас шеміршек хондроциттері митоз жолымен бөлініп, көбейеді де, бір қуыста (лакуп) орналасып, хондроциттердің біртекті (изогенді) топтарын түзеді. Шеміршек жасушалар санының өсуіне байланысты, оның массасы ұлғаяды, яғни ішкі жағынан өседі. Талшыкты дәнекер ұлпасы жасушааралық затының өсуі де ұлпа ішінде жүреді.   

