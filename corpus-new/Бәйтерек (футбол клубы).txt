 Басқа мағыналар үшін Бәйтерек деген бетті қараңыз. "Бәйтерек" футбол клубы — 2012 - 2016 жылдары Қазақстан чемпионатының бірінші лигасында ойнаған футбол клубы. Өз алаңындағы ойындарын "Астана Аренада" өткізді.  2009 жылы Қазақстаннан 26 бала Бразилияның "Оле Бразил" футбол академиясына аттандырылды. 2012 жылға дейін оқып келді де, олар келген соң оларды бір клубта топтау үшін ҚР спорт істері жөніндегі агенттігінің қолдауымен "Бәйтерек" клубы құрылып, бірінші лигада ойнай бастады. Ол жастармен бірге клубта Қазақстанның тәжірибелі футболшылары да өнер көрсетті. 2016 жылғы маусымнан соң клуб қайтадан бас қоспады.  

