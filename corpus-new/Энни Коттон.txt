Энни Коттон (фр.Annie Cotton, 13 шілде 1975 жылы, Лаваль дүниеге келген) — франкоканадалық әнші және актриса. 1991 жылы Энни Коттон алғашқы рет «Watatatow» атты канадалық жасөспірімдік телехикаясына түсіп, Вероника Шаре (фр. Véronique Charest) атты кейіпкердің рөлін орындаған. 1993 жылы Энни француз тіліндегі «Moi, tout simplement» атты әнді шырқай отырып, ол Швейцария мемлекетінің атынан  Евровидение-1993 байқауына қатысқан. Энни 148 ұпаймен 3-ші жүлделі орынға ие болып, Евровиденияда Селин Дионнан  кейінгі екінші өз өнерін көрсеткен канадалық азаматша болып есептелген. 2007 жылы «Virginie» атты сентименталды фильмге түскен. 

