Бабаұлы Дауыл (туған жылы белгісіз – 1832) – батыр. Ескелді руынынан. 1832 ж. үстірт үстінде Хиуа басқыншыларымен болған негізгі шайқаста Адай қолының туын ұстаған. Кескілескен ұрыста Дауыл батыр өлімші болып жараланғанына қарамастан туды жықпай, шабуыл алдында жүреді. Ұрыстың бір арасында Сүйінғара батыр: «Енді бір шабуылға шыдайсың ба?» – деп сұрайды. «Жан шыдаса мен де шыдармын», – деп жауап береді батыр. Шабуыл сәтті болып, ұрыс аяқталғаннан кейін, аяқ-қолы құрысып қалған, бірақ қолында туы бар ат үстіндегі батырдың жансыз денесін түсіріп алады. Батырға құрмет ретінде Манатаның шығыс жағындағы ата қауымына әкеліп жерлейді.   Қазір бұл қауым 1931 ж. сонда жерленген Бабаұлының ағайыны Жұлдызбай атында.    

