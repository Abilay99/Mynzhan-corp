Үрлемелі ысқырықтардың сирек бір түрі -  тоз сырнай. «...Тоз сырнай қайыңның сыртқы қатқыл қабығын аршып тастап, діңіне таяу жеріндегі биязы тозына алып, үлкендігін бас бармақтай етіп пішіндеп, содан кейін екі бүктеп доға тәріздес етіп жасайды. Кесілген жағын ерінге қыстырып үрлеу арқылы дыбысы шығарылады» . Қарапайым ғана әдіс-тәсілмен жасалатын «ауыз сырнай», «қалта сырнай», «қағаз сырнай», «ағаш сыр-най», «қайың ысқырық», «ысқырық» деп ел арасында түрліше аталып жүрген этнографиялық аспаптардың түп-тегі осы тоз сырнай. 

