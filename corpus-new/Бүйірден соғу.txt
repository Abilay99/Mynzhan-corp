Бүйірден соғу — жауды толық талқандау үшін бір жақ қанатынан күйрете соққы беру. Ертеректе бұл тәсілді негізінен атты әскерлер жаяу әскерлердің көмегіне сүйене отырып қолданған. Бүйірден соғу тактикасын қазіргі кезде әр түрлі әскер топтары (жаяу әскер, танк, авиация, т.б.) бірлесе отырып жасайды. Жау шебін бұзып өту үшін негізгі соққы беретін бағыттарда қарсылас жақтан недәуір басым күш жинақталады. Шабуыл күтпеген жерден болу үшін басқа бағыттарда қосымша жалған әскер топтары жасақталып, алдарқату шабуылдары ұйымдастырылуы мүмкін.   

