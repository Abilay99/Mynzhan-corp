Ғалиябану Махметқызы Кертаева (3.9.1946 жылы туған, Павлодар облысы Павлодар ауданы Ефремовка ауылы) – педагогикалық ғылымының докторы (2005), профессор (2008).  «Болашақ мұғалімнің деонтологиялық даярлығын қалыптастыру» деген тақырыпта докторлық диссертация қорғады. Кертаева 80-нен астам ғылыми жарияланымның, оның ішінде 2 монографияның («Ұстаз қызметіндегі педагогикалық деонтология», А., 2002; «Рахат» мектебі: жаңа ғасырға – жаңа мектеп», Павлодар, 2005), т.б. оқу құралдарының авторы.   

