    Сəтқұлов Дамир Жұмаханұлы 1961 жылдың 2 шілдесі Оңтүстік Қазақстан облысы, Қазығұрт ауданы, Жаңа жол ауылында туған, ұзақ жылдар бойы сот және құқық қорғау органдарында абыройлы еңбек етіп келді. Сəтқұлов Дамир Жұмаханұлы 1980 жылы Шымкент автомеханикалық техникумын, 1992 жылы Аль-Фараби атындағы Қазақ мемлекеттік Университетінің заң факультетін бітірген. Дамир Жұмаханұлы өзінің еңбек жолын, 1980-1981 жылдары техникумның жолдамасымен Ақтөбе қаласына келіп?, бірінші авто-комбинатында қозғалтқыш жөндеу учаскесінің бастығы қызметінен бастаған. 1981-1983 жылдар əскер қатарында болып,1983 жылдан 1986 жылға дейін Қазығұрт автобус паркінде инженерлік техникалық қызметтер атқарған. Сот саласындағы қызметін Төлеби аудандық сотында 1986 жылдың маусым айынан бастап, сот мəжілісінің хатшысы, сот орындаушысы, аға сот орындаушысы қызметтерін 1992 жылдың маусым айына дейін атқарған. 1992 жылдың маусым айынан 1993 жылдың маусым айына дейін Төлеби аудандық салық комитетінің заңгері. 1993 жылдың сәуір айынан бастап, Ақтөбе облысы, Қарабұтақ аудандық прокуратурасында тергеуші, аға тергеуші қызметтерінде 1995 жылдың желтоқсан айына дейін болған. 1995 жылдан 2000 жылға дейін Ақтөбе облысы, Алға ауданының прокурорының орынбасары, 2000 жылдың шілде айынан бастап 2004 жылдар аралығында Əйтеке би ауданының прокуроры, 2005-2010 жылдар аралығында Ембі қаласының прокуроры, 2010 жылдан бастап Ақтөбе облысы, Ырғыз ауданының прокуроры қызметін атқарып келеді. Қазіргі уақытта Ақтөбе облыстық және Қазақстан Республикасы Бас Прокурорымен, мемлекетіміздің қалыптасуындағы прокуратура қызметіндегі жоғары көрсеткіштеріне байланысты бірнеше рет марапатталған, 3-ші дәрежелі "Прокуратура озаты" төсбелгісі берілген, сыныптық шені аға заң кеңесшісі.  

