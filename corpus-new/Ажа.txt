Ажа - отбасындағы, әулеттегі ең тәжірибелі ақылгөй, сыйлы адам, әже. Әулетте де болсын, ауылда да болсын ажаның пікірімен санасып отырған. Тұрмыстық мәселелерде ажа тіпті, шешуші рөл атқарды. Ажа отбасындағы, әулеттегі әлеуметтік мәселелерді шешіп отырған, айналасындағыларды ұрыс-керіс, дау-жанжалға жібермеуге күш салған, әулеттің билігі ажаның қолында болған. «Ай дер ажа, қой дер қожа жоқ» деген белгілі фразеологизм ажаның көшпелі қоғамдағы өзіндік ерекше беделді рөл аткарғандығын айғақтайды.  

