Кіпірбай– Ақшатау жотасының оңтүстік-батысындағы қыстау. Шығыс Қазақстан облысы Аягөз ауданы Мәдениет ауылының солтүстік-шығысында 8 км жерде орналасқан. Бақанас және Көксала өзендерінің аңғарында. Маңында Саянбай, Қарашеңгел, Ажар, Сарыбұлақ қыстаулары бар. Сұр қоңыр топырақ жамылғысында эфемерлі сұр жусан, баялыш, күйреуік, астық тұқымдас өсімдіктер өседі. Қыстау мал жайылымына пайдаланылады.   

