Балапашева Хадиша (1951 жылы туған, Маңғыстау ауданы Тұщыбек ауылы) – қобызшы. Атырау музыкалық училищесін (1971) және Қазақтың мемлекеттік консерваториясын (қазіргі Қазақ ұлттық консерваториясы) профессор Ф.Балғаеваның қобыз сыныбы бойынша (1976) бітірген. Атыраупедогогикалық институтында (1976 – 78), Ералиев ауданы музыка мектебінде (1978 – 90), Ақтау қаласындағы өнер мектебінде (1990– 94), 1994 жылдан Маңғыстау өнер колледжінде (2004 жылдан осы колледждің халық аспаптар бөлімінің меңгерушісі) оқытушы болып жұмыс істеді. Ералиев ауданы қазақ халық аспаптары оркестрінің құрамында бірнеше рет бұрынғы одақтық және республикалық фестивальдар мен байқаулардың лауреаты (1977 – 79, 1985, 1987) атанған. «Маңғыстау маржандары» ансамблі мен Алжирде өткен дүниежүзілік ән-би фестивалінің (1986,), «Ақжарма» ансамблімен Түркияда өткен дүниежүз. фольклорлық ансамбльдер фестивалінің (1992) және ҚХР-де өткен дүниежүз. ән-би ансамблі фестивалінің (1994) лауреаты болды. ҚР Білім министрлігінің Құрмет грамотасымен марапатталған.   

