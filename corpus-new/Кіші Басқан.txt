Кіші Басқан, Үлкен Теректі – Лепсі алабындағы өзен.  Алматы облысы Сарқан ауданы жерімен ағады.  Бастауын Жетісу Алатауының орта тұсындағы Дальний асуынан алып, Үлкен Басқан өзеніне Екіаша ауылы жанында сол жағалық аңғарынан құяды.  Ұзындығы 38 км, су жиналатын алабы 379 км. Жоғарғы және орта ағысындағы жағалау бойы тік жартасты келген. Өзен суы көктем айларында тасиды. Төменгі жағалаулық аңғары шабындыққа және мал жайылымына пайдаланылады. 

