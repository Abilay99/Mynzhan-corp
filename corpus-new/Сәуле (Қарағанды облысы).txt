 Басқа мағыналар үшін Сәуле (айрық) деген бетті қараңыз. Сәуле — Қарағанды облысы Ақтоғай ауданындағы ауыл,  Жидебай ауылдық округі орталығы. Тоқырауын өзенінің бойында, аудан орталығы - Ақтоғайдың солтүстік-батысында - 15 км-дей, Қарағанды қаласының оңтүстік-шығысыңда 250 км-дей жерде орналасқан. Іргесі 1929 жылы Оян, Сәуле ұйымдары болып қаланған. Ауылдық округ аумағында Сәуле, Киров, Пушкин, Тельман, Буденный ұжымшарлары ұйымдастырылған. 1952-1954 жылдары Сәуледе машина трактор станциясы (МТС) ашылып, трактор жөндеу шеберханасы салынды. 1968 жылы - «Қоңырат» кеңшары және Киров ауылдық кеңесінің орталығы. Жерінің жалпы ауданы 142,2 мың га. Шаруашылықтың негізгі бағыттары - қой, ірі қара өсіру, қосымша саласы - егін егу болды. Кеңшар негізінде 72 шаруа қожалығы  құрылған (2006). Жергілікті тұрғындар саны 1999 жылы 1303 адам (644 еркек және 659 әйел) болса, 2009 жылы 725 адамды (357 еркек және 368 әйел) құрады. Округ елді мекендерінде Үшарал, Қарақой , Жалаңаш, Көрпетай ауылдары, 5 мектеп, ОДА, клуб, «Сарыарқа» ұлт аспаптар оркестрі, кітапхана, басқа да мәдни-тұрмыстық мекемелер бар. Ауыл Қарағанды - Ақтоғай тас жолы бойында орналасқан. Ең жақын Сәкен Сейфуллин (бұрынғы Жарық) темір жол станциясы 176 км жерде. 

