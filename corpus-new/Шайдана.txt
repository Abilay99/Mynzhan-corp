Шайдана — Жамбыл облысы Жамбыл ауданындағы ауыл, Пионер ауылдық округінің құрамында.  Аудан орталығы - Аса ауылынан солтүстікке қарай 7 км-дей, округ орталығы - Пионер ауылынан солтүстік-батысқа қарай 1 км-дей жерде, Тасарық өзенінің аңғарындағы шөлейт белдемде орналасқан. Ауыл 1964-96 жылдары қой өсірумен айналысқан кеңшар бөлімшесінің орталығы болған. Оның негізінде 1997 жылдан Шайданада шаруа қожалықтары жұмыс істейді.   Шайдана - өз заманында ақылды, үлкен-кішіге құрметті азаматша болған. Мұсылманша оқыған, жетім, жесір кісілерге қайырымдылық жасап отырған, сол кісінің құрметіне бұл ауылға Шайдана атауы берілген. 

