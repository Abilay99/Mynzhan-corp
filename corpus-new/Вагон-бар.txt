Вагон-бар — вагон ішінде бар үстелімен жабдықталған, әртүрлі алкогольді, алкогольсіз сусындар, нан-тоқаш өнімдері, десерт сатылатын кәсіпорын. Қызмет көрсетуді бармен жүргізеді. Вагон-кафе - вагонның жартысын алатын 20 орынды кәсіпорын. Өндіріс бөлмесінің қоймаларымен және жуу бөлмесімен жабдықталған. Өзіне-өзі қызмет көрсету әдісі қолданылады. Кей кезде қызмет көрсетуді буфетші де жүзеге асырады. Вагон-мейрамхана - ұзақ жол жүретін пойыздардағы жолаушыларға арналған кәсіпорын. Олар тұтынушылар залымен, өндіріс бөлмесімен, жуу бөлмесімен, сервизді бөлмесімен, бармен жабдықталған. Қызмет көрсетуді даяршы және буфетші жүзеге асырады.   

