Радиозонд – атмосфераның биік қабаттарын зерттеу үшін қолданылатын аэрологиялық аспап. Арнаулы метеорологиялық аспаптар жеңіл газ толтырылған әуе шарымен едәуір биіктікке (35—40 км) жіберіледі. Олар жоғары көтерілгенде әр түрлі биіктіктегі температураны, ылғалдылықты және қысымды өлшейді. Алынған деректерді радиоқабылдағыш қажетті жерге жеткізіп отырады.  

