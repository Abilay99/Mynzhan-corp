Дю Бартас де Сал(л)юст, Гийом (Гильом) Du Bartas, Guillaume Sal(l)uste) (1544 жыл, Монфор – 28 тамыз 1590 жыл, Мовезен) – француздың діншіл ақыны, гугенот. Тулуза қаласында құқық мамандығы бойынша білім алып, 1567 жылы доктор дәрежесін алады. 1565 жылы поэтикалық конкурстың жеңімпазы атанады. 1574-1590 жылдар аралығында 70-ке жуық шығармасы басылып шығады. Жанна Д'Альбренің тапсырысы бойынша «Юдифь» (La Judit) атты эпикалық поэма шығарады. Поэма королеваның өлімінен кейін шыққан «Христиан Музасы» (La Muse Chrestienne) атты шығармалар жинағында жарияланады. Шығармаларын маньеризм бағытымен, барокка стилінде жазған.  

