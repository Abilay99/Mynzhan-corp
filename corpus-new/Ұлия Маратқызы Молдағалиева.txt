Ұлия Маратқызы Молдағалиева - 1982 жылы 18 ақпанда Алматы қаласында туған. Қазақ. Әкесі - Молдағалиев Марат Әбілқайырұлы (1953 жылы туған), «Қуат» компаниясының президенті, Каспий және Арал мәселерінің Республикалық үйлестіру кеңесінің мүшесі. Анасы - Молдағалиева Мария Тәшкенбайқызы (1956 жылы туған), «ҚАЗЭКСПО» халықаралық көрме компаниясының президенті, Алматы қаласы Сауда-өнеркәсіп және кәсіби палатасының президенті, Америка өмірбаян институтының (АВІ) Кәсіби әйелдер Кеңестік комитетінің мүшесі. Т. Жүргенов атындағы Қазақ ұлттық өнер академиясының сәндік-қолданбалы өнер және дизайн факультетін бітірген (2004), дизайнер-модельер. ҚР Көркемөнер академиясының толық академигі. Жұмыстары қазіргі өнер мұражайында (Астана қаласы), Француз мәдени орталығында (Алматы қаласы), Президенттік мәдени орталықта (Астана қаласы), «Shahar» Арт-орталығында (Апматы қаласы, 2004) қойылған. Қазақ, орыс және ағылшын тілдерін біледі. Бейнелеу өнерінің түрлері - этноавангард стилінде қыздар және ерлер киімдерін моделдеу және рельефтік живопись. Әлемдік «Экспо-98» көрмөсіне (Лиссабон қаласы, 1998), Астана қаласы әкімшілігі және Еуразия даму банкі қолдау көрсеткен «Новая линия» көркемдік көрмесіне қатысқан (Астана қаласы, 2004), Қазақстандағы Жоғары сән апталығына «Турандот» коллекциясымен, Венадағы «Contemporary Art» халықаралық көрмесіне, Қазандағы қазіргі өнер халықаралық көрмесіне қатысқан (Алматы қаласы). «Сән-2000» конкурсының «Климат жайлы ойлар» алғашқы шығармашылық моделі үшін, «Астана-Бәйтерек 2005» Республикалық көрме-конкурсының (Астана қаласы, 2005) дипломанты. Алматының «Pret-а-Porter: 2002-нің жазы мен күзі» фестивалінде «Ал мүмкін?» жастардың авангардтық джинсы киімдері коллекциясы үшін ең үздік композиция дипломын (2002), «Ару-2003» халықаралы көрмесінде қазіргі заманда ұлттық дәстүрлерді үздік үйлестіргені үшін дипломын алған. «Шабыт» халықаралық конкурсының Бас жүлдесінің иегері (2009). ҚР Мәдениет, ақпарат және спорт министрлігінің «Қазақстан бейнелеу өнерін дамытуға қосқан үлесі үшін» құрмет грамотасымен марапатталған (2005). Мәдениет қайраткері. Қазақстанның болашағы туралы болжамы - «Рухани байлыстар бағаланатын және материалдық молшылық бар жоғары дамыған мәдени мемлекет». Хоббиі - музыка, ән салу, интерьер дизайны, тауда және теңізде дем алу. Сүйіп оқитын әдебиеті - әр бағыттағы, негізінен өнер және түркі кезеңі тарихы жайындағы әдебиет. Тұрмыс құрмаған.   

