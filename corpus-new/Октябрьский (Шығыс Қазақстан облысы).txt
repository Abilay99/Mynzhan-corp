 Басқа мағыналар үшін Октябрьский деген бетті қараңыз. Октябрский — Шығыс Қазақстан облысы Алтай қалалық әкімдігіне қарасты кент (1962 жылдан), Октябрь кенттік әкімдігі орталығы. Алтай қаласынан оңтүстік-батысқа қарай 50 км жерде, Үлбі жотасының оңтүстік етегінде, Бұқтырма бөгенінің солтүстік жағасында орналасқан. 1999 жылы жергілікті тұрғындар саны 2045 адам (963 ер адам және 1082 әйел адам) болса, 2009 жылы 1797 адамды (854 ер адам және 943 әйел адам) құрады. Іргесі 1955 жылы осы тұста цемент шикізатын өндіруге байланысты қаланған. Октябрскийде Өскемен цемент зауыты, машина-трактор жөндеу шеберханасы, байланыс бөлімшесі, дүкен, наубайхана, орта мектеп, клуб, аурухана, кемежай жұмыс істейді. Октябрский арқылы Өскемен – Алтай темір жолы мен автомобиль жолы өтеді. 

