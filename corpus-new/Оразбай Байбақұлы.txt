Оразбай Байбақұлы 1942 жылы 10 мамырда Шығыс Қазақстанның Құлжа қаласында туған. 1958 жылы ата қонысы Райымбек ауданының Жалаңаш ауылына келіп, ірге салды. 1963 жылы ҚазМУ-дің журналистика факультетіне оқуға түсіп, оны бітіріп шыққан соң «Қуыршақ» театрында, Жамбыл, Шелек, Балқаш аудандарында, сондай-ақ халықаралық «Шалқар», республикалық «Әділет» газеттерінде қызмет істейді. Алғашқы өлеңі 1959 жылы «Лениншіл жас» (қазіргі «Жас алаш») газетінде жарық көрді. Ересектермен қоса балалар тақырыбына арналған өлеңдері, әңгімелері, ертегілері бар. Бодандықтың тақсіретін тартқан қазақ халқының басынан өткен қанқұйлы жылдар жайындағы «Қасіретті ғасыр», 1986 жылғы Желтоқсан қаһармандарына арналған «Намыс» атты поэмалары жарық көрген.  

