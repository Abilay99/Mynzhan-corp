Мэйо Эльтон (1880-1949) - амер. социологі, амер. индустриялық социологияның негізін қалаушылардың бірі. Мэйоның пікірінше әлеуметтік топтар арасындағы (кәсіпорын иелері мен жұмысшылардың арасындағы қатынастарды қоса алғанда) қатынастар эмоционалды-психологиялық сипатта болады, сондықтан объективті таптық қайшылықтар жоқ.  Демек жұмысшылар өздерінің материалдық тұрмысы мен еңбек жағдайын жақсартуға мүдделі емес, тек бастықтармен осындай "татулық" орнатуға ымыраласады. Социология еңбекшілердің санасына, психологиясына, мораліне әсер етуі, сөйтіп оларды капитализммен татуластырудың ережелерін тұжырымдауы тиіс. Мэйо "адамгершілік қатынастар" теориясын жасаушылардың бірі болды.   

