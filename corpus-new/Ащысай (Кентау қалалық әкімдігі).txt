 Басқа мағыналар үшін Ащысай деген бетті қараңыз. Ащысай — Түркістан облысы Кентау қалалық әкімдігі аумағындағы ауыл, Ащысай ауылдық округі орталығы. Кентау қаласынан солтүстік-шығысқа қарай 30 км-дей жерде, Қаратаудың беткейіндегі Көкқиясай өзенінің басталар жерінде орналасқан. 1999 жылы жергілікті тұрғындар саны 3839 адам (1892 ер адам және 1947 әйел адам) болса, 2009 жылы 2176 адамды (1099 ер адам және 1077 әйел адам) құрады. Іргесі 1911 жылы полиметалл (қорғасын-мырыш) кенін өндіруге байланысты қаланған. 1929 жылы Ащысай полиметалл комбинаты, 1966 жылы Ащысай металлургия зауыты жұмыс істей бастады. 1938 жылдан бастап кент болған. 2 мектеп, аурухана, мәдениет үйі, т.б. мекемелер жұмыс істейді. 

