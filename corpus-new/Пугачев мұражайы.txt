Е.И.Пугачев мұражайы.XVIII ғасырлардағы сәулет өнерінің туындысы және тарихи ескерткіш болып саналатын мұражай-үйі қала тұрғындары мен қонақтардың қызығып келетін орны.  Емельян Пугачев музейі тарихи құнды деректер жинаумен шұғылданған орыстың ұлы ақыны А.С.Пушкин және жазушылары мен зерттеушілерінің назарын аударған мекен. 1967 жылы бұл үйде кітапхана орналасса, 1991 жылдан бастап тарихи ескерткіш ғимараты облыстық тарихи-өлкетану мұражайының қарамағына берілді.Бұл мұражайда орыс-казактарының тұрмыстық бұйымдары және қару-жарақтарының түпнұсқалары,тулар,зеңбіректер,құнды патша сыйлықтары орын алған.Көтеріліске арналған сериялық шығармалар топтастырылған. Мұражайдың  келбеті сол кездегі казактардың үйімен сәйкес келетіндей орналастырылған. Орал қаласында өткен тарихи оқиғалардың куәгері болып саналатын Е.Пугачев мұражай-үйіндегі жүздеген жәдігерлер-өлке тарихы мен Жайық казактарының тұрмыстық келбеті мен өзіндік ерекшелігінің айшықты белгілерінің бірі.Қазіргі кезде мұражай меңгерушісі: Атаньязова Гүлбағира Ерсайынқызы.Мекен-жайы:Орал қаласы,Достық даңғылы 35.Байланыс телефоны:8(7112)26-49-86. 

