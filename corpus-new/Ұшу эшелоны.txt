Ұшу эшелоны (Летный эшелон) — әуе бойынша жаңа аэродромдарға орналастырылатын авиациялық бөлім мен құрамалардың күштері мен құралдары. Ұшу эшелоны жаңа аэродромға алдын ала жауынгерлік міндетті орындап болғаннан кейін қонуы, сондай-ақ жауынгерлік міндетті орындамай-ақ қонуы мүмкін. Соңғы жағдайда ұшу эшелонынын құрамында жер үсті эшелоны келгенге дейін жаңа аэродромда басқаруды ұйымдастыруға және жауынгерлік ұшуларды қамтамасыз етуге қажетті мөлшерде штаб офицерлері мен техникалық құрам болуы мүмкін.  

