 Лукреция Рудольф-Гарфилд (ағылш. Lucretia Rudolph-Garfield, 19 сәуір 1832 – 14 наурыз 1918) – Америка Құрама Штаттарының президенті Джеймс Гарфилдтің әйелі және 1881 жылы АҚШ-тың Бірінші ханымы. Гарреттсвилтде, Огайо штатында фермер Зембер Рудольф және Арабелла Мейсон-Рудольфтың отбасында дүниеге келді. Кішкентай кезінен бастап «Христтің оқушылары» атты шіркеудің ең діндар мүшесі болды.  Лукреция алғаш рет Джеймс Гарфилдті 1849 жылы Честер, Огайо штатында білім алған кезде кездестірді. Жұп 1856 жылы некелеспек болған, алайда тойды бірнеше жылға шегеріп, ақша жинауды жөн көрді. Гарфилд және Рудольф 1858 жылы 11 қарашада қалыңдықтың ата-анасының Хирамда үйленеді. Олардың некесін министр Генри Хитчкок қиды. Бал айынан жас жұбайлар бас тартты.  Гарфилдтерде төрт ұл және бір қыз болды: Миссис Гарфилд Бірінші ханымының әлеуметтік міндеттерімен қызықпаса да, ол өз жұмысын адал атқарды және оның қонақжайлылығы Ақ үйдегі кештерді керемет қылды. 49 жасында ол анық қара көзді, қара шашты бәденді, көрікті әйел болды.  Бірінші ханым ретінде Гарфилд Ақ үйдегі жағдайдың тарихын бұрынғы даңқын қайтару үшін зерттеді. Алайда безгекпен ауырып, жобаны жалғастыра алмады.  Джеймс Гарфилдтың өміріне қастаңдық жасалған кезде, Лукреция Лонг-Бренчте демалған еді. Хабарды естіп, ол дереу Вашингтонға оралады. Куәгерлер Лукрецияны нәзік, шаршаңқы, бірақ сабырды сақтауға бел буған әйел ретінде сипаттады. Гарфилд отырған поезд үлкен жылдамдықпен жүргендіктен, мікбасы босанып кетті. Алайда апаттың салдарынан ешкім зардап шеккен жоқ. Кідірістен кейін ол Ақ үйге келіп, тез арада күйеуіне барады.  Президент үш ай бойы өмірі үшін күрескен кезде, Бірінші ханымның қайғысы мен адалдығы елдің құрметін жаулап алды. Күйеуінің қазасы мен жерлеуінен кейін Лукреция Огайодағы фермасына оралады. Сол жерде ол 36 жыл бойы жабық өмір салтын ұстанып, күйеуінің жазбаларын сақтаған. Ол оның жазбаларына үйдің бір бөлігін арнаған. Гарфилд және оның балалары Кир Филдтың арнаулы фондынан бөлінген 350 000 долларға өмір сүрді. Оңтүстік Пасадинде "Greene and Greene" фирмасы жобасын құрған үй салдыртып, сол жерде қысты өткізеді. Лукреция Гарфилд Оңтүстік Пасадинде 1918 жылы 14 наурызда қайтыс болады. Күйеуінің қасында көмілген. 

