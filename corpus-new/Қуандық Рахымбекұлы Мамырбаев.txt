Қуандық Рахымбекұлы Мамырбаев  1980 жылы 9 маусымда Алматы қаласында туған. Қазақ. Әкесі - Мамырбаев Рахымбек Нұрмұхаметұлы,  ҚР Жоғарғы сотының судьясы. Анасы - Мамырбаева Ғалия Әбдірахманқызы, үй шаруасымен айналысады. Солтүстік  Қазақстан мемлекеттік университетінің экономика факультетін (2001) экономист-менеджер мамандығы бойынша үздік; РФ СІМ Мәскеу мемлекеттік халықаралыққатынастар институтының (Университетінің) халықаралық экономикалық  қатынастар факультетін (2004), шет тілін меңгерген халықаралық экономист мамандығы бойыншаүздік бітірген. Орыс,  қазақ және ағылшын тілдерін біледі. «Нұр Отан» ХДП мүшесі (2009 жылдан). 2004 жылдан - «Аджип Казахстан Норт Каспиан Оперейтинг компани Н.В.» әлеуметтік мәселелерді басқару жөніндегі талдаушысы. 2005 жылдан - «Теңізшевройл» БК ЖШСқаржы бөлімінің бухгалтері; «ҚазМұнайТеңіз» ТМК» АҚ корпоративтік  қаржыландыру департаментінің менеджері. 2006 жылдан - «ПетроГазЭнерджи» ЖШС даму жобалары дирекциясының сарапшы-талдаушысы; «Қазақстан ипотекалық компаниясы» АҚ  қазынашылық директорының орынбасары,  қазынашылық директоры, басқарма төрағасының орынбасары. 2008 жылдан бері - «Қазақстандық ипотекалық несиелерді кепілдендіру  қоры» АҚ басқарма төрағасы. СҚО бойынша «Қазақстанның болашағы үшін» жастар қозғалысының мүшесі, үйлестірушісі (1999-2000). Әскери атағы - запастағы лейтенант. Діни көзқарасы - ислам. Саяси  қайраткер ретіндегі идеалы - Н.Ә. Назарбаев, В.В. Путин, А. Линкольн, Ли Куан Ю. Қазақстанның болашағы туралы болжамы - «Қазақстан халқының тіршілік деңгейі сапасыныңартуы, экономиканың тұрақты дамуы,  Қазақстанның бірінші Президентінің идеяларын жүзеге асыру». Хоббиі - фитнес, туризм, шахмат ойыны,  қолданбалы психология. Сүйіп оқитын әдебиеті - ғылыми әдебиет, мерзімді басылымдар, детективтер, іскерлік әдебиет. Бойдақ. 

