Үзгенсор – Батыс Қазақстан облысындағы Ақжайық ауданының оңтүстік-шығыс бөлігіндегі көл. Аумағы 57,8 км², ұзындығы 23 км, ені 6,2 км. Жағасының жалпы ұзындығы 134,5 км. Түбекті, аралды және шығанақты келеді. Түбі – тұнба лайлы. Жағасы тік жарлы (2 – 5 м). Солтүстік жағы шағын сор батпаққа ұласады. Атырабы теңіз деңгейінен төмен жатқан құмды жазық. Суы ащы, тұзды. Ылғал мол жылдары деңгейі көтеріліп, Ойыл өз-мен жалғасады.    

