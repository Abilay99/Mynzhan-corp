Әрекеттегі армия мен флот (Действующая армия и флот) — соғыс уақытында ұрыс қимылдарын жүргізуге тікелей ат салысатын мемлекеттің әскери қызметтік бөлігі (әскери қызметтегі басқа бөлімдерден айырмашылығы).  Әрекеттегі армия мен флотқа енгізу және оларға арналған жеңілдіктер әр мемлекеттің өзіне тән үкімет жарлықтары арқылы қалыптасады. КСРО-да әрекеттегі армия мен флот құрамына майдан шебінің басқармасы, операцияларды дайындайтын, ендіретін басқарма, флоттардың басқарма органдары, бірлестірілген, біріктірілген (кемелер), тылдық т.б. бөліктер, әрекеттегі майдан мен флоттың операциялық аумағының тылдық шеқараларында өздеріне жүктелген тапсырмаларын орындау кезінде флоттар мен майдандар қатарына енетін, сонымен қатар су жиегінен 111 км кашықтықтағы мекемелер мен орындар кіретін. Шекаралық әскери күзет әскерлерін, қашықтағы авиация бөліктерін және т.б. әрекеттегі майдандар құрамына енбейтін әскерлерді әрекеттегі армия мен флот қатарына әрекеттегі майданның тыл шекаралары аумағында жауынгерлік қамсыздандыру тапсырмаларын орындауға және әскери әрекеттерге тікелей қатыстылығы болған кезеңде жатқызу қалыптасқан.  

