Магнит нұсқарының еңкеюі — магниттік нұсқардың осі мен горизонтальды жазықтық арасындағы вертикаль бұрыш. Магнит нұсқарының еңкеюі жер тереңдігіндегі магниттік полюстердің орналасуына байланысты. Солтүстік жарты шарда нұсқардың солтүстік шеті, ал оңгүстік жарты шарда оңтүстік шеті төмен қарай еңкейеді. Магниттік полюстерге жақындаған сайын магнит нұсқарларының еңкеюі ұлғайып, полюстерде 90°-қа жетеді. Магниттік нұсқардың еңкеюіпің компастың жұмысына әсері нұсқар үстіндегі арнайы жүкті қозғалту арқылы жойылады. Магнит нұсқарының еңкеюініц таралу сипаты арнайы изоклиналық карталарда бейнеленеді. Изоклина — магнит нұсқары еңкеюінің бірдей мәндерінің сызығы. Магнит нұсқарының 0° еңкеюіне сойкес келетін изоклина магниттік экватор деп аталады.   

