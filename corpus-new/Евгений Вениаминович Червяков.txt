Евгений Вениаминович Червяков(9.1.1899, Самара губерниясы, Абдулино селосы., 17.2.1942, Ленинград облысы, Мга маңы)- кеңес кинорежиссері, актер, кинодраматург. Дәрігер отбасысында туған. Уфадағы драма өнерстудиясы мен Мемлекеттік киноматорграфия техникумын  (қазіргі ВГИК, 1927) бітірген. Уфадағы театрда актер әрі режиссер болды. Кинодағы қызметін 1925 ж. бастады. Режиссер В.Г.Гардин қойған «Алтын қор» мен «Крест мен маузер» (1925) фильміне  режиссердің ассистенті әрі орындаушы ретінде қатысты.  1927 ж. Гардинмен бірге «Ақын мен патша»  (1927) фильмін қойып, өзі А.С.Пушкиннің ролін орындады. «Алыстағы өзеннен келген қыз», «Ұлым»(1928), « Алтын тұмсық»(1929), «Қалаларме н жылдар»(1930,Фединнің романы бойынша),  «Ән»(1932), «тТұтқындар»(1936), «Намыс»(1938) секілді көркем фильмдерді қоюмен қатар, офицер (Қалалар мен жылдарда),Жан Пельтье (Үш солдатта, 1932), профессор Хольм («Ян Кнукеннің үйленуінде»,1935) рольдерін орындады. Қойған фильмдерінің сценарийлерін жазуға қатысты. 

