Кішкене Күйкентай – Үлкен Күйкентай тауының оңтүстік-шығысында 30 км жердегі тау.  Шығыс Қазақстан облысы Аягөз ауданында орналасқан. Абсолюттік биіктігі 683 м. Беткейлері көлбеулеу келген. Олар біртіндеп далаға ұласып кетеді. Ендік бағытта созылып жатқан таудың ұзындығы 6 км-ге жуық, енді жері 4 км. Нашар тілімденген. Шығысында 7 км жерден Бақанас өзені ағып өтеді.  Көлбеу беткейлерінің қоңыр топырағында бұта шоғырлары аралас бетеге, селеу, қараған, еркек шөп, т.б. шөптесін өсімдіктер өседі. Етегі мал жайылымына пайдаланылады.  

