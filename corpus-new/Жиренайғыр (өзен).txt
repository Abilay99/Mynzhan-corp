Жиренайғыр –  Іле алабындағы өзен. Алматы облысы Жамбыл ауданы жерімен ағады. Ұзындығы 133 км, су жиналатын алабы 1130 км. Бастауын Жетіжол жотасының солтүстік беткейінен алып, Жиренайғыр темір жол бекетінің солтүстігіндегі (6 км) Қопа өзеніне құяды.  Арнасы тар, жағасы – тік жарлы. Қар және мұздық суларымен толығады. Жылдық орташа су ағымы 0,43 м/с. Басты салалары Қастек, Самсы, Дегерес, Шиен. Бау-бақша, егін суғаруға пайдаланылады. 

