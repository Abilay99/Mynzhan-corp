«Абай» - Қазақтың мемлекеттік көркем әдебиет (қазіргі «Жазушы») баспасынан 1954 ж. жарық көрген әдеби-сын мақалалар жинағы. Авторы - Т. Әлімқұлов. Автор Абайдың өмірі мен қызметіне шолу жасай келіп, ақын шығармалары нәр алған негізгі үш қайнар - халық ауыз әдебиетімен, шығыс әдебиетімен және дүние жүзі мәдениетімен байланысын нақты мысалдармен дәлелдейді. Абайдың жаңа тәсілдер, тың образдар жасаудағы ақындық шеберлігін талдайды, өлеңдерінің әлеуметтік салмағын ашып көрсетеді. Жинақта ақын аудармаларының көркемділігіне байланысты да тұжырымды пікірлер айтылған. Кітапша әдебиетшілер мен көпшілік оқырман қауымға арналған. Көлемі 2,15 б. т., 10 мың дана болып басылған.   

