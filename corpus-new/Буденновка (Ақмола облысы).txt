 Басқа мағыналар үшін Буденновка деген бетті қараңыз. Буденновка — Ақмола облысы Бұланды ауданындағы ауыл, Новобрат ауылдық округінің құрамында. Іргесі 1910 жылы қаланған. Аудан орталығы — Макинск қаласынан оңтүстік-батысқа қарай 108 км, Көкшетау қаласынан 226 км жерде, Аршалы өзенінің жағалауында орналасқан.  Тұрғыны 210 адам (2009).   Мектеп, фельдшерлік-акушерлік пункт, дүкендер бар. 2-дүниежүзілік соғыста құрбан болған жауынгерлерге ескерткіш орнатылған. Буденовкадан 47 км жерден Макинск — Жалтыр автомобиль жолы өтеді. Ең жақын теміржол стансасына дейін 50 км. 

