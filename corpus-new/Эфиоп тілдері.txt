Эфиоп тілдері – оңтүстік араб тілдері тобымен қоса семит-хамит тілдері шоғырына кіретін Эфиопиядағы семит тілдерінің бір атауы. Эфиоп тілдерін топтастыруда әр түрлі пікірлер бар. Р.Хецронның (АҚШ) айтуынша, Эфиоп тілдері бірнеше топқа ажыратылған. Солтүстік топқа гез, геез, абиссин, тигринья тілдері енгізілген. Оңтүстік топтағы тілдерді бірнеше бұтаққа бөледі. Сыртқы бұтаққа гафат, гурах тілдерін, тағы бір бұтағына мухер, маскан тілдерін жатқызады. Батыс тобына чаха, гумер, эжа, гура тілдері; шеткі топқа энномор, гьето, эндегень, энер тілдері; аралық топқа амхар, аргобба тілдері; шығыс тобына [гураге, харари тілдері жатқызылған. И.М. Дьяконова Эфиоп тілдерін екі топқа (гез, геез) ажыратып, орталық топқа жатқызады.   

