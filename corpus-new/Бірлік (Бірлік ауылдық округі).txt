 Басқа мағыналар үшін Бірлік деген бетті қараңыз. Бірлік — Қызылорда облысы Қазалы ауданындағы ауыл, Бірлік ауылдық округі орталығы.  Аудан орталығы - Әйтеке би кентінен оңтүстік-батысқа қарай 26 км жерде, Сыр бойындағы Сол жақ Қазалы каналы бойында орналасқан.  1999 жылы тұрғындар саны 772 адам (403 ер адам және 369 әйел адам) болса, 2009 жылы 733 адамды (396 ер адам және 337 әйел адам) құрады. Ауыл 1977-1996 жылдары аудандық мал бордақылау арнайы бірлестік орталығы болды. Бірлестік негізінде ауылда өндірістік кәсіпорындар мен шаруа қожалықтары құрылды. 

