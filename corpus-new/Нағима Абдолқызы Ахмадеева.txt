Ахмадеева Нағима Абдолқызы (5.3.1918, қазіргі  солтүстік Қазақстан облысы Петропавл қаласы – 22.7.2003, Қызылорда қаласы) – Қазақстанның еңбек сіңірген мұғалімі (1957). Семей мұғалімдер институтын бітірген (1936). 1936 – 43  жылы  облыс мектептерінде мұғалім, 1943 – 45  жылы  Петропавл қаласының ауданы партия комитетінде бөлім меңгерушісі, 1945 – 50  жылы Қызылорда қалалық атқару комитеттінде бөлім меңгерушісі, 1950 – 52  жылы  қалалық партия комитеттінің хатшысы қызметін атқарған. 1952 – 78  жылы  Қызылорда қаласындағы 112 Ә. Молдағұлова атындағы орта мектептің директоры болды. Ахмадеева Қызылорда қаласының құрметті азаматы. Ленин ордені және бірнеше медальмен марапатталған. “Қазақ Энциклопедиясы”, I-том   

