Льюис Ренард Бейкер (ағылш. Lewis Renard Baker; т.ж. 25 сәуір 1995,  Лутон, Англия) — жартылай қорғаныс шебіндегі ағылшын ойыншысы. Қазіргі таңда ағылшындық "Челси" футбол клубында және Англияның жастар ұлттық құрамасында өнер көрсетеді. Льюис Бейкер Лутон қаласында дүниеге келген. Льюис футболды "Лутон Таун" академиясында бастаған және 2005 жылы 10 жасында "Челсидың" академиясына ауысады. 2012 жылы өз командасының жеңіске жетуіне үлес қосады, сонымен қатар Льюис осы жылы өзінің ең алғаш кәсіби келісім шартына қол қояды. 2013/14 жылғы маусымда "Челси" сапының жастар құрамасында өнер көрсетеді. Осы маусымда Льюис Англия лигасының чемпионы атанады. Ол финалда "Манчестер Юнайтед" командасына қарсы ойнап гол соғады, сол голдың арқасында оның командасы жетістікке жетеді. "Челси" командасының негізгі сапында ең алғаш 5 қаңтар күні өнер көрсетеді. 2014 жылы маусымның соңында Льюис Бейкер "Челси"  сапының ең мықты жас ойыншысы атанады. 2014 жылы  Льюис  "Челси" футбол клубымен жаңа 5 жылдық келісім шартқа қол қояды. Льюис Англияның (17 жастан 19 жасқа дейін) жастар сапында өнер көрсетеді. Англияның 20 жасқа дейінгі сапына ең алғаш 2014 жылдың тамыз айында капитан ретінде шақырылады. 2014 жылдың 5 қыркүйегінде ол ең алғаш Англияның 20 жасқа дейінгі сапында өнер көрсетті. Сол ойында Льюис гол соғып көзге көрінді. Ол ойында Англия Румынияға қарсы ойнап (6-0) есебімен жеңіске жетті.  

