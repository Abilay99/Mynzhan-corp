Жұмаділла Құдайберген (15.3.1945 жылы туған, Қызылорда облысы Жаңақорған ауданында Политотдел ауылында) – ғалым, ауыл шаруашылығы ғылымдарының кандидаты (1988). Қазақтың ұяң жүнді құйрықты қойы тұқымының авторы (1994). Алматы зоотехника-малдәрігерлік институтын (Қазақ ұлттық аграрлық ун-ституты) бітірген (1971). 1971 – 74 жылдарында осы институтта аспирант, 1975 жылдан Қазақ қой шаруашылығы ғылым-зертхана институтында ғылыми қызметкер, аға ғылыми қызметкер, етті-майлы қой шаруашылығы бөлімінің меңгерушісі болды. Ғылым еңбектері Қазақстанда етті-майлы-жүнді бағыттағы қойларды селекция әдіспен асылдандыру және олардың жаңа тұқымдарын шығаруға бағытталған. Ол құйрықты ұяң жүнді қойлардың жаңа түрін шығару мен жетілдірудің теория негіздері мен әдістемелерін дамытты. Қойдың бұл түрі еліміздің шөл, шөлейт және құрғақ дала аймақтарының қатал табиғатына жақсы бейімделген. Жиынтығының алпыстан астам ғылым еңбегі бар.   

