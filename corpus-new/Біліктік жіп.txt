Біліктік жіп (filamentum axiale; лат. fila — жіп, грек, axon — білік, ось) — жасушалар кірпікшелері мен талшықтарының негізін құрайтын жіпше құрылым. Оның пішіні іші қуыс түтікшеге үқсас. Біліктік жіптің қабырғасын екі-екіден топтаса орналасқан 9 жұп (дублет) шеткі микротүтікшелер құрайды. Ал қуысында 2 орталық микротүтікшелер орналасады. Біліктік жіптің негізін — жасуша цитоплазмасында орналасқан негіздік денешік құрайды. Негіздік денешіктің құрылысы жасуша центриоліне үқсас. Біліктік жіп сыртынан жасуша плазмолеммасымен қапталған.   

