Сұраным мен тұтынымды талдау — қоғам мүшелерінің материалдық қажеттіліктерін ғылыми тұрғыда болжап білу және оларды қанағаттандырудың оңтайлы жолдарын іздестіру міндеттерін көздейтін экономикалық зерттеу саласы. Талдаудың маңызды бағыты — табысы түрлі деңгейдегі, мүдделері әр алуан, кәсібі, отбасылық жағдайы алуан түрлі, т. б. бір текті әлеуметтік топтардың сұранымы мен тұтынымын зерттеу. Болашақ қажеттіліктерді анықтау кезінде пайдаланылатын әдістер: бүгінгі төлем қабілеті бар сұранымды зерделеуді басшылыққа алатын статистикалық әдістер; халықтың белгілі бір топтары (өндірістер) тұтынымының ғылыми тұрғына дәйектелген нормаларының есебіне негізделген нормативтік әдістер. Адамның физиологиялық қажеттіліктерін зерделеу негізінде, мысалы, тамақтану нормалары әзірленеді.   

