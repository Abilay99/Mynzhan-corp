Ине - ұзын, жіңішке, өткір ұшты, келесі ұшында тетігі бар, қатты құралдан (бұрын сүйектен) жасалатын зат. Белгілі бір затты күйзелту және деформациялау арқылы жаңа зат өндіру үшін қолданылады. Иненің үшкір ұшының кішкентай аумағына сәйкес ине бойындағы күш азғантай аумаққа шоғырланады. Сонымен қатар, осы пішінге ұқсайтын заттар да ине деп аталады. Ине өлшемі нөлге тиесілі жүздің бір түрі. Тарихи деректерге сүйенсек, алғаш инелер балықтардың сүйектерінен, өсімдіктердің тікенектерінен жасалған. Темірден жасалған инелер б.з.д. 100 ж. пайда болған. - үшкір жағын - ұшы;- ұшына қарсы жуан жағын - дүмі;- осы дүмнің доғал басын - шүйде;- шүйде мен ұштың ортасын, яғни ұзына бойын - тұрқы;- дүміндегі жіп өткізетін тесігін - көзі немесе жасуы дейді. (Қазақ халқы ширақ, епті адамды "иненің көзінен өткендей" деп атайды). > Қолданысы бойынша түрлері: Бітім-тұлғасына қарай да инені бірнеше түрге бөлуге болады:- көзі сынық инені - бітік немесе көр;- көзі кең инені - көземелі;- тұрқы имек инені - созаң;- көзі кең, жуандау, ұзындау инені - жөндем;- әдеттегі инеден әлдеқайда үлкендеу инені - тебен дейді. Тебен иненің төркіні - төбе ине болса керек. Олай дейтініміз, қазақ биіктеу, дөңестеу жерді төбе деп атайды.Жасалған затына қарай да инені бірнеше түрге бөлген:- қанардың аузын тіккенде қолданылатын, қатты ағаштан жасалған ине - сида;- мүйізден әзірленген ине - жуалдыз (тегінде, жуан біз деген сөз тікесінен туындаған болуы керек);- сүйектен істелген ине - сояу немесе сүйрік деп аталады. Тігін инелері ине-платиналық өнеркәсіптерде өндіріледі. Неғұрлым қиын аспект - иненің құлағын жасау. Өтімділігі төмен болаттан жасалса, уақыт келе инені тат басуы мүмкін. 

