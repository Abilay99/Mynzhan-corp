Қадыржан Қабиденұлы Әбуев (26.12.1938 жылы туған, қазіргі Солтүстік Қазақстан облысы Айыртау ауданы Қызыл әскер аулы) – тарих ғылымның докторы (2002), профессор (2003), Қазақ КСР-і Халық ағарту ісінің үздігі (1978), Қазақстанның еңбек сіңірген қайраткері (2008). Петропавл педагогикалық институтының тарих-филология факультетін бітірген (1962). Солтүстік Қазақстан облысы Булаев ауданы және Көкшетау облысы Володар аудандағы орта мектептердің директоры (1962–1964), Көкшетау облысының комитетінде нұсқаушы (1964–1965), Көкшетау мемлекеттік университетінде аға оқытушы (1972–1974), декан (1974–1976), ал 1976 жылдан кафедра меңгерушісі болып қызмет атқарды. 8 монография мен 120-дан астам ғылыми мақаланың авторы.   

