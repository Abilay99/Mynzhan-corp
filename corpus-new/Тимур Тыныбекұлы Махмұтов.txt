Тимур Тыныбекұлы Махмұтов (15.4.1938 жылы туған, Алматы) – гидрогеолог-ғалым, техника ғылымдарының доктары (1997), профессор (1998), Қазақстандағы жаңа ғылым саласы – техногендік гидрогеологияның негізін салушы. Қазақ политехникалық инчтитутын (қазіргі ҚазҰТУ) бітірген (1961). 1961 – 77 жылдары Қазақстан ғылым академиясының Геология ғылымдары институтының гидрогеология және инжинерлік геология бөлімінде (1964 жылдан Гидрогеология және гидрофизика институты) аға лаборант,инженер, кіші ғылыми қызметкер, аға ғылыми қызметкер, 1977 – 81 КСРОГеология министлігінің Ауғанстан Республикасындағы жобасының техникалық жетекшісі болды. 1981 жылдан У.М. Ахмедсафин атындағы Гидрогеология және гидрофизика институтында аға ғылыми қызметкер, лаборатория меңгерушісі, директордың ғылыми жұмыстар жөніндегі орынбасары. Тимур Тыныбекұлы Махмұтов Жезқазған-Ұлытау кенді ауданының мыс кені, Ауғанстандағы Айнақ мыс кені қорларын есептеуге қатысқан. Ғылыми-зерттеулерінің негізгі бағыты – кен орындарын игерудің гидрогеол. жағдайларын, техногендік процестердің Орталық, Оңтүстік, және Солтүстік Қазақстанның кенді аудандарының экологиялық-гидрогеологиялық жағдайларына әсерін кешенді зерттеу. Ол игеріліп жатқан кентасты кен орындарындағы техногендік гидрогеологиялық процестерді зерттеудің, болжамдаудың және басқарудың теориялық және әдістемелік мәселелерімен, республика аумағын кен орындарының әлеуетті сулануы бойынша аудандаудың ғылыми-әдістемелік негіздерін зерттеумен, техногенез жағдайындағы экологиялық гидрогеология мәселелерімен шұғылданады. 250-ден астам ғылыми еңбектердің (оның 16-сы монография, 15-і гидрогеол. карта) авторы, 2 өнертабыс патентінің иесі. ҚР-ның медальдарымен марапатталған, “Жер қойнауының үздік барлаушысы”. Шығармалары:  <references>  

