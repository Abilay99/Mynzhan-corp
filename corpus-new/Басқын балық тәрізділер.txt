Басқын балық тәрізділер немесе Алабұға-шортан тәрізділер (лат. Mugiliformes) — сүйекті балықтар отряды.  Ұзындығы 30 см-ден 3 м дейін, салмағы 140 кг дейін жетеді, ең ірілері, барракудалар. Желбезектері 6-7 жарғақ шоғынан тұрады. Жабықторсылдақты. Жүзбе қанаттары тікенекті. Арқа жүзбе қанаттары екеу; бауыр жүзбе қанаттары 6 шоқтан құралған. ТМД аймағындағы су қоймаларында кефаль тұқымдасының 7 түрі, барракуда тұқымдасының бір түрі таралған. Кефальдар детритпен, барракудалар балықпен қоректенеді. Басқын балықтар кәсіпшілік объекталары және оларды көбейту мәселесі жолға қойылған.  

