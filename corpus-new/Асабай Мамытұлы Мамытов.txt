Асабай Мамытұлы Мамытов (1912 жылы туған, Отырар ауданы Шардара ауылы) – ғалым, заңгер, заң ғылымдарының докторы (1965), профессор (1972). Алматы Кеңес құрылысы институтын бітірген (1937). 1937–43 жылдары Алматы облысы сотының мүшесі, төрағасы, Алматы облысы партия комитетінің екінші хатшысы, 1943–45 жылдары Қазақ КСР прокуроры, 1945–56 жылдары Қазақ КСР Жоғарғы Соты төрағасының орынбасары болды. 1956 жылы ғылыми-педагогикалық жұмысқа жіберілді. 1956–70 жылдары Қазақ мемлекеттік университеті заң факультетінің аға оқытушысы, доценті. 1970 жылдан кафедра меңгерушісі болған. «Советтік қылмыстық право», «Қылмысты іздестіру құқығы», т.б. оқулықтардың, 100-ден астам ғыл. еңбектердің авторы.    

