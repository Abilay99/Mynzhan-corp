Шолпан Рымбекқызы Әбділманова (1952 жылы туған, Қазақстан, Алматы қаласы) — экономика ғылымдарының докторы (2000), Еуразия Халықаралық академиясының академигі, Алматы халық шаруашылық институтын (1973, қазіргі Қазақ экономикалық университеті) бітірген. КСРО Құрылыс банкінің Алматы облысы кеңсесінде несие инспекторы, аға несие инспекторы (1974), 1975 жылдан Қазақ экономикалық университетінде стажер-зерттеуші, аспирант, оқытушы, аға оқытушы, доцент, кафедра меңгерушісі, профессор, ғылыми жұмыстар жөніндегі проректор қызметтерін атқарды. Әбділманов Әлемдік банк институты өткізген «Орта Азиядағы экономикалық өсудің аймақтық стратегиясы» бағдарламасы бойынша ғылыми-зертеу конкурсының жеңімпазы (1999), Қазақстан Республикасынын білім және ғылыми министрілігінің «Қазақстан Республикасының ғылымын дамытуға қосқан үлесі үшін» белгісімен марапатталған (2003).   

