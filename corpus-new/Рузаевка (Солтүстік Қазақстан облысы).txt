Рузаевка — Солтүстік Қазақстан облысы Ғабит Мүсірепов ауданындағы ауыл, Рузаев ауылдық округі орталығы. Аудан орталығы – Новоишим ауылынан оңтүстік-шығысқа қарай 42 км-дей жерде. 1999 жылы ауылдың тұрғын саны 4714 адам (2267 ер адам және 2447 әйел адам) болса, 2009 жылғы санақтың қорытындысы бойынша 4420 адамды (2079 ер адам и 2341 әйел адамдар) құрады. Іргесі 1921 жылы қаланған. 1930—97 жылдары Көкшетау облысының өзімен аттас ауданының орталығы болып келді. 1959 жылдан бастап ғ12 кәсіптік-техникалық мектеп, 1968 жылдан бастап аудандық ауыл шаруашылық тәжірибе стансасы, 1982 жылдан аудандық тұтынушылар одағының қосалқы шаруалығы орналасты. Рузаевкада бұрынғы кәсіпорындар мен мекемелердің негізінде астық және мал өсірумен айналысатын ЖШС-тер құрылды. Олардан басқа мұнда электр стансасы, май зауыты, диірмен, машина-трактор жөндеу шеберханасы, байланыс бөлімшесі, сауда орындары, т.б. бар. 

