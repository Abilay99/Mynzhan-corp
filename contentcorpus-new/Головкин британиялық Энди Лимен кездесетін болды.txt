Орта салмақтағы WBA және IBO тұжырымдары бойынша әлем чемпионы қазақстандық боксшы Геннадий (GGG) Головкиннің кезекті қарсыласы болып ирландиялық Энди Ли танылды, деп хабарлайды Boxingscene.com. Интернет-порталдың мәліметінше, екі жақ барлық сұрақтар бойынша ортақ келісімге келген. Ал келер аптада қос боксшының арасындағы кездесу ресми түрде көпшілікке хабарланатын болады. Қазірдің өзінде кездесудің Нью-Йорктегі Madison Square Garden кешенінде 26 сәуір күні өтетіні белгілі болып отыр. -деп жазады Энди Лидің сөзіне сілтеме жасаған сайт.  Энди Ли Естеріңізге сала кетсек, Геннадий Головкин өзінің соңғы өткізген кездесуінде ганалық Осумана Адаманы жетінші раундта техникалық нокаутпен жеңген болатын. Дайындаған: Болат Қосмағамбет  
