Жер – Күн жүйесіндегі үшінші ғаламшар. Көлемі бойынша бесінші үлкен ғаламшар. Ал Жер тобына кіретін ғаламшарлар арасында диаметрі, массасы және тығыздығы жағынан бірінші орынды алады. • Жердің Экватор бойымен 23,44 градусқа бұрылуынан жаз, күз, қыс және көктем мезгілдері ауысады. Егер Жер тік градуспен айналғанда, ешқандай жыл мезгілі де болмас еді. • Жердің салмағы – 6 600 000 000 000 000 000 000 000 кг. • Жерден өзге Күн жүйесіндегі барлық ғаламшар көне құдайлардың есімімен аталған. • Жер бетінің 72%-ы сумен қапталған. • Жер атмосфера, литосфера және гидросфера қабаттарынан тұрады. Олар біріге биосфера қабатын құрайды. • Атмосфераның құрамының 78%-ы азот, 21%-ы оттегі және 1%-ы өзге де газдардан тұрады. • Атмосфера Жерді Күннің радиобелсенді сәулесінен қорғайды. • Тынық мұхиты – Жердегі ең үлкен су алабы. Мұхиттың өзі Жердегі бар құрлықтың көлемінен үлкен. • Жердегі алтын құрамының 99%-ы ядрода орналасқан. • Миллиондаған жылдар бұрын Жерде бір ғана құрлық болған. Ол Пангея деп аталған. • Гималай тауындағы Эверест немесе Джомолунгма (8848 метр) шыңы – Жердің ең биік нүктесі. • Тынық мұхитындағы Мариан шұңғымасы Жердің ең терең нүктесі болып саналады. Адамзат тарихында аталған шұңғымада небары екі адам болған. • Өзге ешбір ғаламшарда тектоникалық тақта жоқ. • Жердің қатты қабаты (Литосфера) үнемі қозғалыста болады. Тектоникалық тақталардың қақтығысуынан жер сілкінісі мен жанартаулардың атқылауы орын алады. • Ең төмен температура Антарктидада тіркелген (-92.2C). • Ай – Жердің жалғыз табиғи серігі. Бүгінге дейін Айда 12 ғарышкер болып қайтқан. • Жанартау атқылауының 90%-ы мұхит астында болады. • Жердегі судың 3%-ы ғана ішуге жарамды болып келеді. Ал оның 90%-ы мұз күйінде сақталады. • Егер Жер Күннен біршама алыста немесе біршама жақында орналасқанда, мұнда адам баласы тіршілік етпеген болар еді. 
