Кездесуге альпинистердің бірнеше буыны, таудың әуесқойлары, жұртшылық өкілдері жиналды. Анатолий Букреев өмірінің жұрт біле бермейтін фактілері туралы альпинистер — Ринат Хайбуллин мен Владимир Фролов, журналист әрі қазақстандық альпинистер туралы кітаптардың авторы Галина Муленкова әңгімелеп берді. Букреев күнделіктерінің альпинистің құрбысы Линда Уайли өңдеген жинағының алғашқы таралымы мың данамен жарық көріп, қазірдің өзінде сирек кездесетін басылымға айналып үлгерді. "Над облаками" кітабына деген қызығушылық кітап жарық көргеннен біраз бұрын-ақ туындаған болатын. Анатолий Букреевті кәсіби альпинистерден таудың әуесқойларына дейін қадірлеп, құрметпен еске алады. Ол ғаламшардағы биіктігі сегіз мың метрден асатын он бір шыңға 18 рет көтеріліп, әлемнің ең мықты альпинистерінің бірі болды. Букреевтің есімі Эверестегі қайғылы оқиғамен мәңгі есте қалды. Букреев тау биігінде апатқа тап болған үш адамды құтқарып, теңдессіз операцияны іске асырды. Анатолийді Қазақстандағы скайраннинг — тауға жүгіріп шығу спортының атасы деп те атайды. "Над облаками" кітабының алғы сөзін Қазақстанның 1997 жылы Эверестке ұйымдастырған экспедициясына қатысушылардың бірі Владимир Фролов жазды. Анатолий Букреев пен оның құрбысы Линда Уайлиальпиниспен тағдырлас болып, шыңға көтерілерде үсіп қалған кезде емделуіне көп көмектескенеді.    Кітап баспа бетін көргенге дейін бір жарым жылдық еңбек жұмсалды. Анатолий Букреевтің қолжазбаларының құпиясы ашылып, ресейлік жазушы Сергей Бойко оны ішінара ағылшын тілінен орысшаға аударды. Өкінішке қарай, Анатолий Букреевтің күнделіктерінің бір бөлігіненөрт кезінде қол үзіп қалдық. Кітапқа, Линда Уайли мен альпинист Симоне Морроның да естеліктері енгізілген.  Қазақстан және дүниежүзілік альпинизмнің аты аңызға айналған өкілі Анатолий Букреев күнделіктерінің таныстырылымы "Visit Almaty" туристік орталығында болды. 
