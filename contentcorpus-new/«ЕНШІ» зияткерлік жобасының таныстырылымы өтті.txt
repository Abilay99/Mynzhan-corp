Бүгін елордасы Астанада «ЕНШІ» зияткерлік-танымдық телевизиялық жобасының БАҚ өкілдеріне арналған таныстырылымы өтті. Қыркүйек-қазан айларында аймақтық іріктеу кезеңдерінен сүрінбей өткен 48 өрен бүгінде сайыстың негізгі кезеңінде бақ сынап жатқанын айта кетейік.  Аталмыш жиында алдымен БАҚ өкілдерінің назарына бағдарлама туралы дайындалған шағын бейнеролик ұсынылса, ҚР Мәдениет және спорт министрлігі Тілдерді дамыту және қоғамдық-саяси жұмыс комитетінің бас сарапшысы Олжас Шынжігітов жобаның мақсаты мен міндеттеріне кеңінен тоқталды.   дейді ол. Ал, Ш.Шаяхметов атындағы тілдерді дамытудың республикалық үйлестіру-әдістемелік орталығы Ақпарат және мониторинг бөлімінің басшысы Мөлдір Бақытқызы 48 үздік қатысушының қалай таңдалғанын айтып өтсе, жоба идеясының авторы Нариман Қойшыбаев пен бағдарламаның креативті продюсері Дәулет Төлеутайұлы зияткерлік ойынның өткізілу форматы мен сипатына тоқталды.   «Зияткерлік сайыстардың телевизиямыздан көрінбей кетуіне не себеп?» деген сұраққа Н.Қойшыбаев: -деп жауап берді. Сонымен қатар, жиынның құрметті мейманы, қазақ эстрадасының жұлдызы, белгілі әнші Құрмаш Маханов та сөз алып: ,-деді.  Осылайша еркін сұхбат түрінде өткен таныстырылымда «Енші» телевизиялық жобасы және жалпы зияткерлік ойындар жөнінде де мәселелер көтерілді. Жиын соңында жобаның шығармашылық ұжымы алдын ала ұйымдастырған байқаудың үздіктері анықталды. Журналистер мен блогерлердің зияткерлігін байқау мақсатымен жоба ұйымдастырушылары БАҚ өкілдеріне алдын ала 5 сауал жолдаған болатын. Қиын әрі қызықты сұрақтарға басқаларға қарағанда мардымды жауап берген «Астана» радиосының журналист-редакторы Жанат Қабылдаұлы І орынды иеленсе, yenshi.kz сайты арқылы жобамен танысып, алдыңғы ойындарды көре отырып, түйген ойын қағазға түсіріп ғаламторда жариялаған «ЕлАна» әлеуметтік-танымдық сайтының тілшісі Ерқазы Сейтқалиға жүлделі ІІ орын бұйырды. Ал, республикалық «Білім айнасы» газетінің журналисі Жансая Мұстафина жүлделі ІІІ орынды місе тұтты. 
