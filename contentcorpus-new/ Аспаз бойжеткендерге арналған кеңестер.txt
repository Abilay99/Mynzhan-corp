 - Егер салатқа пияз қосқыңыз келсе, оны майдалап турап кепсердің ішіне салыңыз. Артынша үстіне ыстық су құйыңыз. Осылайша жұмсарып, ерекше дәмге ие болады; - Майонездің ашып келе жатқанын байқасаңыз, үстіне бір ас қасық суық су қосыңыз; - Суға лимон шырынын қоссаңыз, қабықсыз пісірілген картоп ағара түседі; - Салаттың дәмі әр түрлі болу үшін қант, бұрыш, сірке су және қыша үгітіндісін қолданыңыз; - Салатты әрлеу үшін қызылшаны пайдаланбаңыз, оның күлгін түсі өзге көкөністерге сіңіп кетеді; - Сұр түске боялатындықтан, пюрені суық сүтпен езудің қажеті жоқ; - Түйіршіктер пайда болмас үшін ыстық сүтті аздан құю керек; - Винегрет салатына арналған картоп, сәбіз, қызылшаны қабығымен асқан дұрыс; - Тоңазытқыштағы жағымсыз иістен арылу үшін пияздың бір бөлігін қойып қойсаңыз жеткілікті; - Жұмыртқа жарылған кезде ақуызы төгіліп қалмас үшін, асатын суға тұз қосыңыз; - Көкөністерді асатын болсаңыз, үстіне екі қасық қант қосып жіберіңіз.  Дайындаған: Қарлыға Бүйенбай  
