Бокстан Германияның Гамбург қаласында өтіп жатқан әлем чемпионатында Әбілхан Аманқұл ширек финалға шықты. 75 келіге дейінгі салмақта жұдырықтасатын отандасымыз 1/8 финалда шаршы алаң иесі Сильвио Ширлені жарыс жолынан шығарды. Әбілхан Аманқұл әлем чемпионатына алғаш рет қатысуда. Бірінші жекпе-жегінде аустралиялық боксшы Кэмпбел Сомервилді 5:0 (30:26, 30:27, 30:25, 30:27, 29:28) есебімен жеңген еді. Айта кетейік, осыған дейін әлем чемпионатының ширек финалына Жомарт Ержан (49 келі) мен Қайрат Ералиев (56 келі) шыққан еді. 
