 Махабатты әркім әрқалай түсінеді. Бірі үшін – майдан әлемі, бірі үшін – мәңгілік нәзіктік. Сіздің ойыңыздағы махаббат қандай? Сазгердің махаббат жайлы түсінгені: Бір жүректе екі махаббат өмір сүре алмайды. Бір кеңістікте екі түрлі әуенді ойнауға болмайтыны сияқты. Аспаздың махаббат жайлы түсінгені: Сорпа мен махаббат ыстық кезінде дәмдірек болады. Бірақ тым ыстық болса күйіп қалуың мүмкін. Антропологтың махаббат жайлы түсінгені: Егер мен аустралопитек болсам, енді ғана пайда болған қос қолыммен сені құшақтап, хомо-эректус болсам сенің түніңе отпен жарық сыйлап, хомо-сапиенс болсам жанымды шүберекке түйіп сен үшін аң аулар едім. Электротехнологтың махаббат жайлы түсінгені: B=kI/r (магниттік өріс пен қашықтық кері пропорционалды) деген формуланы махаббат теріске шығара алады. Сен қанша алыста болсаң да менің махаббатым әлсіреген емес. Бағбанның махаббат жайлы түсінгені: Тилландсияға үш күнде бір рет, гринсуанға айына бір рет су құю керек. Егер керісінше істесеңіз, тилландсия қурап қалады да, гринсуан шіріп кетеді. Махаббат дегеніміз - ол адамға не керегін түсіну. Астрономның махаббат жайлы түсінгені: Оның өмірі көктемгі Арктур жұлдызындай жарық шашқан кезде де, күзгі Алиса жұлдызындай көмескі тартқан кезде де, ол менің көзіме әрдайым сәулесі сөнбейтін Сүмбіледей көрінеді. Ақынның махаббат жайлы түсінгені: Сенімен бірге өткізген күнім Джон Китстың өлеңіндей сезімтал, сенсіз өткен сағатым Феогнидтің жырларындай мұңға толы.   
