Биыл Ұлттық қордан республикалық бюджетке берілетін кепілдендірілген трансферттің 400 млрд теңгеден астамы қысқартылып, шамамен 2 трлн 480 млрд теңгені құрады.  Бұл шара қор қаражатын үнемдеу үшін жасалып отыр. Бүгін Сенаттың жалпы отырысында Ұлттық экономика министрі осылай деді.  Алайда сенатор Дулат Құсдәулетов биыл бюджет кірісінің шамамен тең жартысы ұлттық қор қаражатын пайдалану арқылы қалыптасқанын тілге тиек етті. Тіпті, бұлай жалғаса берсе, ондағы қыруар қаржы сарқылып қала ма деп алаңдаушылық білдірді. Ал, депутаттың күдігін еліміздің бас экономисі Қуандық Бишімбаев сейілте қойған жоқ. Сала басшысы егер ұлттық қор қаражаты дәл қазіргідей жұмсала берсе, алдағы 2-3 жылда 56-57 млрд АҚШ доллары көлемінде ғана қаржы қалуы мүмкін екенін жасырмады. Бірақ, бұған жол бермес үшін тиісті шаралар қабылданып жатқанын жеткізді. Айта кетейік, былтыр қор қаражатының жалпы көлемі 97 млрд АҚШ доллар болатын.  Дулат Құсдәулетов, ҚР Парламенті Сенатының депутаты:  Қуандық Бишімбаев, ҚР Ұлттық экономика министрі:  Дереккөз: 24.kz 
