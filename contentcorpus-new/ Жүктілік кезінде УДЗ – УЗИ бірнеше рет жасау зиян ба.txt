 Әдетте жүктілік кезінде ультрадыбыстық зерттеу үш рет жасалады: – 12-14 апта: эмбрионның құрсақта дұрыс орналасуы; – 20-24 апта: дұрыс дамып, жетілуі; – 32-34 апта: баланың жарыққа шығуына дайындығы бақыланады. Егер мынадай жағдайлар болса: • Аналық безде ісік пайда болса; • Ананың созылмалы аурулары; • Көпұрықтық жүктілік; • Іштегі балада созылмалы гипоксия (оттек жетіспеушілік); • Ананың инфекциялық аурулары; • Жатыр мойнындағы мәселе; • Жатыр түтіктерінің өтімділігі мәселесі; • Қан кету не қан аралас сұйықтық; • Бала жолдасының төмен орналасуы; • Жатырдан тыс жүктілік; • Іштің төмен тартып ауыруы; • Ананың қоршаған ортадан (радиация, улану, инфекция) зиян шегуі. Дәрігер анаға кезекті түсірілетін 3 реттік УДЗ-ден бөлек, бірнеше рет УЗИ жасатуға кеңес береді. Осындай мәселелердің алдын ала алмай, сан соғып қалғанша, гинеколог кеңесіне құлақ түріп, бірнеше рет УДЗ жасатудың зияны тимейді. 
