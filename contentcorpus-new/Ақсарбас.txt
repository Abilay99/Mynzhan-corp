«Ақсарбас» фильмі Қытайға танымал қазақ жазушысы, аудармашы Еркеш Құманбекқызының авторлығымен және Қытай орталық телевизиясының кинофильм жасау орталығының жетекшілігімен қазақ тілінде түсірілген. Сценарийін де Еркеш Құрманбекқызының өзі жазған. Туындыны түсірген ҚХР-дың режиссері - Гау Фың, продюссері - ҚХР-дың кинофильм жасау орталығының меңгерушісі Шың Зе Жүн. Фильмге қазақстандық актер Нұрлан Әлімжан түскен. Ол Сері жігіттің рөлін сомдайды. Фильмге шекара сыртында қалып қойған қандастарымыздың ертедегі өмір салты, тұрмыс-тіршілігі мен көшпенді қазақтардың сахара мәдениеті арқау етілген. Кинотуындыда қазақ елінің тағдыры, оның басынан кешірген тауқыметі бейнеленген.  
