 Криштиану Роналду — инстаграм парақшасындағы жазылушылар саны 180 миллионға жеткен алғашқы танымал адам. Португалиялық футбол жұлдызының танымалдығы сонша, тіпті, жазғы демалыс маусымында да  инстаграм парақшасындағы жазылушылар саны қарыштап өсуде. Елестетіп көріңізші: Криштиану небәрі 2 ай 11 күнде 10 миллион жаңа оқырман жинады, яғни оның аккаунтындағы жаңа жазылушылардың орташа бір күндік саны – 139 мың. Салыстыру үшін айтатын болсақ, бұл Андорра халқынан бір жарым есе көп.  "Ювентусқа" ауысқаннан бері Роналдудың инстаграмдағы жазылушылар саны 46 миллионнан астам адамға көбейген. Осыған орай инстаграм желісіндегі ең атақты адамдардың тізімін беруді жөн көрдік. Өсу маусым айынан бастап есептелген.  
