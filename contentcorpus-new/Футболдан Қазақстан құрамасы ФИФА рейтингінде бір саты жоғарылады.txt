Халықаралық футбол қауымдастықтары одағы (ФИФА) ресми сайтында жаңарған рейтингін жариялады. Қазақстан құрамасы бір саты жоғарылап, 117-орынға тұрақтаған. Алғашқы ондықта айтарлықтай өзгерістер жоқ. Соңғы рейтингте Бельгия мен Франция құрамалары бірінші орынды өзара бөлісіп тұрса, бұл жолы Роберто Мартинес жаттықтыратын құрама көш басына шыққан. Сондай-ақ Уругвай мен Англия құрамалары өзара орын алмасқан. 1 (1). Бельгия — 1733 ұпай 2 (1). Франция — 1732 3 (3). Бразилия — 1669 4 (4). Хорватия — 1635 5 (6). Англия — 1619 6 (5). Уругвай — 1617 7 (7). Португалия — 1616 8 (8). Швейцария — 1598 9 (9). Испания — 1594 10 (10). Дания — 1584 Жаңарған рейтингтегі ең төменгі нәтижені Мозамбик ұлттық құрамасы көрсетіп отыр. Олар бірден 9 саты төмендеп, 122-орынға тұрақтаған. Бұл рейтингтің үздік көрсеткішін Гибралтар құрамасы еншіледі. Олар 8 саты жоғарылап, 190-орынға табан тіреген. Айта кетейік, осы айда Қазақстан құрамасы Ұлттар лигасы аясында екі ойын өткізді. Ригада Латвиямен тең ойнап, Астанада Андорраны 4:0 есебімен ойсырата ұтты.  
