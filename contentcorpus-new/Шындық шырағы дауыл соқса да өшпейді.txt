Ол "Дауылдан кейінгі" халықтың тұрмысы мен халін, заманның өзгерісін жазды. Ол – Ғабиден Мұстафин. Сіздердің назарларыңызға Ғабиден Мұстафиннің шығармаларынан алынған даналы ойларын жадымызда жаңғырып тұрсын деген ниетпен ұсынамыз.  » Адамның адамдық, ұлттың ұлттық ең жоғарғы қасиеті – тіл өткірлігі мойымасын, тіл сұлулығы кемімесін! » Бабын таппаған еңбек құмға құйған су сияқты. Бабын тапсаң, ана сияқты, ие береді, ие береді. » Ата-ананы ұмытқан жас – опасыздың опасызы, рахымсыздың рахымсызы. » Әдебиет – адам өнерінің ішіндегі ең ұзақ жасайтындарының бірі. » Әдебиетке ғылым, білім, тәжірибеден бұрын талант керек. » Жақсы әдебиет – түзу айна, жаман әдебиет – қисық айна. » Бабын таппаған атақ даңқ әперетін ерлік мағынасын тапты. » Дүниеде көбірек тұрғың келсе, өзіңді-өзің бапта, кеткің келсе, былапытта. » Дүниедегі байлықтың түрі көп. Солардың ішіндегі ең негізгісі де осы нан байлығы. » Жақсы актер жаман сөзге жан бітіреді, жаман актер жақсы сөздің жанын алады. » Көргеннен, білгеннен аспау, барды қанағат қылу, жоқты іздемеу – ой мешеулігі. » Күн жылытпайтын суық көңілді сөз ғана жылыта алады. » Сөз бен қылық суық көңілді жылытады, жылы көңілді суытады. » Сөз – ойдың анасы. » Тіл қаруы – сөз, сөз қаруы – ой. Ақылды ой, алғыр сөз адамның ең жоғарғы қасиеті. » Шындық шырағы дауыл соқса да өшпейді. 
