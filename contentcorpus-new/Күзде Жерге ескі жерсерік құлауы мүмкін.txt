НАСА күзде Жерге ескі жерсерік құлауы мүмкін екенін жария етті. Бұл жерсерік кезінде КСРО-ға тиесілі болған екен. “Космос-1315″ радиотехникалық барлау жерсерігі қыркүйекте Жерге құлап түсуі мүмкін. Салмағы 2,5 тонналық аппарат сонау 1981 жылы Плесецк ғарыш айлағынан ұшырылған. Соңғы ақпаратқа сәйкес, қызметтік мерзімі аяқталған жерсерік шамамен 5 қыркүйекте ауаның қалың қабатына еніп, жанып кетеді. Ал оның қалған жеке бөліктері ғаламшарымызға құлауы ықтимал. Бірақ, НАСА бұл бөліктердің нақты қай жерге құлайтынын атаған жоқ, - деп хабарлайды Nur.kz порталы informing.ru сайтына сілтеме жасап. 
