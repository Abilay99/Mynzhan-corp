Жақында Аустралия ғалымдары атақты Бермуд үшбұрышының құпиясын ашты.  Мельбурн қаласы Монаша университетінің профессоры Джезеф Монаган мен Дэвид Мэй осы уақытқа дейін белгісіз болып келген Бермуд үшбұрышының құпиясын аштық деп санайды. Олардың айтуынша, Бермудтың басты жұмбағы - метан газында. Зерттеушілер қауіпті аймақты зерттеу барысында мұхит түбінен ежелгі жанартау тапқан. Бәріне "кінәлі" осы жанартаудан шыққан метанның гидраты екен. Мұхиттанушылардың сөзінше, теңіз түбінен шыққан метан үлкен газ көпіршіктеріне айналып, ауаға шыққан кезде ол жарылып, үлкен мөлшердегі улы газ ауаға тарайды.  Монаган мен Мэй ашқан жаңалықтарына байланысты метан газы көпіршіктерінен және судан құралған компьютерлік модель жасады.  Компьютерлік модель көрсеткендей, осы аймаққа жүзіп келген кез-келген кеме метан көпіршіктеріне тап болса, міндетті түрде мұхит тұңғиығына батып кетеді екен. Сондай-ақ алып газ көпіршіктері аймақ үстінен ұшып бара жатқан ұшақтарды да құлататын қабілетке ие.   Сондай-ақ компьютерлік модель кеме бортындағы адамдардың қауіпті газдан бірден тұншығып, көз жұматынын да дәлелдеген.    Дайындаған: Болат Қосмағамбет  
