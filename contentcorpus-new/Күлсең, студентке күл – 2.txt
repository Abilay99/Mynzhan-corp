  Бір студент қыз жатақханаға келсе, құрбысы жылап отыр екен. - Не болды, неге жылап отырсың? – дейді ол құрбысына. - Мен ата-анама ұялы телефон үшін ақша керек деп айтып жіберіп едім... - Ия, енді олар саған ақша берген жоқ па? - Жоқ, олар маған телефон салып жіберіпті...  Дәрісханада бақылау жұмысы өтіп жатады. Кезекті бір студент жұмысын тапсырғалы тұрғанда әбіржіген түрін көрген профессор: - Сіз неге соншама әбіржіп тұрсыз? Менің сұрақтарымнан қорқасыз ба?-деп сұрайды. Студент: - Жоқ, мен өзімнің жауаптарымнан қорқып тұрмын.  Студенттердің қоштасу кеші. Барлығы жиылып, халыққа танымал эдвайзерін ортаға алып: - Сіз қаласаңыз, барлығымыз жиылып сізге автокөлік алып берейік. Сізге ұнай ма? - Жоқ, студенттер, маған автокөліктің қажеті жоқ! - Онда қаласаңыз, барлығымыз жиылып, сізге үй сатып алып берейік! - Жоқ, керек емес! - Біз шын жүрегімізден айтып жатырмыз, ал сіз арманы жоқ қандай адамсыз?!-дейді студенттер. - Армансыз адам – қанатсыз құспен тең, менің бір ғана арманым бар: ешқашан ешкімге менің оқытқанымды айтпаңдаршы, - депті оқытушысы.   Сабақ беретін апайымен студент сөзге келіп қалады. Бір күні алдынан шыққан оқытушысына студент: -Сәлеметсіз бе, апай! – дейді сөйлесуге емеурін танытып. -Мен ақымақтармен сәлемдеспеймін! - Ал мен сәлемдесіп тұрмын ғой...  Емтихан өтіп жатады. Қырағы кезекші тәртіп бұзғандарды (шпора пайдаланғандарды) кезегімен шығара береді. Аздан соң декан кіріп: -Тәртіп бұзғандарды шығарып болдың ба? – дейді. -Жоқ, енді кәсіпқойлары ғана қалды, – деген екен.  Түн. Жатақхана дәлізінде іші ауырған студент бүрісіп жатыр. Кезекші апай жедел жәрдем шақырумен қарбаласып жүр. Ауырып жатқан студенттің қасынан өтіп бара жатқан екі студент бір-біріне: -Естідің бе? -Нені? -Анау студент: "Кешеден қалған макаронды жемеймін",- деп жатыр.  Студенттің ұялы телефонына ата-анасынан sms келеді. -Ұлым, емтихандарыңды қалай тапсырдың? Жауабын жазып жібер. Студент ойланбастан: -Өте жақсы тапсырдым. Риза болған оқытушы жазда тағы тапсыруымды өтінді, - деп жауап жазып жіберіпті. Күлсең, студентке күл Дайындаған: Өмірбек Сансызбай  
