Қазақстандық кәсіпқой боксшы Иса Ақбербаев 30 сәуір күні спорттық мансабындағы 17-ші жекпе-жегін өткізеді. Сондай-ақ отандасымыз бірінші ауыр салмақта (90,7 келі) GBC (Global Boxing Council) тұжырымы бойынша әлем чемпионы атағын қорғайтын болады. Қазақстандық боксшы өз жекпе-жегін Дания елінде өткізеді. Әзірге 12 раундқа жоспарланған кездесуде отандасымыздың қарсыласы анықталған жоқ. Бір анығы, Иса Ақбербаевтың кездесуі бокс кешінің басты жекпе-жегі болмақ екен. Айта кетейік, Иса Ақбербаев кәсіпқой бокстағы соңғы кездесуін өткен жылдың маусым айында өткізген болатын.  
