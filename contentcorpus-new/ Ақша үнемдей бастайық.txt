 Күз басталғалы көбіміз жаңа бастамаларға дайын бола бастаймыз. Бұның себебі санамызда қалып қойған оқу жылының басымен байланысты болар. Жаңа бастама ретінде ақшаңызды үнемдеп, жинай бастауға қалай қарайсыз? Бұдан бұрын да ақша үнемдеу туралы аз айтпадық. Дегенмен, бүгін оған тағы бір қырынан келуді жөн көрдік. Бұл үшін бар айлығыңызды төсек астына тығып қою шарт емес. Сұраққа ұқыпты қарап, ақылмен үнемдесеңіз, күзде-ақ қомақты сомма жинай аласыз. 1. Құртқан әр теңгені арнайы күнделікке жазып жүріңіз. Келген табыс та осы тізімге кіруі керек. Бірнеше аптадан кейін, өз бюджетіңізге көз жүгіртіп, талай ақшаны қажет емес жерге құртатыныңызды байқайсыз. 2.  Ізденіңіз, өзіңізге ең ұнаған 10 кеңес тауып, оларды бөлек жазып алып, осы ережелерді ұстаныңыз. Еш ережені бұзбауға тырысыңыз. Кеңестер әртүрлі болуы мүмкін. Мысалға дүкендер аралауға белгілі бір сомманы ғана қалтаға салып, пластикалық картасыз барыңыз. 3. Күз біткенде жиналған сомманы санап көрсеңіз, өзіңізге тосын сый істейсіз. 4. Үлкен соммаларды осылайша үнемдеп, бар болған жағдайда, банктегі кредиттеріңізді төлеп тастауға тырысыңыз. Болмаса, сол ақшаны депозиттік шотқа салып отырыңыз. Жарты жылдан кейін өзіңізге үлкен сыйлық немесе теңіз жағалауындағы жазғы демалыс сыйлай аласыз. 5.  Іске сәт! Дайындаған: Сания Аринова  
