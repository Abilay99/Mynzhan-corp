Футболдан Мюнхеннің «Бавария» футбол клубы мадридтік «Реалдың» белді ойыншыларының бірі Серхио Рамосты қатарларына қосқысы келеді. Бұл туралы испан басылымы El Mundo Deportivo хабарлауда. Мюнхендік клубтың басшылығы «корольдік клуб» мүшелерімен келіссөздерінің алғышартын бастап кетіпті. Ал қорғаушының өзі болса бұл туралы әлі айта қойған жоқ. Серхио Рамос пен «Реал» арасындағы келісімшарт мерзімі 2017 жылы аяқталады. Айта кетейік, «Бавария» мен «Реал» өзара ойыншы алмасып тұрады. Өткен маусымда Хави Алонсо мюнхендік клубқа келсе, Тони Кроос Мадридке жол тартқан еді.  
