 Әлдекімге, әлдеқандай ісі үшін ренжігеніңіз, кейін хабар үзген жағдайыңыз болған шығар. Адам миы керексіз уайым-қайғыны бір-ақ сәтте ұмыта салатын кәдуілгі флэшка емес... Десек те, Шотландиядағы Сент-Эндрюс университетінің зерттеушілері адам санасынан керексіз естеліктерді өшіріп тастау жолын тапты. Олар өз зерттеуімен адам психикасын жақсарту ісінде үлкен қадам жасағандарына сенімді. Адам өмірінде қайғылы, стресстік жағдай болған соң оны ұмыту уақыт өткен сайын ауырлайтыны белгілі болған. Жол апаты, төбелес жағдайы, зорлық-зомбылық немесе қарапайым ұрыстан соң адам санасы әлсірей түседі екен. Бұл жағдайлар адамның әрменгі өмірінде үздіксіз еске түсіп, ықпалын көрсетіп отырады.  Бірақ шотландиялық ғалымдар бұл жағдайды жақсы нәтижеге бұруға болатынын дәлелдеді. Олар адам санасын жақсылық пен қалыпты өмірге бұруға болатынын айтып, біршама жаттығу ұсынып отыр. Адам өткен өмірін ешқашан да ұмытпайды екен. Десек те, еске сақтау қабілеті мен сананы жаттықтыруға болады-мыс. Зерттеушілер ерікті түрде сынаққа қатысушылардың әртүрлі зат немесе жағдаяттарға байланысты ойын жеткізуін сұраған. Мәселен, қатысушылардың «театр», «барбекю», «табиғат» деген секілді ұғымдарға жауап беру кезінде қандай эмоционалдық жағдайда болатыны зерттеушілердің негізгі нысаны болған. Бұдан кейін мысалға алынған сөздерге байланысты қандай ассоцияциялық сөз ойға келетінін сұраған. Зерттеудің келесі бөлігінде мысалға берілген сөз бен оған қатысты сөздердің не үшін ойға бірінші келгендігін, қандай себептер болғындығын еске түсіруін өтінген. Бұдан кейін қатысушылар өткен өмірінде болған жағдайлардың неден туындағанын, қалай болғанын айтып болған соң алғашқы жағымсыз ойлары өзгере түскен болып шықты. Таяу арада ғалымдар өз жетістіктерін практикаға енгізбек.  Ендігі кезекте өміріңізді ауыр, қайғылы, келеңсіз жағдайларды ұмытуыңыз үшін бірқатар кеңес ұсынамыз... Дайындаған: Ардақ Құлтай  
