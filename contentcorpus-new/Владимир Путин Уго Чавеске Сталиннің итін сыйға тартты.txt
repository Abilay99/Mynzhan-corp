  «Роснефтидің» президенті Игорь Сечин Венесуэлаға жасаған осы сапарында ел тізгінін ұстап отырған Уго Чавеске Ресей президенті Владимир Путиннің атынан "Сталиннің итін" сыйлады. Ең бастысы, қап-қара күшік Уга Чавестің көңілінен шыққан сыңайлы.   "Сталиннің иті" деген атаумен XX ғасырда эрдельтерьер, ротвейлер, ризеншнауцер тұқымдарының будандастырылуы арқасында дүниеге келген жаңа тұқым әскери мақсатта пайда болған екен. Кез келген ауа-райына төзе білетін итті сол уақытта Кеңестік Одақтың түкпір-түкпіріне жіберіпті.  АҚШ-тың жанында жатқан кішкентай елдің көңіл-күйін табу көптеген елдің қолынан келе беретін шаруа емес. Патриоттық рухта тәрбиеленген досын орыс дейтін ормандай жұрттың иесі қатты қуантып тастаса керек...   
