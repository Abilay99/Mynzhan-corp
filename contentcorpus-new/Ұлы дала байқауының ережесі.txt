Елбасының "Ұлы даланың жеті қыры" мақаласынан соң, жас қаламгерлерге арналған "Ұлы дала" республикалық шығармашылық байқауы жарияланған болатын. Байқаудың толық ережесін назарларыңызға ұсынамыз. ЕРЕЖЕ 1. Жалпы ережелер 1. "Нұр Отан" партиясы "Ұлы дала" республикалық шығармашылық конкурсын (бұдан әрі – конкурс) 2018 жылғы 9 қазандағы "Нұр Отан" партиясы мен Қазақстан Жазушылар одағы арасындағы өзара ынтымақтастық туралы меморандумды іске асыру шеңберінде өткізеді. 2. Осы Ереже конкурсты өткізу мақсаты мен міндеттерін және тәртібін айқындайды. 3. Конкурстың мақсаты – қазақстандық қоғамды рухани жаңғыртудың идеялары мен құндылығын көрсететін қазіргі заманғы Қазақстандық авторлардың шығармаларын дамыту, қолдау және насихаттау. 4. Конкурстың міндеттері: өз шығармаларында қазақстандық қоғамды рухани жаңғырту мен дамыту үдерістерін бейнелейтін, сондай-ақ қазақстандықтардың заманауи дүниетанымын қалыптастыруға ықпал ететін талантты жас қазақстандық жазушыларды, ақындарды, драматургтерді, сценаристерді, публицистерді анықтау және оларға қолдау көрсету; Мемлекет басшысының "Болашаққа бағдар: рухани жаңғыру" бағдарламалық мақаласында баяндалған идеялар мен құндылықтарды дәріптеу; Мемлекет басшысының "Ұлы даланың жеті қыры" мақаласында көрсетілген идеялар мен құндылықтарды дәріптеу; Қазіргі бәсекеге қабілетті қазақстандықтың образын насихаттау. 5. Конкурстың ұйымдастырушысы – "Нұр Отан" партиясы (бұдан әрі - ұйымдастырушы), бірлесіп ұйымдастырушы – Қазақстан Жазушылар одағы. 6. Республикалық "Ұлы дала" конкурсын өткізуді үйлестіру ісі конкурстың өткізілуін ұйымдастыру комитетіне (одан әрі – ұйымдастыру комитеті) жүктеледі. Ұйымдастыру комитетінің құрамы партия төрағасы бірінші орынбасарының бұйрығымен бекітіледі. 7. Конкурсқа келіп түскен жұмыстарды қарау және одан әрі жеңімпаздарды анықтау "Ұлы дала" республикалық шығармашылық конкурсын өткізу жөніндегі конкурс комиссиясына (бұдан әрі – конкурс комиссиясы) жүктеледі. 8. Осы ереже конкурсқа қатысуға үміткер барлық мүдделі тұлғаларға танысу үшін бұқаралық ақпарат құралдарында, партияның ресми сайтында және әлеуметтік желілердегі партияның ресми аккаунттарында жариялау арқылы ұсынылады. 2. Конкурсты өткізу тәртібі 9. Конкурс бес номинация бойынша өткізіледі: "Проза" номинациясы Бірінші орын (1 жүлде) – 1 500 000 теңге; Екінші орын (1 жүлде) – 750 000 теңге; Үшінші орын (1 жүлде) – 500 000 теңге; "Поэзия" номинациясы Бірінші орын (1 жүлде) – 1 500 000 теңге; Екінші орын (1 жүлде) – 750 000 теңге; Үшінші орын (1 жүлде) – 500 000 теңге; "Драматургия, көркем фильм мен телесериал сценариі" номинациясы Бірінші орын (1 жүлде) – 1 500 000 теңге; Екінші орын (1 жүлде) – 750 000 теңге; Үшінші орын (1 жүлде) – 500 000 теңге; "Публицистика" номинациясы Бірінші орын (1 жүлде) – 1 500 000 теңге; Екінші орын (1 жүлде) – 750 000 теңге; Үшінші орын (1 жүлде) – 500 000 теңге; "Балаларға арналған шығарма" номинациясы Бірінші орын (1 жүлде) – 1 500 000 теңге; Екінші орын (1 жүлде) – 750 000 теңге; Үшінші орын (1 жүлде) – 500 000 теңге. 10. Конкурстың басталуы туралы хабарландыру партияның ресми сайтында және бұқаралық ақпарат құралдарында жарияланады. 11. Конкурсқа қатысатын жұмыстар 2018 жылғы 28 қараша мен 2019 жылғы 15 қаңтар аралығында қабылданады. 12. Конкурсқа келіп түскен жұмыстарды техникалық іріктеуді (конкурс шарттарына сәйкестігін тексеруді ескере отырып) және конкурс комиссиясының отырысына материалдарды дайындауды ұйымдастыру комитеті 2019 жылғы 16-18 қаңтар аралығында өткізеді. 13. Конкурсқа келіп түскен жұмыстарды конкурс комиссиясы 2019 жылғы 18-25 қаңтар аралығында қарайды. Өз жұмысының қорытындысы бойынша конкурстық комиссия бірлескен шешім арқылы конкурс жеңімпаздарын анықтайды. 3. Конкурстық жұмыстарды ұсыну тәртібі 14. Конкурсқа 18-ден 40 жасқа дейінгі автор/авторлар қатысуға құқылы. 15. Бір автор/авторлар тобы тек бір номинацияға қатыса алады. 16. Конкурсқа қатысу үшін жіберілетін жұмыстар қазақ және орыс тілдерінде жазылуы мүмкін.17. Ұсынылатын конкурстық жұмыстардың тақырыбы шектелмейді. 18. Конкурс аясында авторлардың 2018 жылға дейін жарияланған шығармалары қарастырылмайды. 19. Әр номинация бойынша өлеңдер циклін қабылдауға мүмкіндік беретін «Поэзия» номинациясын қоспағанда бір шығарма қабылданады. 20. Конкурсқа әдепсіз сөздерді қамтитын, сондай-ақ үшінші тұлғалардың этикалық нормалары мен авторлық құқықтарын бұзатын туындылар жіберілмейді. 21. Автор/авторлар конкурсқа қатысу үшін жұмысты жібере отырып:  
