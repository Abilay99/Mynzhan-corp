 Ойлай бер мені Тағатсыз күткен ыстық үн,Жаралы хал ғой – ғашық хал.Күйсандық көрсең, бір тілінМені ойлап бар да, басып қал. Тек қана көзге жас алма,Ойлай бер мені күніге.Махаббаттардың қашандаОйламау жеткен түбіне. Жаныма қап ең жақын боп,Жүректе бүгін сыздау көп.Мен болсам кеттім ақын боп,Азырақ бақытсыздау боп… Жолығар болсам қайта менСағыныш толы сол шақпен.Бәрін де саған айтар емЖалғыз-ақ тамшы моншақпен.    Жерідің менен... Жаз өтті бастан, қыс қалды дедім,Жерідің менен мүлде сен.Ғұмырым бірден қысқарды менің,Не үшін, не деп күн кешем?  Кеудемде мейірім, ар-намыс барынКөремін дағы сорымнан.Сұр өмір сараң алданыштарынСыпырып алды қолымнан.  Көкірегіме шер толып, Тектім,Айта алмай аузым мұңды әнді,Өкініштен мен өртеніп кеттім,Ішімде сұп-сұр күл қалды.    Арифметикадан басталған өлең Бірге бірді қосқанда не болады?Онда өмірден бойдақтар жоғалады.Алдында тұрған шақта асу белеңҚандай жақсы мақсатты қосу деген.  Өседі адам қияға қарап тұрып,Қалықтайды қиялын қанат қылып.Жалғыз өткен күндерден жалығады олСенімінің жеңісін санап тұрып.  Алдында тұрған шақта асу белең,Қандай жақсы мақсатты қосу деген.Көрші, әні, айрылған сырласынанБір мұңлы күй төгілтіп тұлғасынанТөсінде шөл даланың жалғыз ағашТұрады қолын бұлғап қыр басынан.  Бұл өмір бір күн шаттық, бір күн егес,Тірліктің барлық мәні күлкіде емес.Болсын мейлі көл жалғыз, терек жалғызМенің жалғыз болуым мүмкін емес!  Бірге бірді қосқанда не болады?Онда өмірден жалғыздық жоғаладыЖоғалсын, мәңгі көргің келмес оныБілемін, аңсайсың-ау сен де соны  Ия, өмір бір күн шаттық, бір күн егесТірліктің барлық мәні күлкіде емес“Екі” деген егіз сан аман болсаМенің жалғыз қалуым мүмкін емес!    Телефон шыр етеді... Телефон шыр етедi:Сонда менiң жүрегiм дiр етедi,Көйлегiмнiң желбіреп гүл етегiЖүгiремiн. Не пайда сен емессiң.Тек қимылдау көңiлдi жүдетедi.Кешке дейiн неше рет дiрiлдетiпмәнсiз, арсыз алаңмен күн өтедi.Телефон, шыңғырсаң да,көтермеймiн ендi мен – қылғын сарна!Жүрегiме тыныштық бермей қойды-ау,төбесiнен бiр қойып сындырсам ба!?Әне тағы… сенi ме! Қоңыр дауыс!Трубканы сүйiп мен тұрдым сонда.   Гармония Күн батты.Ақшам уақыты.Кеудемді күй кернесін кеп!Күй тыңдап, мен жылап тұрмын“Әрқашан Күн сөнбесін…” деп.Күннен Сен жақынсың, Раббым!Күнді де жарық қылған – Сен!Бәлкім, Сен – ақынсың, Раббым?Жерді де ғаріп қылған – Сен.Мәңгілік Күнді айналдырып,Кете алмас ғашық еткен Сен,Біздерге, төзе алмас ек-ау,Осындай қасірет берсең!…Жер беті – ғаламат майдан,Сен ғана сақтаған жанын,Майданға аттанған(дар)дың…Жер беті – мұң менен қайғың…Қайғымды азайтшы, Раббым!Түннен соң таңыңды атыр,Күніңмен жылыта бер де,Бір саған тәуелді пақырПендеңді ұмыта көрме!Бұл әлем шектелмес Жермен,Жердегі ғұмыр бір – фәни…Шын әлем – Сен сыйған кеудем,Шын әлем – Сен сүйген нәби!Күн батты.Ақшам уақыты.Жас болып тамдым сағаттан…Шын  әлем – екеуміз, ЖАНЫМ!Әлемді БІЗден жаратқан…  
