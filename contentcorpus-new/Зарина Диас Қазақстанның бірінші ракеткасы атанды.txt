Жиырма жастағы қазақ қызы Зарина Диас бүгін түзілген WTA рейтингінде Ярослава Шведованы басып озып, Қазақстанның бірінші ракеткасы атанды. Зарина WTA рейтингінде 53-ші орынға тұрақтап, өткен айдағы орнын сақтап қалды. Ол жақында ғана АҚШ-тың Вашингтон қаласында өткен WTA сериялы теннис турнирінде екінші кезеңге өтіп, аса маңызды ұпайға ие болған еді. Бүгінде Заринаның қоржынында 1019 ұпай бар. Ал, Қазақстанның бірінші ракеткасы саналған  1017 ұпаймен екі орынға төмен жылжып, 54-ші сатыға жайғасты. Шведова 28 шілде күні түзілген WTA рейтингінде 52-ші сатыда тұрған болатын.  Басқа да қазақстандық теннисшілерден  119-шы,  164-ші,  173-ші орынға тұрақтаған екен. WTA рейтингінің жаңа тізіміндегі алғашқы ондықта айтарлықтай өзгерістер орын алған жоқ. Тізім басында бұрынғыша америкалық  тұрса, екінші орын қытайлық теннисшіеншісіне тиесілі. Ал, румыниялық теннисші  үздік үштікті түйіндеп тұр. Естеріңізге сала кетсек, Зарина Диас биылғы жылы өткен «Үлкен дулығаның» екі бірдей турнирінде сәтті өнер көрсеткен еді. Ол Australian Open-нің үшінші кезеңіне дейін жетіп, өзінің спорттық мансабында үздік нәтиже көрсетті. Дайындаған: Нұржігіт Айдархан  
