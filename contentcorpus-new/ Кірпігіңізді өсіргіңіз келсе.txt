  Қатты тырнақ, әдемі тері және мықты шаш – мұның барлығына дұрыс таңдалған күтім құралдары арқылы жетуге болатынын білеміз. Бірақ ағзаны іштей қоректендіру одан да маңыздырақ рөл атқарады.  Кірпік те шаш сияқты ақуыз, кератиннен тұратындықтан рационыңыз ақуызға бай болуы тиіс. Сонымен қатар қанықпаған майлар керек: олар балық, теңіз өнімдері, зәйтүн майы және жаңғақта болады. Құрамында А, Е дәрумендері және В тобының дәрумендері бар өнімдер өте пайдалы. Мысалы: брокколи, банан, жүзім, сәбіз, асқабақ, сүт, сүтті өнімдер, бауыр және т.б. Егер фастфуд пен тәттілерден бас тартып, дұрыс тамақтану мен су ішу режимін ұстансаңыз, оның ағзаға, сыртқы келбетке әсерін көп ұзамай байқайсыз.  Күйзеліске жиі шалдығатын адамның терісіне бөртпе шығуы, шашы мен кірпігінің түсе бастауы әбден мүмкін. Себебі күйзеліс ағзада қабыну процестерінің пайда болуына ықпал етеді. Күнделікті макияжыңызды қалай сүртесіз? Макияжды кетірерде мицеллярлы суға суланған мақта дисктерін көзіңізге басып, жарты минут ұстаңыз. Сол кезде мициллярлы су макияжды ерітіп үлгереді. Содан соң оны жай қозғалыспен сүртіңіз. Ал макияжды сүртпей ұйықтауға мүлдем болмайды.   Кірпікке зәйтүн немесе кастор майын қолдануға болады. Оларды түрлі әдіспен пайдаланады. Мысалы, майдың көмегімен косметиканы сүртуге болады. Әртүрлі майларды араластырып, оны кірпікке жағыңыз. Майға А және Е дәрумендерінің сұйық ампуласын қосу арқылы кірпікке арналған маска жасауға да болады.  Мысалы, түймедақ және қырмызыгүл сияқты шөптердің қайнатпасын дайындап, оған мақта дисктерін малып, көзіңізге 20-30 минутқа қалдыру арқылы компресс жасаңыз.  Мысалы, суға төзімді тушьтар, әдетте, кірпіктерді құрғатып жібереді. Оның үстіне мұндай тушьтарды кетіру қиын болғандықтан кірпіктерді уқалап, оларды зақымдауыңыз мүмкін. Оның орнына формуласы жеңіл немесе құрамы пайдалы элементтерге бай сапалы тушь алыңыз. 
