Орта салмақта WBA (Super), IBO, WBC және IBF тұжырымдары бойынша әлем чемпионы атағына ие отандасымыз Геннадий Головкин танымал The Ring журналының желтоқсан айындағы мұқабасына шықты. - Осы айдағы журналдың мұқабасында P4P-рейтингісінің көшін бастап тұрған Геннадий Головкин, - деп жазды The Ring instagram желісіндегі парақшасында. Публикация от The Bible Of Boxing (@ringtv)Дек 6 2017 в 10:44 PST Қазақстандық боксшы белгілі журналдың мұқабасына шығуы туралы "The Ring, осындай құрметтеріңізге рақмет" – деп алғысын білдірді. GGG The Ring журналының салмақ дәрежесіне тәуелсіз боксшылар рейтингінде көш бастап тұр.  Айта кетейік, қазіргі таңда Геннадий Головкин мен мексикалық Сауль "Канело" Альварестің командасы екінші жекпе-жек жайында келіссөздер жүргізіп жатыр. Осыған дейін жарияланған ақпараттар бойынша қос боксшы арасындағы бокс кеші 5 мамырда өтуі мүмкін.   
