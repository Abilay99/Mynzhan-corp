21-22 мамыр күндерінің аралығында Қостанай қаласында Мемлекет басшысының қатысуымен Қазақстан-Ресей жастарының форумы өтті. «Ел ертеңі  болашақ жастардың қолында» деген атаумен өткен Халықаралық форум биыл алтыншы рет ұйымдастырылды. Жиынға Қазақстанның барлық өңірінен мыңнан астам еріктілер және көршілес Ресейдің Қазақстанмен шекаралас жатқан аймақтарынан 200-ден астам жастар қатысты. Жиын биыл Жастар жылының аясында пайдалануға берілген Жастар сарайында өтті. Қос ел жастарының қатысуымен өткен форумның маңыздылығы жоғары. Жоспар бойынша екі елдің қоғамдық ұйым өкілдері өзара тәжірибемен алмасу үшін үздік жобаларын таныстырды. Форумның басты бағыттарының бірі – еріктілер қозғалысын дамыту. Халықаралық деңгейде ұйымдастырылған жас белсенділердің жиынында Мемлекет басшысы жастарды әрқашан қолдайтынын жеткізді.   Форум барысында елдегі еріктілердің құрметіне 2020 жылды «Еріктілер жылы» деп атау туралы ұсыныс түскен еді. Қасым-Жомарт Тоқаев бұл ұсынысқа өз пікірін білдірді.  деп қорытындылады Қазақстан Президенті. Ендігі жылды еріктілер құрметіне арнау мәселесін Қазақстандағы «Ұлттық еріктілер желісі» ұйымының төрайымы Вера Ким көтерді. Оның бұл ұсынысты тастауына Қазақстанда 200-ден астам волонтерлік ұйымның тіркелуі түрткі болған.  - деді В. Ким. Жиынға қатысушылар алғашқы күні "Волонтерлік – әлемдік тренд" тақырыбындағы пленарлық дискуссияға қатысты. Бұл мәселенің төңірегінде Қазақстанның ақпарат және қоғамдық даму министрі Дәурен Абаев өз пікірін ортаға салды.   - деді Дәурен Абаев. Одан бөлек, Ресейдің жастар ісі жөніндегі федералдық агенттігінің басшысы Александр Бугаев, ұлттық еріктілер желісінің атқарушы директоры Татьяна Миронюк, Ресейдің еріктілер орталықтары қауымдастығы кеңесінің төрағасы Артем Метелев көтерілген мәселелерге қатысты өз ойларымен бөлісті. Форумның ашылу салтанатында Қостанай облысының әкімі Архимед Мұхамбетов сөз сөйлеп, келген қонақтарға Қостанай облысын қысқаша таныстырып өтті.  – - деді Архимед Мұхамбетов. Екі күнге жалғасқан жастар форумының аясында елдегі жас қазақстандықтардың түйіткілді мәселелері көтеріліп, оларды шешу мақсатында шешім қабылданды. 
