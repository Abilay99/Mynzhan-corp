Әкелі-балалы органшылар - Ғабит, Әділ Несіпбаевтар алматылықтарға әсерлі кеш сыйлағалы отыр. Концертте пернелі-үрмелі аспаптың үні ғажайып шабытқа да, нәзік мұңға да бөлемек. Жамбыл атындағы қазақ мемлекеттік филармониясының концерттік қызметі жетекшілерінің хабарлауынша, орган музыкасы кеші маусымның 25-і күні сағат 18.30-да өтеді. ҚР еңбек сіңірген артисі, ҚР еңбек сіңірген қайраткері, «Құрмет» орденінің иегері, еліміздегі №1 органшы Ғабит Несіпбаев өзінің ұлы, пианист, әрі органшы, халықаралық байқаулардың лауреаты Әділ Несіпбаевпен бірге өнер көрсетеді. Бағдарламада Пахельбель, Бах, Эрнст, Вивальди шығармалары орындалады. «», - дейді филармония өкілдері. Органды қалғып отырып тыңдауға да болады. Ғабит Несіпбаевтың өзі әдетте ұйқылы-ояу тыңдармандар үшін ренжімейді. Жолдаған: Болатбек Мұхтаров  
