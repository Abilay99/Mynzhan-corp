Бүгін, 15 маусым – жаһандық жел күні. Жел бізге былайша сыр айтады: Мен – желмін. Мен – тәуелсізбін. Мен –желмін. Ызғарым қатты болса да, бүкіл адамзат тымырсық ауадан қашып менің бір екіпінімді сезінсем дейді. Мен – желмін. Ескен самалым кең далаға гүлдердің аңқыған жұпарын сезініп, рахаттануына мүмкіндік береді. Мен – желмін. Менімен жарыса жүгірген балалардың күлкісі «бақыттың» бар екендігін дәлелдейді. Мен – желмін. Менің соққан екпінім қауіп-қатердің келе жатқандығын айқындайды. Мен – желмін. Толқын секілді алып дүниені тудырушы да мен. Мен – желмін. Ести білгенге шырқайтын әнімнің айтары мол. Мен даланы жырлаймын, таудың сырын айтамын. Мен – желмін. Әлсіздерді дөңгелете ұшыра жөнелемін, күштілерді сынаймын. Мен – желмін. Тұрбадан шыққан түтінді аспанға апарып, сіз сүйсінетін бұлт етемін. Мен – түссізбін, иіссізбін, мөлдірмін. Бірақ  мен – әлемнің бөлшегімін. Бүгін менің күнім... 
