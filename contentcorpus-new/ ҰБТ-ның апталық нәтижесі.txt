 Бүгінгі күнге дейін ұлттық бірыңғай тестілеудің 5 күні өткізілді. 2 және 6 маусым аралығында тестілеуге 78398 бітіруші қатысты, соның ішінде қазақ тілінде – 56009, орыс тілінде – 22389 бітіруші. Ең жоғары 125 балды жинаған бітірушілер саны өзгерген жоқ. Ондай бітірушілер саны бесеу: 1. Ердосова Гүлнәз Жандосқызы - Тараз қаласындағы «Қазақ классикалық Б.Момышұлы атындағы №45 гимназияның» түлегі; 2. Мұстафина Риана Еркінқызы - Астана қаласындағы «№59 мектеп-лицей ММ-інің» түлегі; 3. Абдазимова Лаура - Оңтүстік Қазақстан облысының Түлкібас ауданындағы «Түлкібас ауданының үш тілде оқытатын мамандандырылған дарынды балаларға арналған мектеп-интернатының» түлегі; 4. Самат Сымбат Қуанышқызы - Батыс Қазақстан облысының Теректі ауданындағы «Лингвистикалық "Үміт" гимназиясының» түлегі; 5. Яковлева Анастасия Владимировна - Алматы қаласындағы «№ 90 лицейінің» түлегі. Бесінші күні тестілеу 22 ҰБТӨП-тің базасында өткізілді. Тестілеудің бесінші күнінің нәтижесінде тыйым салынған заттарды қолданған және аудиторияда тәртіп бұзған үшін 48 бітіруші тестілеуден шығарылды, оның ішінде: - тестілеуге кіргізу барысында бөтен тұлға ұсталған – 5 бітіруші; - тестілеу өткізу барысында бөтен тұлға ұсталған – 19 бітіруші; - ұялы байланыс телефондарын пайдаланған – 20 бітіруші; - тестілеуге берілген уақыт аяқталған кезде емтихан материалдарын тапсырудан бас тартқан – 1 бітіруші; - рацияны қолданған – 3 бітіруші. Келесі кестеде ҰБТ-ның қысқаша нәтижелері тестілеу күндері бойынша келтірілген:  
