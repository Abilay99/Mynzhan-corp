Үкіметтік қожалықтар мен жеке кәсіпорындар мемлекетті қантпен қамтамасыз ету үшін ауылшарушылық резервтерді, ең бірінші меншіктегі ресурстар есебінен анықтауы тиіс және кедендік баждарды енгізуі керек.  Кедендік баждарды енгізу ірі экспортаушы кәсіпорындар арасында көп таралмаған, бірақ оның нәтижесінде ішкі өндірістің қарқынды түрде дамуына қажет шара. Ол арқылы ішкі нарықта отандық кәсіпорындар қайта өңдеген тауардың пайыздық арақатынасы өседі.  Бұл модель шикізат өндірісінен дайын қант өніміне дейінгі салалар және шаруашылықтар арасындағы байланысты дамытуды көздейді. Нәтижесінде қызылшақанттық өндіріс өнімінің құны төмендейді және тұтынушы сұранысы қанағаттандырылады, барлық ауыл шаруашылық тауар өндірушілер тізбегінің дамуына оң әсерін береді. Сонымен бірге, импорттық қант құнының өсетінін, астықты қайта өңдеуінің қанталмастырушы өндіріспен дамуына әкелетінін ескеру керек. Денсаулыққа аса пайдалы өнімді тұтынуды да ұмытпау керек, бұл бал мен ара шаруашылығының кең өріс алуына әкеледі.  Бүгінде, қанттың жоғары маусымындағы алыпсатарлық жағдайға байланысты және қазан айындағы қант қызылшасының жаңа өнімін жинауға дайындықты ескерсек, қанттың шамалы қымбаттауы мүмкін. 2018 жылдың қаңтар-маусым айларындағы статистикаға сәйкес ақ қанттың өндірісі 138,6 мың тоннаны, экспорт 50,7 мың тоннаны, импорт 121,0 мың тоннаны құрады. Демек алты ай ішіндегі тұтыну 209 мың тоннаға сай, бұл былтырғы көрсеткішке қарағанда 32 мың тоннаға аз. Қазір тұрғындарға сатылатын, өңірлік тұрақты қорларда және толықтырылатын қант қоры жеткілікті мөлшерде. Сонымен бірге, қанттың көтерме саудасы және сауда желілері қоймаларында әрқашан қанттың белгілі бір көлемін сақтайды. Ауыл шаруашылығы министрлігі қантқа қатысты болуы мүмкін жасанды дүрбелеңге ермеуге шақырады. Бұл әрқашан бағаның жоғарлауына әкеледі. 
