 *** *** *** Жазушы деген сөз қалаушысы, сөз кестешісі, сөз зергері, зергері болғанда жәй ғана зергер емес, сөз арқылы адамның жан дүниесін, сана-сезімін тәрбиелейтін зергер. Сондықтан да ол «адам жанының инженері».  Бөтен сөзбен былғанса сөз арасы, Ол – ақынның білімсіз бейшарасы.  Өмірі мазмұнды кісінің творчествосы да мазмұнды.  Ақының анық жүйрігі, Жөнелсе сөзге шарқ ұрып. Айтқан сайын қадамы, Қадала түссе артылып.  Жазушының бір ғана ұстазы бар – ол оқырман.  Адам бойында кемеңгерлік талант болса да өнердің кемелденуіне тек ұлы еңбекқорлықтың ғана қолы жете алады.  Жазушы – қоғам қайраткері, егер қателессе, жұртты теріс жолға сілтейді.  Ақын орны – қаламы қандай биікке көтеріп шығарса, сол жерде. Ондай орын әсіресе биікте көп.  Шабыт – жалқаулардың үйіне бас сұқпайтын тәкаппар ару.  Зор талант – ерен еңбек сүйгіштікті қажет етеді.  Суреткер шындықты сұлулықпен ұштастыруы тиіс.  Суреткердің творчествалық фантазиясы – ұлы ақыл мен жүрек адамының фантазиясы.  Шабыттың өздігінен келіп, тербелтіп оятуы қажет емес, тіпті жақсы, келмейді екен – бәрі бір жұмыс істей беріңіз.  Суреткерге творчествалық жалын, жанқиярлық қажет. Егер жалыны күшті болса, суреткер жан тебірентерлік картина жасайды, өйткені шығарма тек ақыл мен байқағыштықтың ғана емес, жүрек жылуы мен іске шексіз берілуден туады.  Шын суреткер үшін өмір бар жерде поэзия бар.  Қағазға түспеген ой – жоғалған қазына.  Көрікті ойды қағаз бетіне олақ түсірсең, көркем шығарманың өз сәні де, құны да болмайды.  Жазушы – заманның айнымас барометрі.  ...шынайы сұлулықты жасай білген суреткердің бақытын әрдайым тыпырши күтіп отырамыз.  Ақын көңіл теңізіне батады – Інжу, гауһар, жақұт нұрын шашады.  Ақындық дегеніміз... – әрбір, әлдебіреудің о деп, бұ деп мақтау да, жәдігөйлік мүләйімсу мен көлгірсу де емес, - ол адам өмірінің өзегіндегі ақындық ардың үні, жан дүние тынысы.  Дайындаған: Нұржігіт Айдархан  
