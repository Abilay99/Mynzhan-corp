 Үйлену тойында басты назарда қалыңдық жүретіні рас. Оның аққудай болып керілген керім келбетіне ақ көйлегі көктен нұр болып төгілгендей әдемі жарасады. Қалыңдық десе, көзімізге қолына гүл ұстаған ақ көйлекті ару елестейді. Ал сол үйлесімді көріністің көркін ашып тұрған - оның қолындағы гүлі емес пе?! Ерте ме, кеш пе, сіз де бір күні қалыңдық атанасыз. Сонда өмірде бір-ақ рет болатын некелесу тойыңызды естен кетпестей етіп өткізу үшін барыңызды саласыз. Әдемі көйлек, әдемі гүл... Сондықтан "қыстың қамын жаз ойлап", қазірден бастап-ақ қалыңдық гүлін таңдаудың сырларын білгеніңіз артықтық етпес, сірә...  Дайындаған: Ақерке Әбілхан  
