 Cushman & Wakefield халықаралық консалтинг компаниясы "екі метр ережеге" (6-Feet-Office) негізделген кеңсенің жаңа тұжырымдамасын ұсынды. Тұжырымдаманы коронавирус пандемиясы кезінде жұмыс орнында инфекцияның алдын алу үшін Голландияның C&W кеңсесі жасаған. Жаңа тәсіл қызметкерлер мен жұмыс берушілерге жұмыс ортасын әлеуметтік қашықтықтың жаңа талаптарына бейімдей отырып, жұмыс орнында жаңаша орналасуды мақсат еткен.  "Екі метр ережесі" 6 негізгі қағиданы қамтиды: Бірінші ереже – дезинфекциялау құралдарын қолдану; Екіншісі – қиылыспайтын жолдар ағымын құру: кеңседе нұсқаулық бойынша қозғалыс орнатылады; Үшінші ережеге сәйкес жұмыс орындары бір-бірінен 2 метр қашықтықта орналастырылады, ал еденге әр қызметкердің жеке қауіпсіздік шектеулері орнатылады;  Төртінші ереже – кеңседе сағат тілі бағытымен қозғалу; Бесінші –  жиналыс бөлмелеріне барынша көп қызметкерлерді жинамау; Алтыншы ереже – қызметкерлер күнде үйге ноутбуктарын өздерімен бірге алып кетулері шарт. Олар кеңседегі жұмыс үстелін бір реттік пайдаланатын қағазбен жауып кетуі керек. 
