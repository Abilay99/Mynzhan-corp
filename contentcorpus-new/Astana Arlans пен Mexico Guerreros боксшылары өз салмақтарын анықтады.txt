Astana Arlans пен Mexico Guerreros командаларының боксшылары Бүкіләлемдік бокс сериясының (WSB) жартылай финалы алдында салмақ өлшеу кезеңінен сәтті өтті, деп хабарлайды Vesti.kz тілшісі. Естеріңізге салсақ, ертең 20 сәуір күні Алматы қаласында жартылай финалдық кездесудің қарымта матчы өтеді. Сонымен, қонақ команданың бапкерлері жауапты матчқа келесі боксшыларды шақырған екен: беларусь Вазген Сафарянц, ирландиялық Конрад Каммингс, хорват Божан Мискович, серб Милутин Станковичм және мексикандық Аарона Аламеда. Сонымен бірге, тең ойын тіркелген жағдайда, қосымша жекпе-жек үшін Карлос Санчес рингке шықпақ.  Ал Astana Arlans қатарында рингке қазақстандық Бағдат Әлімбеков, Самат Бәшенов, Руслан Мырсатаев, украиналық Сергей Деревянченко, ирандық Эхсан Рузбазани және ирландық Эрик Донован шығады. Astana Arlans – Mexico Guerreros арасындағы матчқа шығатын боксшылар: 54 келіге дейінгі салмақ дәрежесіндеБағдат Әлімбеков (сол жақта) қарсыласы Аарон Аламеда  61 келіге дейінСамат Бәшенов (сол жақта) қарсыласы Вазген Сафарянц   73 келіге дейінгі салмақтаСергей Деревянченко (оң жақта) қарсыласы Конрад Каммингс   85 келіге дейінгі салмақтаЭхсан Рузбахани (сол жақта) қарсыласы Божан Мискович  91 келіден жоғары салмақтаРуслан Мырсатаев (оң жақта) қарсыласы Милутин Станкович  Резервті жекпе-жекЭрик Донован (сол жақта) қарсыласы Карлос Санчес  Командалардың кездесуі ертең 20 сәуір күні Алматыда, сағат 19.00-де басталады.    Дайындаған: Болат Қосмағамбет  
