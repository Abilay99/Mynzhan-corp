Арман Рысбек кәсіпқой бокстағы мансабын бастады. Қазақстандық боксшы АҚШ жерінде америкалық боксшы Джон Морхаусты нокаутпен жеңді. Қос боксшы арасындағы жекпе-жек бірінші раундтан аспады. Арманның жойқын соққыларынан кейін қарсыласы бірнеше рет тізерледі. Нәтижесінде төреші жекпе-жекті тоқтатты. Публикация от Vesti.kz (@vestigram)Фев 23, 2018 в 8:48 PST Айта кетейік, осыған дейін Арман Рысбектің екі бірдей жекпе-жегі өтпей қалған еді. Бірінші кездесуінде қарсыласының денсаулығы сыр берсе, екінші рет жекпе-жекке шығарда қарсыласы жұдырықтасуға келмей қалған болатын. Қазақстандық боксшы өткен жылы "Astana Arlans" сапында жұдырықтасты. 7 жекпе-жек өткізіп, 5-де жеңіске жетті. 2017 жылғы WSB жобасынның жеңімпазы атанды. 
