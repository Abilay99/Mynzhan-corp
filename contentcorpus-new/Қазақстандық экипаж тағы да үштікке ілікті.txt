Mobilex Racing Team командасының атынан сынға түсіп жатқан қазақстандық автошабандоздар  «Africa Eco Race-2014» ралли-рейдінің төртінші айналымын нәтижелі үшінші орынмен аяқтады. 208-ші нөмірлі Hummer H3 автокөлігін тізгіндеген Сазонов пен Сахимов мәрені 4 сағат, 38 минут, 44 секундта кесіп өтті. Нәтижесінде кезең жеңімпазы бастаған француз экипажынан 6 минут, 34 секундқа артта қалды. Mobilex Racing Team командасының екінші экипажы бұл жолы 13-орынды місе тұтты. 206-ші нөмірлі Hummer H3 автокөлігінде сынға түсіп жатқан жерлестеріміздің көрсеткіші 5 сағат, 1 минутты құрап отыр. 390 шақырымнан тұратын бұл кезең басқа кезеңдермен салыстырғанда қиынырақ екенін қаперлеріңізге береміз. Жол ұзыннан тегіс болғандықтан жылдамдық қатты болады. Автошабандоздардың орташа жылдамдығы жолдың екінші бөлігінде 60-70 км/сағатқа дейін артты. Түгелге дерлік экипаж мүшелері тастан зақымданған дөңгелектерін алмастыруға мәжбүр болды. Тіпті кейбірінде бұл жағдай бір емес бірнеше мәрте орын алды. Алайда қазақстандық автошабандоздар бұндай қиындыққа кездесе қоймады. Жалпы есепте төрт кезең бойынша француз экипажы  алда келеді.  жұбы бесінші орынға сырғыды. Олар француздардан 1 сағат, 7 минут, 16 секундқа артта тұр. Ал  болса 12 орынға тұрақтап отыр. Естеріңізге сала кетсек, үшінші этапта  экипажы үшінші болып мәре сызығын кескен еді. Екінші  экипажы 7-ші орыннан көрінген болатын. 31 желтоқсан күні басталған «Africa Eco Race-2014» ралли-рейді 11 кезеңнен тұрады. Жарысқа қатысушы экипаждар жалпы ұзақтығы 2992 шақырымды құрайтын жол арқылы  Африканың Марокко, Мавритания және Сенегал елдерін басып өтеді. Дайындаған: Нұржігіт Айдархан  
