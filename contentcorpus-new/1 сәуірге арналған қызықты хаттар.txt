Күлкі күнінде біреуді зілсіз алдау көңіл-күйіңізді көтеретіні анық. Бала кезімізде "сені далада біреу шақырып жатыр" деп үйдегі бауырларымызды алдап, қыран-топан күлкіге бататын едік.  Бұл күні жаныңызға жақын кез келген адамға әзіл хатын жібере аласыз. Сөйте отырып, өзіңізге де, өзгеге де көңіл-күй сыйлайсыз. Ендеше әзіл хаттарын ұсынамыз.  - Құрметті абонент! Ұялы телефоныңызды шамадан тыс қуаттағаныңыз үшін сіздің шотыңыздан 1000 теңге алынады. Құрметпен: оператор.  - Құрметті абонент! Компаниямыздың атынан сізді күлкі күнімен құттықтай отырып, осы күннің құрметіне шотыңыздан 500 теңге көлемінде ақша аламыз. Құрметпен: оператор.  - Бұл смс-ті әрі қарай оқыма.  Оқыма дедім ғой! Айтқан сөзді неге тыңдамайсың? Тез арада әрі қарай оқымай, кетіріп таста! Соңғы рет ескертемін,  Бұл смс-ті әрі қарай оқыма.  Доғар! Смс-ті әрі қарай оқудың еш маңызы жоқ.  Оқымашы, жалынамын.  Жақсы, өзің білесің.  Сен – нағыз ақымақ, мисыз, миғұла адамсың.  Оқыма деп айттық қой.  Күлкі күнімен!  - Отырған жеріңізден тез арада кетуіңізді сұраймыз! Дәл қазір астыңызды су тесіп шығуы мүмкін! - Сізді жаңадан ашылған кафеге шақырамыз! 2 шайға тапсырыс беріп, шама салынбаған дәмсіз шайды тегін алыңыз!  - Сізге полициядан іздеу салынды! Тұрған жеріңіз спутник арқылы анықталды. Не істеп тұрғаныңызды жасырын камерадан көріп отырмыз. Полициялар келгенше орныңыздан қозғалмаңыз! Тіпті қолыңызды төмен түсіруге, отырып-тұруға да болмайды. Артық қимылыңыз сотта өзіңізге қарсы пайдаланылуы мүмкін.  - Көрші үйден алғашқы 10 клиентті тегін қарайтын медицина орталығы ашылды. Асығыңыз!  - Құжаттарыңызды жақында кірген дүкенге қалдырып кетіпсіз. Тез арада алып кетуіңізді сұраймыз! - 1 сағаттан кейін бәріміз көше тазалауға шығамыз. Көше тазалауға шықпағандарға 5000 теңге айыппұл салынады.  - Құрметті абонент! Сіздің нөміріңіз уақытша бұғатталды. Сіз осы секундтан бастап ешкімге қоңырау шала алмайсыз!  - Бүгін сағат 19:00-де уәделескен жерімізде күтемін. Пароль: Қасқыр. 19:00-ге 5 минут қалғанда қоңырау шаламын.  - Құрметті абонент! Сіз Lexus көлігін ұтып алдыңыз! Көлікті есігіңіздің алдына әкеліп қойдық. Құттықтаймыз! - Бүгін сағат 22:00-де сіздің үйіңізге бөгдепланеталықтар келіп қонады. Олар жайлы ешкімге тіс жармаңыз! Әйтпесе...  - Мен сіздің егізіңізбін. Өзім Америкада тұрамын. Өмір бойы сізді іздеп, Қазақстаннан таптым. Құрметпен: сыңарыңыз.  - 5 минуттан кейін боран соғады деп жатыр. Есікті кілттеп, қалың киініп отырыңыз! Ешқайда шығуға болмайды! - Сіздің құжатыңыз белгісіз адамдардың қолынан табылды. Полиция бөлімшесіне келіп, алып кетуіңізді сұраймыз! Сурет: nm2000.kz Ұқсас жазбалар: Көңілге қонымды әзіл-қалжыңдар Әзіл түбі – зіл 
