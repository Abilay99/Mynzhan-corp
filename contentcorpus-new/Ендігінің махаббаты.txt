- Сен мені сүйесің бе? - Сүйемін. - Жан-тәніңмен сүйесің бе? - Жан-тәніммен сүйемін. - Ендеше, бас құрап, некелесейік. - Жалпы бұған қарсы емеспін... - Онда біздің некелесуімізге көлденең болардай басқа да себеп бар ма? - Жоқ. - Ендеше, жүр, некелесейік. - Жүрсек жүрелік... десе де некеленгесін қайда тұрамыз? - Әуелі, пәтер жалдап тұрамыз. - Болсын-ақ, бірақ қайдағы ақшамен пәтер жалдаймыз? - Жұмыс тауып істейміз де. - Ол да болады екен. Ал, тамақты қайсысымыз істейміз? - Шешем тамақты келістіріп жасайды. Әжең де үнемі келіп тұратын болады. - Жарайды. Сонда біз не үшін үйленеміз? - Балалы боламыз, оны есейтіп-ержеткіземіз. - Бала жылап, ес-ақылды алады ғой, күн бойы соған қарап, тамақ берумен кино, концерт көруге де бара алмайтын боламыз. - Онда балалы болмай-ақ кино, концерт көруге-ақ бара берейік. Бір күшік асырап алсақ болды ғой. - Кинозалға ит алып кіргізбейді. - Онда ит баққанды да қоялық. Кино, концерт көруге-ақ бара берейік. - Осы күнде де кино, концерт көруге бірге барып жүрмейміз ғой. - Иә. - Ендеше, некелесіп керегі не? - Некелессек күнде бірге болатын боламыз. - Күнде бірге болуды көксеймісің? - Күнде бірге болсақ, бір-бірімізді ығыр қылып аламыз... Ал жұмыс істесек күнде бірге бола алмаймыз да. - Былайша айтқанда, біздің жұмыс істеуіміз күнде бірге болу үшін емес болды ғой, солай ма? - Онда жұмыс істегенді қоялық. - Жұмыс істемесек, неменеге сүйеніп күн көреміз? - Онда бірге тұрмыс кешірмей-ақ қоялық. - Ендеше, пәтер жалдауымыз да қажетсіз болды ғой. - Мен шешеммен бірге тұра берейін, шешем асымды күнде дайындап беріп тұрады. - Мен әжеммен бірге тұра берейін. - Ендеше, некелесуіміздің қажеті қалмады ғой. - Мен бастапқыда-ақ сөйтейік деп айтпадым ба. - Солай, некелесу-некелеспеудің біз жөнінен алғанда, нендей айырмасы бар? - Бәрінен маңыздысы - өзара сүйіспеншілігіміз. Сен мені сүйемісің? - Сүйемін. - Жан-тәніңмен сүйемісің? - Жан-тәніммен сүйемін. Авторы: Левон Исмаилова Дайындаған: Сұңқар Ақбоз  
