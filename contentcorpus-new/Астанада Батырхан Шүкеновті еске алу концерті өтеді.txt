14 қараша күні Бейбітшілік сарайында скрипкашы Арман Мұрзағалиевтің Батырхан Шүкеновті еске алу концерті өтеді. Концерт бағдарламасында Веберннің, Сибелиустың, Бахтың, Чайковскийдің әндері орындалады. Концерт өткізуге танымал музыкант, скрипкашы әрі Батырхан Шүкеновтің жақын досы Арман Мұрзағалиев бастамашы болды.  Сонымен қатар, концертке Владимир Косьяненко (альт, Хорватия), Алексей Найденов (виолончель, Россия), Эрик Чалабаев (гобой, Қазақстан), Асқар Дүйсенбаев (скрипка, Қазақстан), Бақытжан Жантұрғанов (виолончель, Қазақстан), Біржан Өтеулиев (альт, Қазақстан) және Астана әкімдігінің мемлекеттік академиялық филармониясының симфониялық оркестрі қатысады.   "Батырхан өзінің шығармашылығымен, кәсібилігімен, дарындыларды және жарқын музыканттарды қолдауымен, жанрға қарамастан, сөзсіз, артында жақсы естеліктер қалдырды, елдің мәдени дамуының музыкалық сегментінде із тастады", — деді Мұрзағалиев. Дереккөз: kaz.tengrinews 
