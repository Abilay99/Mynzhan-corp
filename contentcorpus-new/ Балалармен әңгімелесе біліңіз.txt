 Балам зерек те қағылез болсын дейсіз бе? Онда көбірек уақыт шығарып, балаңызбен әңгімелесе біліңіз. Бұл сәбиге деген әмбебап жаттығу, ол балалардың есту, көру, жарық сезу, түйсігін тітіркендіріп, ақыл-ойының жетілуін тездетеді. АҚШ-тағы бір зерттеу нәтижесіне сүйенсек, ата-анасы балаларының тоғыз айдан үш жас аралығындағы кезінде олармен көбірек әңгімелессе, балалар есейгенде анағұрлым зерек болады екен. Осы түрді зерттеуші барлық отбасының отағасылары балаларын қауіп-қатер, әуре-сарсаңнан сақтауға бірдей немесе қарайлас құлшыныс жасайтынын, алайда, балалармен сабырлылықпен әңгімелесу, олардың сұрағына мұқият жауап қайтару және өзара түсінісу жағында, зиялылардың отбасы мен әдеттегі жұмысшылардың отбасындағы айырмашылықтар бар екенін атап көрсеткен. Ғылыми зерттеу нәтижесі бойынша, 42 отбасының баласына екі жарым жыл тексеру жүргізгенде, зиялы отбасындағы ата-аналардың балаларымен әңгімелесу рет саны әдеттегі жұмысшы отбасындағы ата-аналардың балаларымен әңгімелесу рет санынан екі есе, кедей отбасындағы ата-аналардың балаларымен әңгімелесу рет санынан төрт есе жоғары болатынын байқаған. Міне, бұл түрліше отбасында есейген балалардың оқуға түскеннен кейін, зеректігі мен  оқу үлгерімінде айта қалсын айырмашылықтың пайда болуындағы басты себептердің бірі. Енді бар жақтан, ата-анасы балаларымен үнемі мейірімділікпен әңгімелескенде ғана, балаларының көңіліндегі бүккен сырын біліп, олардың тұрмыстағы бас қатырған істерін дер кезінде шеше алады. Сонымен бірге, әңгімелесу барысында балаларына күткен үміттерін бүкпесіз айтуына орай туады. Баланың біртіндеп есейіп-ержетуі мен сананың өсуіне байланысты, ата-анасы балаларымен әңгімелесу арқылы олардың психологиялық қимылы мен төңіректегі істерге деген көзқарасын дер кезінде біліп және меңгеріп, сол арқылы олардың қате-дұрысты парықтау көзқарасын, қоғамға деген жауапкерлік сезімін, дұрыс құн көзқарасын және жоғары рухани күйді қалыптастыруға жетекшілік етеді. Міне, осылайша олардың сәби немесе күңгірт көзқарасы күндердің жылжуымен біртіндеп өзгеріп, ақаусыз өсіп-жетіледі. Балалармен әңгімелесудің өзі бір түрлі пікір алмастыру екенін, оған белгілі уақыт, тең тұрғыдағы бейне, сабырлы позиция қажетті шарт екенін ұмытпаңыз. Дайындаған: Сұңқар Ақбоз  
