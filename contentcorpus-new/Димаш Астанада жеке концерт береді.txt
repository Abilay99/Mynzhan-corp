Астанада ЭКСПО-2017 көрмесі кезінде танымал әнші Димаш Құдайбергеновтың жеке концерті өтеді. Бұл туралы ЭКСПО-2017 халықаралық мамандандырылған көрмесінің мәдени ойын-сауықтық және спорттық іс-шараларының кешенді бағдарламасы жарияланған expo2017culture.kz сайтында хабарланды. Аталған сайтта концерт елордадағы «Сарыарқа» Республикалық велотрегінде 27 маусым күні кешкі 19:00-де басталады деп көрсетілген. Кеш ұзақтығы 2 сағатқа созылады деп жоспарланған. Әзірге билеттер сатылымға шыққан жоқ. Айта кетейік, бұған дейін Димаш «Жэньминь жибао» («Халық газеті») басылымына сұхбат беріп, қытайлық азаматтарды Астанада өтетін ЭКСПО көрмесіне шақырған болатын. Әнші  - деген еді. Күні кеше «I am singer » ән байқауының 10-кезеңі эфирден көрсетілді. Димаш бұл кезеңде Орал Байсеңгірдің сөзіне жазылған өзінің «Ұмытылмас күн» әнін қазақ және қытай тілінде орындап, 3-орыннан көрінді. Жалпы есеп бойынша жоғары ұпай жинаған ол бірден финалға өтті. 
