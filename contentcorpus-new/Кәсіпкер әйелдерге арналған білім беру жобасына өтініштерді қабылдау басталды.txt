Кәсіпкер әйелдерге арналған жаңа «Umay Boost» білім беру жобасына өтініштер қабылдау уақыты белгілі болды. «Umay Boost» жобасы кәсіпкер ханымдарға жаңа бизнес-шешімдер мен  тіл табысу, сыни ойлау, тайм-менеджмент, креатив және тағы басқа «икемді» дағдыларын қолдану арқылы бизнесті жаңа кәсіби деңгейге көтеруге мүмкіндік береді. дейді Мерей Мұстафина,«Pipl» нетворкинг-бюросының жетекшісі және Әйелдер кәсіпкерлігі күнінің ТМД мен Орта Азиядағы ресми өкілі. Астаналық кәсіпкерлерден құралған қазылар алқасы 16 кәсіпкер әйелді жобаға қатысуға таңдап алады. Тренинг 8 модульден тұрады және бизнес саласындағы сарапшылар мен шеберлердің тәжірибелік, интерактивті воркшоп үлгісінде өтеді. Оқу барысында қатысушылар кәсіби бизнес-тәлімгерлердің коучингі мен жетекшілігіне ие болады. Одан бөлек, жобаға қатысушылар жұптық және топтық тапсырмалар арқылы бір-біріне өзара қолдау көрсетеді. Жобаға Астана қаласындағы, сондай-ақ Ақмола, Қарағанды, Солтүстік Қазақстан және Қостанай облыстарындағы жеке кәсіпорын иелері мен жетекшілері қатыса алады. Жобаға қатысу тегін, тек байқау негізінде жүзеге асырылады. Жобаға қатысу өтініштері 2019 жылдың 15 ақпанынан 15 наурызға дейін 1 ай аралығында қабылданады. 
