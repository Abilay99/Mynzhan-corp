Алда келе жатқан Тәуелсіздік күнімен құттықтай отырып, назарларыңызға Тәуелсіздік, еркіндік туралы ойшылдар айтқан орамды ойларды ұсынамыз.  • Қоршаған орта бізді істегіміз келмеген нәрсені жасауға итермелейді. Тек өте аз адамдар тобы ғана стереотипті жеңуге қауқарлы. (Белгісіз автор) • Ағысқа қарсы жүзгенде ғана еркін ойдың не екенін түсінесің. (Белгісіз автор) • Құл ешқашан тәуелсіз болуға ұмтылмайды, оның арманы – өзге құлдардың үстінен қарау. (Габриэль Лауб) • Адам алаң үшін емес, тәуелсіздік үшін жаралған. (Спартак) • Кейде тәуелсіз ой біз ұйықтап жатқанда оянады. (Леонид С.Сухоруков) • Біз Италияны құрадық, енді италиялықтарды жасап шығарайықшы. (Камилло Кавур) • Өз өзін тапқан адам өзге адамның пікіріне бағынышты болудан арылады. (Георгий Александров)  • Адам табиғатынан-ақ тәуелсіз болуға жаралмаған. (Люк де Копье Вовенарг) • Нағыз еркіндік – жалғыз қалу. Сол кезде ғана ешкімге тәуелді болмайсың, саған да ешкім тәуелді болмайды. (Белгісіз автор) • Бәрінен де тек қана өзіне бағынышты адам бақытты. (Цицерон) • Біздің жұрт бостандық, теңдік, құрдастық, саясат ісін ұғынбаса, тарих жолында тезек теріп қалады. (Әлихан Бөкейханов) • Тәуелсіздіктің тар жол, тайғақ кешуінен, беттен қағар желінің есуінен тайсалмауға тиіспіз. (Нұрсұлтан Назарбаев) 
