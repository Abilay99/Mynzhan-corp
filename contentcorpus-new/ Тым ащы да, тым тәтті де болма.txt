 Отбасы құрғаннан кейін үйдің берекесі, жанұяның тыныштығы, татулығы көп жағдайда әйел адамның ақылына келіп бағынады. Әйел – үйдің сәулесі. Әйел – отбасының ұйтқысы. Халық қаһарманы Бауыржан Момышұлының келіні Зейнеп Ахметова жас кезінде анасына шағым айта барыпты. Сол кезде анасы: , – депті. Қазақы тәрбиенің тереңіне көз салатын болсақ, қазақ әйелі ерін қай заманда болмасын, өзінен бір саты жоғары қойған. “Әйелдердiң жақсысы — көзiң түскенде қуандырып, бұйырғаныңа мойынсынғаны. Үйiңде болмағаныңда сенiң ар-намысың мен малыңды сақтағаны.” Қазақ тарихының өткеніне, бүгініне немесе болашағына зер салатын болсақ та, әйелдің бақыты – отбасы. Бұл – қалыптасқан қағида, бұлжымайтын ереже. Дегенмен де, тым төмендеп, өз дәрежеңді жоғалтып алу да – басты қателік. Азаматыңыздың пікірімен санаса отырып, өз пікіріңізді өтініш ретінде жеткізе білу қажет. Ер адамдар тым ақылды болғанды қаламайды. Сондықтан, ер-азаматтардың алдында пәлсапа соғудың қажеті шамалы. Осы орайда да, Зейнеп Ахметоваға атасының айтқан сөзін пайдамызға жаратуға болады.  Қолыңнан келгенше сұлу бол, қалағаныңша дана бол. Алайда, ақылды да саналы болуға міндеттісің. Шын мәнінде, әйелдер қауымы, соның ішінде қазақ әйелдері саналы да ақылды болуға міндетті. Өйткені, ұрпақ тәрбиесі, қан тазалығы, тектілік –  әйелдің құдіреттілігінің көрінісі. 
