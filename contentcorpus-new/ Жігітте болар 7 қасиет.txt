 Ер азамат – елдің тұтқасын ұстайтын елдің тұтқасы, Отаны мен отбасының қорғаны. Жігіттің бойынан қандай қасиеттерді көргіңіз келеді деп сұрасаңыз әркім әр түрлі айтады. Әрине, әркімнің өз пікірі бар. Ал, біз нағыз жігітте болар қасиеттер жөнінде әңгімелемекпіз.  Қиялшылдық Жігіттің бойындағы ең бағаланатын қасиет оның қиялшылдығы. Бұл дегеніңіз өз сезімдері мен эмоциясын шығара білу қасиеті боп саналады. Бойжеткен жігіттің шын жүректен жасалған күтпеген тосын сыйын ерекше жақсы көреді.  Әзілдесе білу Қандай жағдай болмасын қыздың көңілін көтере біліңіз. Оның бөтен ойларға берілмеуін қадағалаңыз. Мүмкіндігінше жұмсақ әзілдесіп, жүрегіне ол табыңыз. Жақсы әзіл – кез келген келеңсіз жағдайды өз пайдасына шешу жолы. Қызар іш пыстырарлық жігіттерді онша ұната бермейді. Егер қызбен бірінші рет жолығатын болсаңыз осыны есте ұстағаныңыз жөн. .  Сенім Жігіттің өзіне деген сенімділігі қыздың жүрегін жаулап алудың бірінші жолы. Жігіттер секілді қыздар да олардың сенімді болғанын қалайды. Сенім бар жерде махаббат бар. Берік сенім – ертеңгі махаббаттың, отбасылық өмірдің бастауы. Қыздар өзін жігіттің жанында еш қауіпсіз сезінгенгісі келеді.  Адалдық Қалай болғанда да адалдықтан артығы жоқ. Қай жігіт, қай қыз қз серігінің адал болғанын қаламасын?! Адалдықтың арғы жағында, ең түбінде шынайы сыйластық, мөлдір сезім жатады. Сөзіңізбен емес, оны ісіңізбен дәлелдеңіз.  Қызықты әңгіме айта білу Үнемі футбол жайлы, автокөлік жайлы және бітпейтін әзіл әңгімелер қызды жалықтырып жіберуі мүмкін. Қызықты тақырыпта әңгіме айта біліңіз. Мысалы: саяхаттар, әйгілі тұлғалар жайлы. Әйтсе де, қыздың ыңғайына қарай әңгіме қозғаңыз. Ол неге қызығушылық танытады, әңгімеңіз сол жайында болсын.  Жомарттық  Әңгіме ауаны ақша жайында болса оны жұмсау туралы ой қозғаңыз. Қаражатты қайырымды істерге, пайдалы нәрсеге жұмсау керектігін айыңыз. Жігіттің жомарттығы жақсы қасиет. Ер жігіт қашанда өз-өзін асырай білу керек. Керек жағдайда орынды іске қаражатты аямай жұмсаса қыздың да сізге деген ойы өзгереді.  Әдемі киіне білу Жігіттің сымбатты болуы, оның сәнді киінуі әрқашан бойжеткендердің назарында. Сәнді киіну-киінбеу емес, мәселе сіздің қаншалықты ұқыпты киінетініңізде. Жараспайтын киім кию жігітке жат. Жігіттің іші ғана емес, сырты да сұлу болу қажет. Киген киіміңіздің тазалығына, қонымдылығына әм жинақылығына мән беріңіз.   
