Ауыр атлетикадан Қазақстан құрамасы допингке байланысты Рио-де Жанейрода өтетін Олимпиада ойындарының екі лицензиясынан айырылды, − деп хабарлайды Vesti.kz тілшісі. Мұндай шешім Халықаралық ауыр атлетика федерациясының Тбилисидегі конгресінің аясында атқарушы комитеттің отырысында қабылданды.  Сонымен қатар 2008 және 2012 жылдардағы Олимпиада ойындарының антидопинг заңнамасын үш немесе одан да көп рет бұзған спортшылары бар елдерді бір жылға дисквалификациялау туралы шешім қабылданды.  "Қазақстандық ауыратлеттер И.Ильиннің, С.Подобедованың, М.Манезаның, З.Чиншанлоның жағымсыз допинг-сынамалары бар, алайда оларға тағылып отырған айып бүгінде дәлелденген жоқ және Қазақстан құрамасы жастар арасында Тбилисиде басталған әлем чемпионатына қатысуға рұқсат алды", − делінген ҚАФ хабарламасында. Еске салайық, осыған дейін Ильиннің Лондонда 2012 жылы өткен Олимпиадада алынған сынамасында қанында тыйым салынған заттардың бар болып шыққаны белгілі болған еді. Сонымен қатар, тағы үш қазақстандық ауыратлеттің қанынан допинг табылған болатын. Кейін Ильиннің 2008 жылғы Бейжің Олимпиадасындағы допинг-сынамасы тыйым салынған заттың барын көрсетті. 
