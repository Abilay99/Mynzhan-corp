" БҰҰ Бас хатшысы Пан Ги Мун Біріккен Ұлттар Ұйымының Бас Ассамблеясы 2008 жылдың 11 желтоқсанында 19 тамызды Бүкіләлемдік гуманитарлық көмек күні деп жариялады. БҰҰ осы күнді күнтізбеге ендіре отырып, бүкіл әлемде гуманитарлық көмек көрсету жөніндегі іс-қимылар мен  қоғамдық ақпараттандыруды арттыру тапсырмасын берді. Тапсырма қатаң түрде қадағаланатын болады. Сондай-ақ, гуманитарлық көмек күні осы саладағы халықаралық қоғамдастықтың рөлін айқындауды және бүкіл гуманитарлық қызметшілерге, гуманитарлық мүдделерді өмірге енгізуге жәрдем жасаған Біріккен Ұлттар Ұйымының қызметшілерін және олармен байланыстағы қызметшілерді, өз парыздарын атқару үстінде өмірлерін қиғандарға тиісінше оңды бағасын беруге көмектесуді көздейді... Мамандардың пайымдауынша, соңғы он жылда гуманитарлық қоғамдастықтың қабілеті өте тез өскен және дағдарыс немесе адами факторлардың әсерінен болған апаттарға төтеп беру қабілеті жоғарылап келеді. Мұның бәрі гуманитарлық көмек саласын таңдаған мыңдаған адамдардың арқасында болған көрсеткіш. Олар әрдайым "Қажетсініп тұрған адамға ұлтына, дініне, жынысына, тіліне қарамастан көмек көрсету керек" дегенді насихаттап келеді.  Бүкіләлемдік гуманитарлық көмек күнінде көптеген ақпараттық және ағарту шаралары өткізіледі. Сонымен қатар өзгелердің өмірін сақтап қалу үшін өз жанын қиған адамдарға құрмет көрсетіліп, еске алынады. Солардың бірі – БҰҰ-ның Бағдаттағы штаб-пәтеріндегі  жарылыста ерлікпен  қайтыс болған БҰҰ-ның көрнекті қайраткері Сержиу Виейра ди Меллу. 22 адам қаза болған қайғылы оқиға 2003 жылдың 19 тамызында орын алған болатын. Бүкіләлемдік гуманитарлық көмек күні де осы оқиғаның құрметіне 19 тамызға белгіленді. Мейірімділік – рақметті күтпейтін, өз істерінің бағалануын, аталуын талап етпейтін сезім. Мейірімді істер мен сөздер өзінен-өзі сізді рахатқа бөлейді. Біреумен бөлісу, беру, сыйлау - шынымен ізгі істерден екенін естен шығармаңыз. Сол мейірімділік күндердің күнінде өзіңізге де керек болып қалады. Сол себепті мұқтаж жандарға, кедейлікке душар болғандарға, апатқа, ауруға, дағдарысқа ұшырағандарға қол ұшын созу – әрбіріміздің парызымыз.  Дайындаған: Айгерім Сматуллаева Сурет: dysha-v-dyshy.ru 
