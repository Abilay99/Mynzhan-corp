Шілденің 14-і  күні алып шаһарда  осы жылғы бірінші түнгі велошеру өтеді.    «Спорттық Алматы» бағдарламасы аясында өтетін велошерудің  қашықтығы 7 шақырымды  құрайды. Кез келген қала қонақтары мен тұрғындары «Нұрлы Тау» бизнес орталығына кешкі 20:00-де жиналып,  спорттық шара 20:30-да бастайды.    Әуесқойлар Әл-Фараби даңғылымен көтеріліп,  Тұңғыш Президенті саябағында  мәреге жетеді. Мәреде қатысушылардың арасында бағалы сыйлықтар ойнатылады. Басты сыйлық – велосипед.  Ұйымдастырушылар өз тарапынан, қатысушыларға арнайы бас киімсіз (шлемсіз) қатысуға тыйым салынатындығын ескертеді.  Айта кетер жайт, бұл велошеру «Спорттық Алматы» қалалық бағдарламасының қолдауымен 2018 жылы жоспарланған 21 велошерудің оныншысы болып саналады. 
