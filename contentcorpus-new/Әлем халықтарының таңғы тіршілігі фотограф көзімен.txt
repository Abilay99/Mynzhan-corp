Бельгиялық фотограф Паскаль Маннаертс 10 жылдан бері әлемді аралап адамдардың әр қырын ашу үшін суретке түсіреді. Азия, Африка, Латын Америкасы, Солтүстік Америка және Таяу Шығыс оның объективіне бірнеше рет іліккен. "Таң – кез келген жаңа орынды сезінуге мүмкіндік беретін идеал уақыт", – дейді ол. Сол үшін де барған жерінде ерте тұрып, айналасындағы адамдар мен қозғалысты, табиғатты және күн шапағы түскен ғимараттарды суретке түсіруді әдеттенген екен. Осы суреттерін ол "Әлемдегі таңғы сағат сегіз" деген атпен жариялады. Солардың бірнешеуін назарларыңызға ұсынамыз.   "Таң атпай үнділер суға шомылады, ғибадат етеді. Үндістанның әр бұрышынан зиярат ететіндер осы қалаға келіп, қала шетіндегі өзенге арнайы ат басын бұрады. Адамдар ағымы, сұлулық пен түстер теңізі барлық жерде. Мен мұны жақсы көремін", – дейді фотограф.   Жас жігіт таң атпай қала мейрамханарының бірінде кофе иісінен ләззат алып отыр.   Бұл әлемдегі 1849 жылы салынған, ең ұзын ағаш көпір. Таңертең жүздеген адамдар оны күнделікті қызметіне пайдаланады.   "Шримангалда Махмутты кездестірдім. Оны күн сайын таңда немересімен ойнап жатқанын көремін. Бұл менің күнді бастау тәсілім. Немеремнен кешке дейін қызу жұмысқа жететін қуатты аламын дейді Махмут", – деп түсіндіреді Паскаль кезекті туындысын.   Дәруіштер Мандалай көшелерінде күріш жинап жүр.   Токиядағы метро ішінде адамдар жұмысқа асығып бара жатыр.   "Гоби шөліндегі бала әр күнін осылай бастайды", – дейді фотограф.   "Догон ханымы таң атпай су алу үшін Тиреллидегі құдыққа барады. Бұл жерде осындай ауыр жұмысты әйелдер істейді", – дейді Паскаль.   Ер адам таңертең шаштараздағы "Шива бақылауында".   Таңертеңгі мінәжат.   Таңғы шай.   Санскрит мектебінің оқушылары йогамен айналысуда.   Әйелдер тобы Самарқандтағы әйгілі Регистанға бара жатыр. Бұл ғажап медреселер Орталық Азиядағы ең ғажайып көрікті орындардың бірі. 
