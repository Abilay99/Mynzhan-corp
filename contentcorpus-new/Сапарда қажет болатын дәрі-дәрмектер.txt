Кез келген сапарға шыққанда өзіңізбен бірге қажетті дәрі-дәрмектерді алғаныңыз жөн. Шабаданыңыздың кішкентай қалтасына дәрі қобдишасын салып қойыңыз. Саяхат кезінде басқа уақытқа үйренуге тура келеді. Уақыттың ауысуының салдарынан кез келген жан өзін жайсыз сезінеді. Сағат тілімен қатар, температураның өзгеруі, климаттың өзгешелігі, жергілікті тағамдар т.с.с. барлығы денсаулыққа әсер етеді. Кері әсері тиген кезде, амалсыздан медициналық көмекке жүгінуге тура келеді. Алайда, көптеген елдердің дәріханалары дәрі-дәрмектерді арнайы дәрігердің рұқсат қағазының негізінде ғана сатады. Одан қалса, шет тілінде жазылған дәрі-дәрмектер күмән туғызуы мүмкін. Сондықтан да, дәрі қобдишасына өзіңізге керекті дәрі-дәрмектерді салып алыңыз. Бұл сіздің уақытыңыз бен ақша-қаражаттарыңызды үнемдейді. Ал ең бастысы, денсаулығыңызды сақтап қалуға жол береді.   Алыс жолға шықпасаңыз да, күнделікті өмірде  сөмкеңізге салып жүруді ұмытпаңыз.  
