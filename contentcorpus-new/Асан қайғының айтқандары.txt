Белгілі ақын, жырау, философ, әрі мемлекет қайраткері, халық арасында Асан қайғы атанған Хасан Сабитұлының түрлі тақырыптардағы нақыл сөздерін назарларыңызға ұсынамыз. * Арғымаққа міндім деп артқы топтан адаспа. * Ердің құны сөз емес есебін тапқан сабазға,Мойнын бұрып сөз айтпас, көңілі қалған аразға. * Мінезі жаман адамға енді қайтып жуыспа,Тәуір көрер адаммен жалған намыс қуыспа. * Еділ бол да, Жайық бол ешкімменен ұрыспа,Жолдасыңа жау тисе жаныңды аяп тұрыспа. * Бұ заманда не ғаріп – ақ қалалы боз ғаріп,Жақсыларға айтпаған асыл шырын сөз ғаріп. * Әділдіктің белгісі – біле тұра бұрмаса,Ақылдының белгісі – өткен істі қумаса. * Есеніңде-тіріңде бір болыңыз бәріңіз. * Ғылымның қандай пайдасы білместі жолға салмаса. * Ақың болса біреуде – айыбын тап та ала бер, ерегісіп ұрыспа: сенікі жөн болса да, атың шықпас дұрысқа. * Көлде жүрген қоңыр қаз қыр қадірін не білсін,Қырда жүрген дуадақ су қадірін не білсін,Санасы жоқ жамаңдар ел қадірін не білсін. * Арғымағың жамандап – тұлпар қайдан табарсың,Тұйғыныңды жамандап – сұңқар қайдан табарсың. * Бақыт қонған ерлердің әрбір ісі оң болар,Дәулеті күнге артылып, не қылса да мол болар. * Надандықтың белгісі – тілін алмау білгеннің. * Ойыл деген – ойың-ды,Отын тапсаң – тойың-ды. * Көшіп-қонып көрмеген –Жер қадірін не білсін.Ақылына көнбеген –Жұрт қадірін не білсін. * «Атадан алтау тудым», – деп асқынып жауап айтпаңыз,«Атамның малы көп-ті» – деп атты басқа тартпаңыз. * Ашу – дұшпан: есептесіп қуыспа, түсіп кетсең қайтесің, түбі терең қуысқа. * Көлдің суын жамандап – Еділ қайдан табарсың,Әкіміңді жамандап – әділ қайдан табарсың,Жасығыңды жамандап – асыл қайдан табарсың. 
