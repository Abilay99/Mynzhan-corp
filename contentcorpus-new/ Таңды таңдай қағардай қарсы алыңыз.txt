 Сәтті адамдар деп біз кімдерді айтамыз? Көңілі де, қарны да тоқ, қаражаяу емес, «екі қолда бір күрегі» бар адам, солай ма? Ендеше сол адамдар таңды қалай қарсы алады? Осы мәселеге сіздің де қатысыңыз бар екенін ұмытпаңыз... Қытай философы Хань Сянцзы «Егер сұрақ қойсаң, сен ол сұрақтың жартысын біліп тұрсың» деген пәлсапа айтады. Сіз мынаны білесіз: дыбыстық оятқыштың шырылы, шошына оянып, сағатқа қарау, одан кейін жолда жатқан заттарға сүріне-қабынып, жуыну бөлмесіне беттеу. Тез арада шәй ішіледі. Болмаса ол да жоқ, ашқарынмен жұмысқа қарай жүгіресіз. Міне, күніңіз осылай басталады. Біле білсеңіз, таңды қалай қарсы алуыңыз күніңіздің немен бітеріне байланысты болады. Егер, расында да, сіз таңды ұнатпайтын болсаңыз, онда арайлы нұрын шашқан таңыңызды дұрыс қарсы алмай жүрген шығарсыз? Тайм-менеджмент маманы Вандеркэм Лаура сәтті адамдардың таңда не істейтінін анықтап, бұған байланысты тіпті «Сәтті адамдар таңда не істейді» деген кітап жазып үлгеріпті (What the Most Successful People Do Before Breakfast). Лаура кітабында бірқатар кеңестер береді: Ал енді... бұл сөзден кейін достарыңыздың немесе әріптестеріңіздің бірі «таңды ұнатпаймын» деген сөзді айтса, онда оның бұл мақаланы оқымағанын сіз бен біз біліп алайық. Ендеше әр атқан таңыңыздың бар маңызы мен пайдасын біле жүріңіз... Сізге деген құрметпен Массагеттігіңіз!  Дайындаған: Ардақ Құлтай  
