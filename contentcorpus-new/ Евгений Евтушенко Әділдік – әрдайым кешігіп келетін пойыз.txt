 Евгений Евтушенко – кеңес дәуірінің ақыны. Бүгін назарларыңызға ақынның қанатты сөздерін ұсынамыз. ►  Кейде ең маңызды әңгімені енді ешқашан көрмейтін бейтаныс адамға айтқан жақсы. ►  Әлемдегі әр ауруды өзі ауырғандай сезіне білген әрбір жанға алғысым шексіз! ►  Әділдік – әрдайым кешігіп келетін пойыз. ►  Қайғының қайығымен жүзіп көрмеген жан махаббат туралы сөз болғанда ауызын ашпай-ақ қойсын. ►  Егер адам өзі жексұрын болса, оның ұлты кім екенінде шаруам қанша? ► Жыламсырап, шырылдаған адамның бәріне бірдей сене бермеңіз, олар барлығын есеппен істеп, сіздің сеніміңізді ұрлайды... Жасырынған қуаныш күмәнді, қайғырып отырып күле беру сенімсіздік туғызады... ►  Әлемдік мәдениет – соғыстың алдын алатын, ұлы кітаптардан құйылған қақпа. ►  Барлық баланың ішінде ересек адам жасырынып жатады. ►  Мен осы күнге дейін қызғаныштың не екенін білмеп едім. Сен менің бойымнан осы сезімді ояттың. Енді ол бойымда мәңгілікке қалып қойды. Сен жеңдің. Сенің жеңісің сол – мендік болмадың. ►  Отан да тірі жаратылыс. Ол әйелден, балалардан, өмірде кездестірген көптеген адамнан құралады. Отан – саяси фразалар мен лозунгтер жиынтығы емес. Отанға деген махаббат – саяси жүйеге деген махаббат емес. Бұл тіпті табиғатқа деген махаббат та емес (табиғат та тірі жан болса да...), бұл бәрінен бұрын адамдарға деген махаббат. ►  Өзіңнің заңды күйеуіңді сүймей тұра бірге тұрудан асқан азғындық жоқ. ►  Әлемде қызықсыз адам жоқ, әр адамның тағдыры – бір ғаламшардың тарихымен тең. ►  Қайғыда тіл жоқ. Басыңды құшақтап, іштей ұлисың. ►  Мейірімділік – ең басты қасиет. Мейірімнің азын-аулағы, көбі болмайды. Егер әйелдің бойында мейірім бар ма, демек ол осы әлемге шынайы әйел боп келді деген сөз. ►  Бір кездері жер бетінде адам өте аз болғанда, бәріміз туыс едік. Кез келген соғыс бауырыңды өлтіруге бағытталған азаматтық соғыс боп есептеледі. ►  Бақытсыздықтың басты артықшылығы – үнсіздік, ал көп сөйлеу – паудакүнемдікпен бір туған. ►  Өз жүрегіңнен ешқайда қашып құтыла алмайсың. ►  Мен сүйген жанның бәрі менен артық еді... 
