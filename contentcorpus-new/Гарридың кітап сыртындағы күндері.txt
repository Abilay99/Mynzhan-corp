 Джоан Роулинг аталған кітап сериясының бірінші бөлімін бітіріп қойса да, қай баспадан бастырып шығарарын білмей дал болған екен. Қайдан бастырғаны сол, сол уақыттың баспаханалары кітапты басып шығаруға келісім бермей, ат тондарын ала қашқан. Олар да адам ғой, кітаптың танымал болып кетуіне өте-мөте қатты күмәнмен қараса керек-ті.  Бақытқа орай, 1995 жылы  «Блумсберри» атты шағын баспахана ғана Джоан Роулингтің кітабын басып шығаруға келісім береді. Содан не керек 1997 жылдың 26 маусымында "Гарри Поттер және философиялық тас" шығармасы жарыққа шығады. Тағы бір қызығы сол, ағылшын жазушысы Гарриге жарнама жасайтын қаржы таппаған болып шықты. Жазушы да, баспахана да тырнақалды дүниенің соншама атақ-даңққа бөленбейтінін сезіп, жай ғана күнделікті тіршілікке бой ұрып кеткен.  Ең қызығы осы, "жаман" кітаптың ертелі кеш жақсы атағы шығып, жер-дүниенің талай оқырманы таласа-тармаса оқитын туындыға айналып шыға келеді. Баспахана мен жазушыға үлкен рақмет!   
