Алматыдағы бокс кешінде аса ауыр салмақта шаршы алаңға шыққан қазақстандық кәсіпқой боксшы Руслан Мырсатаев ганалық Наху Азумиді бірінші раундта нокаутпен ұтты.  Кәсіпқой бокста осыған дейін 5 жекпе-жек өткізген Наху Азуми отандасымызға қарсы қауқар таныта алған жоқ. Қазақстандық боксшының қатарынан сілтеген жойқын соққылары қарсыласын бірден естен тандырды. Нәтижесінде отандасымыз кәсіпқой бокстағы үшінші жеңісіне қол жеткізді.  
