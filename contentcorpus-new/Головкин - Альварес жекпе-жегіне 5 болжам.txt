Журналист Алден Чодаш Boxingnews24.com порталында жариялаған мақаласында орта салмақта WBA (Super), IBO, WBC және IBF тұжырымдары бойынша әлем чемпионы қазақстандық боксшы Геннадий Головкин (37-0, 33 КО) мен мексикалық Сауль "Канело" Альварестің арасында 16 қыркүйекте өтетін жекпе-жектің қорытындысына бес түрлі болжам жасады, - деп хабарлайды Vesti.kz. Автордың пайымдауынша, Сауль Альварес төрешілердің көбісінің шешімімен жеңіске жетеді. "Бірінші қорытынды: "Канело" нокаутпен/техникалық нокаутпен жеңедіЫқтималдылығы: тым аз Екінші қорытынды: "Канело" бірауыздан төрешілердің шешімімен жеңіске жетеді.Ықтималдылығы: 20 пайыз Үшінші қорытынды: "Канело" етене ұрыста төрешілер шешімімен жеңіске жетедіЫқтималдылығы: 60 пайыз Төртінші қорытынды: Головкин етене ұрыста төрешілер шешімімен жеңіске жетедіЫқтималдылығы: 50 пайыз "Бесінші қорытынды: Головкин нокаутпен/техникалық нокаутпен жеңедіЫқтималдылығы: 40 пайыз Болжанған қорытынды: "Канело" төрешілердің көбісінің шешімімен жеңіске жетеді", - делінген мақалада. Флойд Мейвезер мен оның әкесі алдағы жекпе-жекте мексикалық боксшының жеңіске жететінін айтқан еді. Ал украиналық Владимир Кличконың бапкері Джеймс Али Башир Головкиннің сөзсіз жеңіске жететініне сенімді. Өз кезегінде Сауль Альварестің промоутері бұл жекпе-жектің сегіз раундтан аспайтынын болжайды. Айта кетейік, Головкин - "Канело" жекпе-жегі 16 қыркүйек күні Лас-Вегастағы (АҚШ, Невада) T-Mobile Arena аренасында өтеді. Сауль "Канело" Альвареске қарсы жекпе-жекте Геннадий Головкин орта салмақта WBC, WBA (Super), IBF және IBO чемпиондық атақтарын қорғайды. Мексикалық "The Ring" журналының белбеуін бәске тігеді. 
