Массагет ұжымы студенттер қауымын Халықаралық студенттер күнімен шын жүректен құттықтайды. Алған білімдеріңізді ақтап, елімізге еңбегі сіңетін азамат болғайсыздар! Студенттік өмір, бұл – өмірлік достар табу. Студенттік өмір, бұл – лекцияда тез жазып үлгеру. Студенттік өмір, бұл – алғашқы махаббат. Студенттік өмір, бұл – шәкіртақыны бір күнде жоқ қылу. Студенттік өмір, бұл – ата-анаңды сағыну. Студенттік өмір, бұл – еттің иісін қанша аңсағаныңмен, бәрібір Катя апайдың «БигБонымен» шектелу. Студенттік өмір, бұл – сабақта ұйықтап қалу. Студенттік өмір, бұл – бір дәптерді төрт сабаққа арнау. Студенттік өмір, бұл – ұнататын адамың үшін сабақтан қалмау. Студенттік өмір, бұл – баға үшін апайдың артынан қайтпай жүгіру. Студенттік өмір, бұл – сабақтан қашып, асханаға бару. Студенттік өмір, бұл – сынып жетекші мен кураторды шатастыру. Студенттік өмір, бұл – үлкен өмірге деген бастама.  
