 Ертеректе баспасөз беттерінде елу жастағы португалдық маманның осы маусымның соңында корольдік клубпен қош айтысатыны туралы көп айтылып келген болатын. Аталған клубтан кетуіне ойыншылармен арадағы дау-жанжалдар себеп болған. Ол қатарда қосалқы құрамда қалып қалған команда капитаны Икер Касильяпен ортақ мәмілеге келе алмай, жиі-жиі керісіп қала беретін көрінеді.  Оның үстіне корольдік клубқа ішкі біріншілікте жеңімпаз болу енді екіталай жағдай сияқты. Ла Лигасының соңғы жеті турында каталондық "Барселона" командасынан 13 ұпайға қалып келе жатыр. Le10Sport басылымының хабарлауынша, португалдық маман лондондық клубтың басшылығымен арадағы келіссөзді наурыз айының орта тұсында жасап қойған. Екі жақтың өкілдері ортақ келісімге енді келіпті. Айтылып отырғандай, "Челси" басшылығы Моуриньюге үш жылдық келісім-шартты ұсыныпты. Ақпарат көзіне сенсек, белді бапкер Англияда жылына 10 мен 15 млн еуро аралығында табыс таппақ. Моуринью "Челси" клубын 2004 пен 2007 жылдар аралығында жаттықтырған болатын. Бапкерлік еткен жылдарда лондондық ақсүйектер Англияның ішкі біріншілігін екі рет, және Англия Суперкубігі мен Кубігін бір-бір мәртеден жеңіп алған еді.  "". France Football басылымының санағы бойынша, корольдік клубтың бас бапкері әлемдегі ең көп жалақы алатын жаттықтырушы екен. Оның табысы – 14 миллион еуро.      
