 IBF және IBO тұжырымдары бойынша орта салмақтағы әлем чемпионы қазақстандық Геннадий Головкин мен поляк Камил Шеремета жекпе-жегі наурызда өтеді деп жоспарланып отыр, - деп хабарлайды Ring Polska басылымы KnockOut Promotions компаниясына сілтеме жасап.  Қос боксшы арасындағы кездесу алғашында 8 ақпанда, АҚШ-тың Чикаго қаласында өтеді деп жоспарланған еді. Головкин мен Шеремета соңғы жекпе-жектерін 5 қазанда Нью-Йоркте Madison Square Garden аренасында өткізген болатын. Поляк боксшысы андеркартта мексикалық Оскар Кортесті нокаутқа түсірсе, қазақстандық боксшы украиналық Сергей  Деревянченконы жеңген еді. 
