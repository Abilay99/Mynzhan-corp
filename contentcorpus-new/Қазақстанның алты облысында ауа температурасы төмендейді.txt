Қазақстанның алты облысында алдағы күндері ауа температурасы 0 градустан төмендейді. Бұл туралы «Қазгидромед» орталығына сілтеме жасап kazinform хабарлап отыр.  21 қыркүйекте Ақмола, Солтүстік Қазақстан облыстарында жауын-шашын түсіп, соңы жылбысқы қарға ұласуы мүмкін. 22-23 қыркүйекте түнде ауа температурасы 0 және -5 градусқа дейін төмендеуі күтіледі. 22-23 қыркүйекте Павлодар, Шығыс Қазақстан облыстарында  да жаңбыр соңы жылбысқы қарға ұласуы мүмкін, түнде ауа температурасы 0-5 градусқа дейін суытады. 22-23 қыркүйекте Қостанай, Қарағанды облыстарының кей жерлерінде түнде ауа температурасы 0-5 градус нөлден төмен болмақ. 
