 22-26 мамыр аралығында Италияның Сассари қаласында (Сардиния) күрес түрлерінен "Маттео Пелликоне-2019" мемориалы жарысы өтеді. Бәсекеге қазақ еркін күрес шеберлері мен бұрымды балуандарымыз қатысады. Сассаридегі жарыс рейтингілік турнирлер қатарына енеді. Әлемнің 29 елінен келген балуандар бақ сынап, жеңіс пен ұпай жолында барын салмақ. Олардың қатарында Олимпиада чемпиондары мен жүлдегерлері, әлем чемпионатының жеңімпаздары мен жүлдегерлері де бар. Жарыстың алғашқы күндері грек-рим күресінен жеңімпаздар анықталады. Одан кейін жарыс әйелдер күресімен жалғасады. Турнирді еркін күрес шеберлері аяқтайды. Еркін күрестен Қазақстан құрамасы: 61 кило: Жандос Исмаилов, Расул Қалиев65 кило: Саятбек Оқасов70 кило: Нұрғожа Қайпанов, Н. Әлімқұл74 кило: Данияр Қайсанов79 кило: Шамиль Мұртазов, Ғалымжан Өсербаев86 кило: Азамат Дәулетбеков92 кило: Нұрғали Нұрғайыпұлы97 кило: Бақдәулет Әлментай125 кило: Олег Болтин  Әйелдер құрамасы: 50 кило: Валентина Исламова-Брик53 кило: Татьяна Аманжол55 кило: Марина Седнева57 кило: Эмма Тисина59 кило: Мадина Бақбергенова62 кило: Аяулым Қасымова65 кило: Айна Теміртасова68 кило: Ирина Казюлина72 кило: Жамила Бақбергенова76 кило: Гүлмарал Еркебаева, Элмира Сыздықова Ұлттық құрама үздіктерінің бірі Жұлдыз Ешімова жарақатына байланысты жарысқа қатыспайды. Ол Түркиядағы Яшар Догу турнирінде күреседі деп күтілуде.  
