Құрметті байқауға қатысушылар, елімізге танымал журналист Ләйлә Сұлтанқызының жаңа «Әйел» кітабы жарыққа шығуына орай ұйымдастырылған байқау өз мәресіне жетті.  Әдебиет әлеміндегі әйелдер туралы мына 10 сұрақтың басым бөлігіне жауап берген 3 оқырманымыз Ләйлә ханымның қолтаңбасы қойылған кітап алу мүмкіндігіне ие болып отыр. Өкінішке орай барлық 10 сұраққа жауап берген қатысушы болмады, жеңімпаздар әрқайсысы 8 сауалға дұрыс жауап берген.  Байқаудың әділ өткендігіне көз жеткізу мақсатында сұрақтардың жауабын жариялап отырмыз.  1. Мына өлең жолдарын жазған қазақтың ақын қызы кім?Жауабы: Фариза Оңғарсынова 2. Агата Кристи романдарының кейіпкері – мисс Марплдың есімі кім? Жауабы: Джейн Марпл 3. Әйел теңсіздігі кезінде «қыз айттыру» салтының құрбаны болмай, алғашқылардың бірі болып сүйгеніне өз еркімен қосылған кейіпкер туралы шығарма?Жауабы: Мағжан Жұмабаев «Шолпанның күнәсі», кейіпкер есімі - Шолпан 4. Орыс поэзиясының күні – Александр Сергеевич Пушкин туындыларындағы жиі кездесетін әйел есімі?Жауабы: Мария.    5. Әлем әдебиеті классикасының теңдессіз туындыларының бірінде Квазимодо, Фролло мен Феб есімді кейіпкерлер ессіз сүйген ару кім?Жауабы: Эсмеральда. Виктор Гюгоның «Париж Құдай Анасының соборы» романы 6. Үш әйелге деген сезімін әңгімелеп келіп, у ішіп қайтыс болатын кейіпкерін әжесі айтқан аңыздағы жаратылысқа балап аяқтайтын шығарма?Жауабы: Ілия Есенберлин «Алтын құс» 7. «Барлық әйел зұлым келеді. Олар тек екі жағдайда жақсы болады: бірі – махаббат, екіншісі – өлім аузында», – деген Паллад сөзімен басталатын әлем әдебиетінің жақұты?Жауабы: Проспер Мерименің «Кармен» романы 8.  9. Мына өлең жолдары қазақтың қай сұлуының сипаттамасы:Жауабы: Қамар. Торайғыров «Қамар Сұлу» 10. Бұл қай роман кейіпкерінің сипаттамасы?Жауабы: «Қарғын» Дулат Исабеков, кейіпкер есімі Бағила Байқау мақаласына 102  пікір қалдырылғанымен, бір адамның бірнеше жауап қалдырғанын ескере келе, жалпы саны 59 қатысушы болғаны анықталды. Олардың басым көпшілігінің 6 жауабы ғана дұрыс. 19 қатысушы 7 сұрақ жауабын дәл тапқан. Сонымен, 8 сұрақтың дұрыс жауабын берген 4 қатысушының уақыты бойынша бірінші болып пікір қалдырған үшеуі жеңімпаз деп таңдалды. Олар: 1. Мырзабай Айдана (15 қаңтар, 21:14) - Алматы, Қазақ Мемлекеттік қыздар педагогикалық университеті   2. Камал Ақерке (15 қаңтар, 22:11) - Алматы, ҚазҰУ, филология факультеті, 4-курс  3. Шеңгелбай Мәдина (15 қаңтар, 22:34) - Алматы, ҚазҰУ, филология факультеті, 3-курс   Жеңімпаздардан сайтта көрсетілген телефон нөмірлерінің қосулы болуын сұраймыз. Естеріңізге сала кетейік, тұсаукесер 19 қаңтар күні, сағат 20:00-де, Алматы қаласы, Гоголь көшесі 58, "Меломан GRAND" дүкенінде өтеді. Байқау қорытындысының өз уақытынан кешіккені үшін кешірім сұраймыз. 
