 Кез келген ата-ана баласының белгілі бір саланы меңгеріп, өмірде өз жолын тапқанын қалайды. Сондықтан, мектепте ел қатарлы ілім алуын қадағалап, болашағы үшін алаңдайды.  Ата-ананың басым бөлігі балаларының заңгер, дәрігер не ғалым болғанын құп көреді. Дегенмен, баланың болашақ мансабының негізін қай уақытта қалаған дұрыс? АҚШ зерттеушіліренің жүргізген сауалнама қорытындысы бойынша, 5 жас бала болашағына жоспар құрудың ең оңтайлы уақыты саналады. Одан бөлек, мектепте оқытылуы тиіс пәндерді де қатысушылар өзара талқылады. Ойыншықтар Ассоциациясы өткізген сауалнама нәтижесі бойынша, жазу және сөйлеу дағдылары бірінші орынға, екінші орынға техникалық / компьютерлік сауаттылықты қойса, үштікті математика аяқтайды. Капиталды басқару, қаржылай сауаттылық пен шет тілдері алғашқы бестікке енді.  Сауалнамаға қатысқан ата-аналардың басым бөлігі (85%)код жазуды меңгеру ең қажетті дағды екенін алға тартқан. Соған қоса, 7 жасты бұл дағдының бастапқы деңгейін меңгеруге болатын уақыт деп көрсеткен.  Сауалнама The Toy Association атынан OnePoll компаниясы қаңтар және ақпан айларында өткізді. 
