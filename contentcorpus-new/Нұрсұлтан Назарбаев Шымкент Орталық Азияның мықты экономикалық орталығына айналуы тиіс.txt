Қазақстан Президенті Шымкент қаласының әлеуметтік-экономикалық даму мәселелері бойынша кеңес өткізді, - деп хабарлайды Massaget.kz тілшісі Ақорда сайтына сілтеме жасап.   Қала активі алдында сөйлеген сөзінде Мемлекет басшысы республикалық мәртебеге ие болған қаланың алдында заманауи әдістер мен пысықталған стратегияны талап ететін жаңа міндеттер тұрғанын айтты.  - деді Қазақстан Президенті. Нұрсұлтан Назарбаев кеңеске қатысушылардың назарын Шымкенттің жаңа мәртебесіне қатысты жекелеген мәселелерге аударды.   - деді Мемлекет басшысы.  Қазақстан Президенті қалада шағын және орта бизнеске қолдау көрсетудің, сондай-ақ жеңіл өнеркәсіп, құрылыс, фармацевтика және медициналық қызмет көрсету саласындағы кластерлер мен кәсіпорындарды дамытудың маңызды екенін айтты. Сонымен қатар, Нұрсұлтан Назарбаев қаланың жоғары оқу орындарындағы білім сапасын арттырып, Назарбаев Университетінің және Инновациялық технологиялар паркінің үлгісімен заманауи инновациялық орталықтар құру қажеттігін айтты.  Мемлекет басшысы мегаполистің туристік әлеуетін өркендету үшін қаланың халықаралық байланыстарын нығайту мәселелеріне де тоқталды.   - деді Қазақстан Президенті.  Кеңес барысында қаланы "ақылды технологияларды" қолдану арқылы концептуалды түрде дамыту мәселесіне ерекше назар аударылды.   - деді Нұрсұлтан Назарбаев.  Соңында Мемлекет басшысы қалада әлеуметтік инфрақұрылым, соның ішінде балабақшалар мен мектептер, медициналық мекемелер мен тұрғын үйлер салу мәселелеріне тоқталды. Осыған орай Қазақстан Президенті мемлекеттік-жекеменшік әріптестік механизмін пайдалануды және "7-20-25" бағдарламасы бойынша кең көлемде түсіндіру жұмыстарын жүргізуді тапсырды.  Шымкент қаласы әкімдігінің сайтындағы мәліметтер бойынша, қала əкімі Ғабидолла Əбдірахымов Мемлекет басшысына Қала күні мерекесі ретінде 19 маусымды ресми бекітуді ұсынды. Айта кетейік, дəл сол күні Елбасы Шымкентке республикалық қала мəртебесін беру туралы Жарлыққа қол қойған. Сонымен қатар Назарбаев Шымкент үлкен мегаполиске айналып жатқанын және шымкенттіктердің еңбекқорлығы – қаланы дамытудың кепілі екенін айтты. 
