Бокстан Германияның Гамбург қаласындағы әлем чемпионаты аяқталды. Соңғы болып шаршы алаңға шыққан ауыр салмақтағы боксшылар финалында отандасымыз Қамшыбек Қоңқабаев әзірбайжан боксшысы Магомедрасул Меджидовке жеңілді.  Жекпе-жекте әзірбайжандық боксшы тәжірибелі екенін байқатты. Бірінші раундта Қамшыбектің қабағынан алған жарақаты да кедергі болғаны анық. Үш раунд қорытындысы бойынша төрешілер 4:1 есебімен Магомедрасулды жеңімпаз ретінде таныды. Әзірбайжандық боксшы үшінші рет әлем чемпионатында жеңіс тұғырынан көрініп отыр.  
