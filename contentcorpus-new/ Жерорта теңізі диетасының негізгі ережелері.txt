 Жерорта теңізі елдерінің тұрғындары денінің саулығымен, болмыс-бітімінің сұлулығымен және ағзасының төзімділігімен танымал. Ол жақта адамдар жүрек-қан тамырлар ауруларымен өте сирек ауырады және бұл елдерде өмір сүру ұзақтығы жоғары болып келеді. Тамақтану саласындағы халықаралық сарапшылар ең үздік диеталар рейтингін ұсынғанын жазғанбыз. Жерорта теңізі диетасы үздік диеталар рейтингінде көш бастап тұр. Ендеше, оған жеке тоқталып кетуді жөн көрдік.   Қызыл еттің орнына балық және майсыз құс жеуді ұсынады. Сиыр мен қой еті өте сирек қолданылады.  Таңертеңмен ағза "энергетикалық қуатты" қажет етеді. Оған жемістер мен ұн өнімдері көмектеседі. Таңғы аста алынған көмірсулар күні бойы тарап үлгереді. Сондықтан ұнды өнімдерді қорықпай таңғы асқа жей беріңіз. Ағза өзіне қажетті энергияны алуы керек.  Түскі ас мәзірінде ақуыздар мен өсімдік элементтері болуы керек. Ет немесе балық, көкөністер – түскі ас рационында міндетті түрде болуы керек азық-түліктер.  Ұйықтар алдында калориясы өте аз азық-түліктер жеу ұсынылады. Мысалы: көкөністі салат.  Бұл диета ережесі бойынша, күніне 5 рет тамақтану керек: 3 негізгі, 2 жеңіл-желпі тамақтану. Тіскебасар ретінде жаңғақтар, кепкен жемістер, балғын жемістер, көкөністер немесе табиғи йогурт жеуге болады.  Сондай-ақ жартылай дайын өнімдер, фабрикалық тұздықтар мен дайын өнімдерді қолдануға болмайды.  Жануар майларының барлық түрлерін ас мәзірінен толықтай алып тастайды.  Жақсы нәтиже болу үшін Жерорта теңізі диетасын физикалық белсенділікпен үйлестіру керек. Мысалы, фитнес, жүгіру, жаяу жүру және бимен айналысуға болады.  Рационға құрамында аз-ақ қана тұзы бар майсыз ірімшіктер кіреді. Ол ағзаға қажетті тұз мөлшерін толықтырады. Тұзсыз тамақты жеу бастапқыда қиын болатындықтан оған шөптерден жасалған дәмдеуіштерді қосу ұсынылады.  Себебі олар – осы диетаның негізгі құрауыштары.  Бұл диетаның ұзақтығы бойынша қатаң шектеулер жоқ. Мұндай тамақтану жүйесін өмір бойы ұстануға болады. Себебі бұл диета өмір ұзақтығын жақсартады, артық салмақтан арылтады және көптеген аурулардың алдын алады. Бұл диетаны жүктілер мен балаларға да ұстауға болады.   Бұл диета арықтауға арналмаған. Оның негізгі мақсаты – ағзаны сауықтыру. Бірақ ол арқылы ағзаны сауықтыра отырып, арықтауға да болады. Тек арықтау сіз ойлағандай жылдам болмайды. Егер бұл диета арқылы арықтасаңыз, басқа кей диеталардағыдай қайтадан салмақ оралмайды. Дұрыс тамақтану әдетке айналатындықтан нәтиже де ұзаққа сақталады. Бұл диета кезінде бірнеше ережені сақтау керек: 1. Тәулігіне 6 стақан су ішу; 2. Қант орнына бал жеу; 3. Тәтті жеуге болады, бірақ күнде емес. 4. Жаңғақтар, шемішкелер, дәнді дақылдар – рационның міндетті ингредиенттері; 5. Жемістер, көкөністер, жидектер мол болуы керек; 6. Балық пен теңіз өнімдері етке қарағанда жиірек кездеседі; 7. Еттің орнына күркетауық, тауық және басқа да құс еттерін қолдану керек. Бірақ құс етін күнде жеуге болмайды; 8. Қызыл етті 14 күнде 1 рет жеуге болады; 9. Қалауыңызға қарай түскі немесе кешкі асқа 1 стақан қызыл шарап ішуге болады.  Дүйсенбі  Буға немесе грильге пісірілген макарон мен көкөністер;  Жеңіл салат. Мысалы, тунец, салат жапырағы және зәйтүнді сұйық маймен араластырып, дәмдеуіштер қосыңыз;  Көкөністермен бірге бұқтырылып пісірілген балық;  Суға піскен жұмыртқа және шөптер шайы;  Қызанақ пен ірімшіктен жасалған салат. Оны зәйтүн майымен араластырыңыз. Сейсенбі  Бал жағылған нан тілімі және көк шай;  1 стақан майсыз айран;  Суға піскен күріш пен көкөністер және грильде дайындалған балық;  1 стақан жидектер немесе кепкен жемістер;  Үрмебұршақ пен көкөністерден дайындалған рагу. Сәрсенбі  Нан мен ірімшіктен жасалған бутерброд, көк шай;  1 кесе табиғи йогурт;  Суға піскен тауық еті және көкөністі салат;  Жемістер;  Албырт (ақсерке) еті және қырыққабат салаты. Бейсенбі  Қызанақпен және болгар бұрышымен дайындалған спагетти;  1 кесе табиғи йогурт;  Буға піскен балық және көкөністі салат;  Шабдалы мен алма салаты;  Жидектер немесе кепкен жемістер қосылған 2 ас қасық сүзбе. Жұма  Қарақұмық ботқасы мен көкөністі салат;  1 алмұрт, 30 г жаңғақтар;  Балықтан жасалған сорпа;  Кез келген жемістер;  Жұмыртқа омлеті және көкөністі салат.  
