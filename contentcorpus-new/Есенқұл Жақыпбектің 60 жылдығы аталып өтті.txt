10 ақпан – белгілі ақын Есенқұл Жақыпбектің туған күні. Ақынның арамыздан алыстағанына бірнеше айдың жүзі болды. Осыған орай Қазақстан Жазушылар Одағында алпысына жете алмаған аяулы ақынды еске алуға арналған «Менен де осы өтті өмір...» атты кеш өтті. Бұл кеш Қазақстан Жазушылар Одағы және Алматы облысы әкімдігінің ұйымдастыруымен өткізілді.  Қазақстан Жазушылар Одағының мүшесі, Президент стипендиясының, «Еңбектегі ерлігі үшін» медалінің иегері, Мәдениет саласының үздігі, белгілі айтыскер ақын Есенқұл Жақыпбек арамызда болғанда асқаралы 60 жасын тойлап отырар еді. Алаш ардақтаған ақынның аяулы бейнесі ұрпақ жадынан ұмытылмақ емес. Кеш шымылдығы Есенқұл Жақыпбектің өмірі мен шығармашылығына арналған бейнесюжетпен ашылды. Алғашқы сөз кезегі ҚР Сенатының депутаты, Қазақстан Жазушылар одағының төрағасы, ақын  берілді. Нұрлан Мырқасымұлы Есенқұл Жақыпбектің өмірі мен шығармашылығы, азаматтығы туралы айтып, ақынның жары  апайға камзол жапты. Әнші-сазгер  Есенқұлдың сөзіне жазылған, қазақ жігіттерінің рухани қуатына айналған «Біздің елдің жігіттері» (әні Ж.Омаров) әнін орындады. Есенқұл Жақыпбектің жаназасында Ұзынағашқа жиналған халықтың жанарын жасқа толтырып, ақынды арғы дүниеге аттандырып салған «Алдай-ау» әнін ҚР Еңбек сіңірген қайраткері, актер  орындады. Темірбек Жүргенов атындағы өнер академиясының студенттері ақын өлеңдерінен композициялық қойылым қойды.  орындауында халыққа танымал болған «Өнер адамы» (әні Қ.Көбентаев) әнін Ғ.Мүсірепов атындағы балалар мен жасөспірімдер театрының әртісі, «Дарын» Мемлекеттiк жастар сыйлығың иегері  орындады.     Танымал әнші  Жәкен Омаровтың   әніне жазылған Есенқұл Жақыпбектің «Өзіңді аңсап» әнін әуелете шырқады.   Халықаралық «Алаш» әдеби сыйлығының иегері, «Мұқағали» журналының бас   редакторы, ақын  Есенқұл Жақыпбек туралы естеліктер айтып, өткір тілді ақынның тапқырлықтарына тоқталып өтті.   Сондай-ақ, ҚР Еңбек сіңірген қайраткері , танымал әнші  сынды өнер шеберлері Есенқұл Жақыпбектің сөзіне жазылған әндерді әуелетіп, Қазақстан Жазушылар одағының мүшесі, ақын  сөз сөйледі. Ақын Қазақ Ұлттық аграрлық университетінің ректоры  тілектестік сәлемдемесін жеткізіп, Меңсұлу апайға камзол кигізді. Кеш тізгінін Қазақстан Жазушылар одағы төрағасының орынбасары, ақын, журналист  ұстады.    Кеште айтылған әдемі жыр, әсерлі әуен, естелік-әңгімелер халық мерейін көтеріп, ақынға деген сағыныш сезімін маздатып кеткендей болды.  Осылайша «айтыста – шақпа, поэзияда – ақпа ақын» атанған Есенқұл Жақыпбектің екінші өмірі енді басталғандай болды.    Дайындаған: Нұржігіт Айдархан Сурет: Нұржігіт Айдархан 
