Алматының «Қайрат» футзал клубы жаңа ойыншымен толықты. Иран құрамасының шабуылшысы Хоссейн Тайеби қазақстандық клубтың қатарына қосылды. Бұл туралы клубтың ресми сайты хабарлап отыр. Қос тарап арасындағы келісімшарт «1+1» жүйесі бойынша түзілген. Спортшы медициналық тексеруден сәтті өткен. - Мен «Қайратпен» келісімшартқа қол қойғаныма қуаныштымын. «Қайрат» - әлемдегі ең мықты клубтардың бірі. Ең жоғары нәтижелерге таласады. Осында клубтың құрамына қосылғаныма қуаныштымын, - деді Хоссейн Тайеби. Хоссейн Тайеби Иран құрамасы сапында 75 ойынға қатысып, 66 гол соққан. 
