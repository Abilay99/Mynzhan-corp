Халықаралық футбол федерациясының жаңартылған нұсқасында Мирослав Беранек баптайтын біздің  құрама тізімнің 142-сатысына жайғасыпты. Өткен айда біздің құрама ФИФА рейтингінің 137-сатысында болған еді. 2014 жылғы Бразилияда өтетін әлем біріншілігінің іріктеу аясында наурыз айында Германия құрамасынан екі кездесу ұтылған соң, Қазақстан құрамасы 5 саты төмен сырғыған. Енді біздің құрама тізімнің 142-сатысында. Ал 141-сатыға Филиппин құрамасы жайғасыпты. 143-сатыда болса, Барбадос құрамасы тұр.  Жалпы тізімнің алғашқы ондығында үлкен өзгеріс жоқ. Бірінші сатыда 1538 ұпай жинаған Испания құрамасы келеді. Екінші сатыда біздің қақпамызға екі ойында 7 гол тоғытқан Германия құрамасы. Үздік үштікті 1292 ұпаймен Аргентина құрамасы қорытындылап тұр. Тағы бір айта кететін жәйт, Хорватия құрамасы бұл айда бірде-бір ойын жеңілмей, 9-сатыдан 4-орынға бірақ түсті. Сондай-ақ Португалия құрамасы да 7-орыннан үздік бестіктің қатарына қосылды. Жаңартылған ФИФА рейтингі: 1. Испания — 1538 ұпай 2.  Германия — 1428 3. (3) Аргентина — 1292 4. (9) Хорватия — 1191 5. (7) Португалия — 1163 6. (6) Колумбия — 1154 7. (4) Англия — 1135 8. (5) Италия — 1117 9. (8) Голландия — 1093 10. (11) Эквадор — 1056 142. (137) Қазақстан – 139   
