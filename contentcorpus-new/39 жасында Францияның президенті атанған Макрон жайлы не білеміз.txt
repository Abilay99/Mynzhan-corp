Эммануэль Жан-Мишель Фредерик Макрон – француз саясаткері, Францияның 25-президенті. 2017 жылғы президент сайлауында жеңіске жетіп, Францияның әргі-бергі тарихындағы ең жас президент болып тарихқа жазылды. Президент сайлауының қорытындысы бойынша Эммануэль Макрон 66% дауыс жинады, ал оның қарсыласы Марин Ле Пен 34% дауыс алған. Францияның жаңа президенті жайлы деректерді ұсынамыз.  1. Ол социал-либералист, "Алға!" қозғалысының негізін салушы. 2. Ол бұрынғы банкир, нарықты бес саусағындай білетін адам. Еркін халықаралық сауда-саттықты қолдайды.  3. Үнемі кәсіпкерлердің құқығын қорғап келеді.  4. Макронды Францияның бұрынғы президенті Франсуа Олланд қолдаған.  5. Оның жасы 39-да. Франция президентінің әйелі – 63 жаста.    
