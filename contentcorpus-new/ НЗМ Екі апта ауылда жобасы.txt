 Назарбаев Зияткерлік мектебінің оқушылары атқаратын арнайы жобалардың бірі – «Екі апта ауылда» әлеуметтік жобасы. Оқушылар қандай міндет атқарады? • Жазғы демалысының екі аптасын ауылда өткізіп, ауыл тарихымен, тіршілігімен танысады.• Ауылда кездесетін мәселелердің төңірегінде сөз қозғайды.• Әр күніне есеп беріп, арнайы күнделік толтырады.• «Екі апта ауылда» тақырыбында жоба дайындайды. Бұл әлеуметтік жоба оқушыларға не береді? • Қалада өскен балалар үшін «ауыл» түсінігін қалыптастырады.• Баланы еңбекке баулиды.• Әлі күнге шешімін таппаған мәселелерге қарасты (су, газ мәселесі) өзіндік пікірі мен идеяларын қозғайды.• Түрлі өзге әлеуметтік жобалардың негізін қалауға көмектеседі. «Екі апта ауылда» жобасына кімдер қатыса алады? • Назарбаев Зияткерлік мектебінің 7-10 сынып оқушылары қатыса алады. Міндетті түрде жоба ұзақтығы екі апта болуы тиіс пе? • Иә, алғашқы апта бала ауылдың тыныс-тіршілігімен танысса, екінші аптасында бала жан-жақты көзқарасты қалыптастыруға мүмкіндік алады. «Екі апта ауылда» жобасының мақсаты не? • Болашақта ауыл шаруашылығын жетілдіретін ұрпақ тәрбиелеу.• Баланың жан-жақты болуын қамтамасыз ету.• Ауыл тарихы мен тіршілігіне деген құрметті арттыру. Назарларыңызға «Екі апта ауылда» жобасы бойынша жасақталған оқушылардың жұмысын ұсынамыз.  
