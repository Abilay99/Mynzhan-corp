Психология – бүгінгі ғасырдың мамандығы. Қазіргі таңда кез келген мекеме психологты қажет етеді. Адамдар тығырыққа тіреліп, шырғалаңға түскен шақта қол ұшын беріп, дұрыс жол көрсете алатын білгір психолог маман болам деуші талапкерлер саны жылдан-жылға көбеюде. Ал, бұдан біраз жыл бұрын бұл мамандық беделді деп есептелмейтін, тіптен сұранысқа көп ие бола бермейтін мамандықтар қатарында еді. Бүгінгі таңда «психология» мамандығы әлемдегі ең танымал мамандықтардың үздік бестігіне кіреді. Бүгінде психология ғылымы адам іс-әрекетінің түрлі салаларында қарқынды орын алуда. Олар: білім, бизнез, саясат, басқару, медицина, жарнама т.б. салалар. Ғалымдардың болжауы бойынша XXI ғасыр – психология ғасыры болмақ. Психология мамандығының беделінің күннен күнге артуына - болашақ психолог мамандар өз білімдері мен біліктерін қолдана алатын салалардың күннен күнге артып, кеңейе түсуі әсер етсе керек. Болашақ психолог бүгінгі күні адам өмірінің барлық саласына қатысты өндірістер мен кәсіп орындарда қызмет етеді. Яғни, балалар бақшасынан бастап, аса ірі коммерциялық ұйымдарға дейін жұмыс істей алады. Бұл жерде психологияның ғылым екендігін және оның айтарлықтай жас ғылым екендігін айта кету қажет. Психологияның зерттеу пәні - адам психикасы екендігін ескерсек, психология әрдайым және әрқашан қызығушылық тудыратын мамандық екеніне еш күмән тудыра алмаймыз. Сондықтан да психология мамандығының болашағы зор екенін бүгінгі уақыттың талап-тілегінен туындап отыр. Қай заманда да сұранысқа ие және сұраныстан шығатын мамандық болған және бола бермек.  Психолог маманы болып шығу адам жанын түсініп қана қоймай оларды дұрыс жолға салуда және тәрбиелеуде игілікті жұмыстарға қол жеткізеді.  ·      Жоғарғы және орта оқу орындарында психология пәнінің оқытушысы; ·      Ғылыми қызметкер; ·      Фирмалар мен банктерде психолог-кеңесші; ·      Практик психолог; ·      Денсаулық сақтау және білім беру жүйесінде, отбасы қызметтерінде практик психолог; ·      Мемлекеттік басқару органдарында және қоғамдық ұйымдарда кеңесші-психолог; ·      Заң мекемелерінде және соттық-психологиялық сараптамада психолог-сарапшы; ·      Әскери және құқықтық мекемелерде тәрбиеші-психолог; ·      Әртүрлі ұйымдардың кадр таңдау қызметінде персонал бойынша менеджер; ·      Ішкі істер министрлігі органдарында психолог; ·      Имиджмейкер, саяси психолог; ·      Әртүрлі әлеуметтік саладағы психолог. Ұқсас жазбалар:  Талапкер назарына: "Филология" мамандығы туралы Талапкер назарына: "Екі шет тілі" қандай мамандық? Талапкер назарына: Инженер деген қандай мамандық? Талапкер назарына: "Халықаралық қатынастар" мамандығы туралы Талапкер назарына: "Менеджмент" мамандығы Талапкер назарына: Химия пәніне қатысты мамандықтар Талапкер назарына: "Биотехнология мамандығы" туралы Талапкер назарына: "Экономика" мамандығы Талапкер назарына: "Заңгер" мамандығы туралы Талапкер назарына: "Жалпы медицина" мамандығы Дайындаған: Нұржігіт Айдархан  
