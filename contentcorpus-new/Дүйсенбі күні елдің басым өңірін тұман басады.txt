9 желтоқсан күні республиканың басым бөлігінде  ауа райы жауын-шашынсыз болады, тек елдің солтүстік және батыс аймактарында атмосфералық фронтальды бөліктердің өтуіне байланысты тұрақсыз күн райы сақталады, жауын-шашын жауады.   Кей жерлерде тұман, көктайғақ, бұрқасын болып, жел  күшейеді.  Ақмола, Қостанай, Шығыс Қазақстан облыстарының кей жерлерінде бұрқасын, тұман,  15-20 м/с екпінде жел болжанады.  Батыс Қазақстан облысының кей жерлерінде тұман, көктайғақ болып, 15-20 м/с жылдамдықта жел тұрады.  Атырау облысының жекелеген жерлерінде тұман мен көктайғақ күтіледі, түнде 15-20 м/с екпінде жел соғады.  Павлодар облысында жаяу бұрқасын жүріп, 15-20 м/с күшпен соққан желдің екпіні 25 м/с-қа жетуі ықтимал.  Солтүстік Қазақстан, Жамбыл, Оңтүстік Қазақстан облыстарының кей жерлерінде тұман болып, 15-20 м/с жылдамдықта жел күтіледі, түнде Солтүстік Қазақстан облысының кей бөліктерінде жаяу бұрқасын жүреді.  Алматы облысының Жалаңашкөл ауданында желдің жылдамдығы 18-23 м/с болады, кей жерлерді тұман басады.  Маңғыстау, Қызылорда, Ақтөбе, Қарағаңды облыстарының жекелеген жерлерінде тұман күтіледі, түнде Манғыстау облысының кей жерлерінде жаяу бұрқасын болады. Дереккөз: inform.kz 
