 Шетелдіктер ғұмырын қалай өткізеді? Бәрін де он жылдан бөліп, жинақтасақ тым қарапайым. Қытайлықтардың өмірі. 0-10 жас аралығы: Сабақтан тыс көптеген өнер үйренуге мәжбүр болып, тоқтаусыз емтихан тапсырады. Көбі ата-ананың бет-беделі және үміті үшін құлшынады. 10-20 жас аралығы: Таудай үйілген кітаптарды оқып бітіріп, таусылмайтын емтихандарға дайындалады. Мектеп бітіргенге дейін тапсырған емтихандар әрбір белеске шыққандай әсерде болады. 20-30 жас аралығы: Тынбай таныстыруын әр мекеме, компанияға жіберіп, қызмет таба алмай қалудан алаңдайды. Ондағы қызмет табу теңізден ине іздегенмен бірдей. 30-40 жас аралығы: Баспана мен көліктің құлына айналады. Бар мақсаты ақша табу, баспаналы болу, көлік мінуде ғана болады. 40-50 жас аралығы: Баласының болашағын ойлап, тарта ішіп, тарта жеп, тынбай ақша жинауға құлшынады. 50-60 жас аралығы: Өз қамын ойлауға енді кіріскенде, зейнетке шығатын уақытының жақындағанын аңғарады. Сосын тағы демалысқа шыққан соң не істеймін деп алаңдай бастайды. 60-70 жас аралығы: Көп уақытын күтінуге жұмсайтынын біле тұрса да, тағы да немерелерін бағу міндеті бар екенін сезініп, алаңмен өтеді. 70-80 жас аралығы: Олар енді ғана тыныш өмір өткізуге ойыса бастайды. Жан үзер алдында қабірлік жердің өзі зәредей қымбат екенін байқайды да, мәңгілік мекенінің қамын ойламағаны үшін өкіне бастайды. *** Еуропалықтардың өмірі. 0-10 жас аралығы: Балабақша мен мектептегі әртүрлі сабақтан тыс қимылдарға қатысып, классикалық музыкалар үйренеді. 10-20 жас аралығы: Өзінің жеке қабілетіне сай мамандыққа талпынып, өнерге ұмтылады. 20-30 жас аралығы: Әртүрлі мәдениеттің ықпалына ұшырайды. 30-40 жас аралығы: Мамандыққа табысқа жете алмаса бағдарсыз жолға түседі. Бірақ, сонда да күйремейді. 40-50 жас аралығы: Балалық шағын еске алып, қайтадан сәнді өмірге ұмтыла бастайды. 50-60 жас аралығы: Барлық жақтан толысып, тұрақтанып, мейірім мен қуанышқа толы тұрмыс өткізеді. 60-70 жас аралығы: Шіркеуге көп барады. Сөйтеді де, өткен өміріне қорытынды жасайды. 70-80 жас аралығы: Ұл-қыздарымен бірге қалған өмірін берекелі өткізе бастайды. Көз жұмған соң өзіне бұйырған топырағында ұйықтайды. *** Америкалықтардың өмірі. 0-10 жасқа дейін. Ата-анасымен бірге саяхаттау, достарымен бірге ұйымдасқан әртүрлі қимылдарға қатысумен өтеді. 10-20 жас аралығы: Махаббаттасады, арман қуады. 20-30 жас аралығы: Қарапайым әрі орнықты қызмет табуға құлшынады және таба алады. 30-40 жас аралығы: Өз мұратын біледі. Жатар жайы, көлігі, сайран салар ортасы бар. Тұрмыстан ләззаттана біледі. 40-50 жас аралығы: Қызметке кіріседі. Сөйте тұра демалыс күндерін көңілді өткізеді. 50-60 жас аралығы: Шіркеуге барып тәуәп етеді. Саяхат жасайды. 60-70 жас аралығы: Өткен өмір елестерін жинақтайды. Тағы да саяхаттауға әуес болады. 70-80 жас аралығы: Қалған ғұмырын барынша қамсыз өткізуге тырысады. Көз жұмған соң әлеуметтік зиратқа жерленеді. *** Ал біз ше?.. Дайындаған: Алшын Матай  
