Германия құрамасының жартылай қорғаушысы Бастиан Швайнштайгер Әлем чемпионатының үздік ойыншы болып Мессидің атанғанына келіспейтінін білдірді. «Месси әлем чемпионатының үздік ойыншысы атағын алды ма? Оған қатысты менің пікірім өзгеше. Мен Томас Мюллер, Мануэль Нойер, Филипп Лам секілді футболшыларды көрдім... Олар естен кетпейтін турнир жасады. Олар титулды иемденбесе де, одан да жоғары көрсеткішке лайық ойыншылар».   
