Футболдан Қазақстан жастар құрамасы 2019 жылғы Еуропа чемпионатына іріктеу кезеңі аясында Люксембург жастар құрамасын ойсырата ұтты. Астанада өткен ойында отандастарымыз 3:0 есебімен жеңіске жетті. Ойындағы алғашқы голды 7 минутта Иван Антипов соққан. Алайда төрешілер ойыншыны оффсайдта қалды деп есептеп, голды есепке алмады. Араға 3 минут сала Ян Вороговский Қазақстан жастар алға шығарды. 13 минутта дубль жасап үлгерді.   73 минутта қонақтар сапынан қорғаушы Седрик Сакра екінші сары қағазын алып, алаңнан қуылды. Сондай-ақ Люксембург жастар құрамасы қақпасына пенальти белгіленді. 11 метрлік соққыдан Максим Федин мүлт кеткен жоқ. Қазақстан жастары топтық кезеңде 7 ойын өткізіп үлгерді. 2 рет жеңіске жетіп, 3 рет тең түсті. 2 ойында қарсыластарына есе жіберді. 9 ұпаймен үшінші орында келеді. Талғат Байсуфинов жаттықтыратын команда келесі ойынын 7 қыркүйек күні елімізде Словения жастарына қарсы өткізеді. 
