Әр адамның бір нәрсеге қызығушылығы мен икемі болады. Табиғатына жақын өнерді бағалап, соған бейімделу үшін де біршама уақыт дайындалады. Кейбір адамдар биіктікке шығуды, бірі жылдамдықты, бірі тыныштықты қалайды. Ал бүгінгі кейіпкеріміздің қызығушылығы үлкен сабырды қажет етеді.  Оның есімі — Эндриан Грэй. Ол тепе-теңдікті сақтайтындай етіп тастың үстіне тас қояды. Табиғаттың тыныштығы мен өзінің сабырлылығының арқасында әдемілікті құрастырып шығады. Бұл туындыларын, жұмыс сәтін Майкл Бак есімді фотограф мүлт жібермей, суретке түсіріп отырады. Ал ол әр суреттің артқы фонында міндетті түрде табиғаттың, туындының орналасқан жерін көрсетуге тырасады.  "Тастардың тепе-теңдікті сақтауы үшін ең бастысы мына нәрсеге көңіл бөлу керек: тастың салмағы мен қоршаған ортаның үндестігін сезіну", — дейді Эндриан Грэй.          
