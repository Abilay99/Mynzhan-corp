Кейде күйбең тіршілікпен жүріп өткен күнімізге есеп беруді ұмытамыз. Әлденеге асығатынымыз соншалық, өзіміздің қай бағытта жүріп келе жатқанымызды да аңғармаймыз. Өмір атты ұзақ жолда сәл кідіріп, данышпандардың өмір туралы айтқан ұлағатты сөздерін назарларыңызға ұсынамыз: Қанша айтқанмен теория сүреңсіз ғой, досым-ау. Ал өмірдің мәңгі балғын – бәйтерегі осынау.  Дүниеде түрлі өнер көп, өнерді тапқан шебер көп.  Бүгін – өткеннің нәтижесі әрі болашақтың бастамасы.  Ұйықтар алдында өткен күнде өзіңнің не істеп, не тындырғаныңды ой елегінен бір өткізбей тұрып, көзіңді жұмушы болма.  Өмір де мысал өлең секілді: ұзақтығымен өлшенбейді, мазмұнымен өлшенеді.  Өмір сүру дегеніміз – тынымсыз алға ұмтылу.  Пайдасыз өмір сүру – мерзімінен бұрын өлу.  Ешбір ісің бітпей қалмас, сене бер, Мойымастан төзе білсең, сен егер.  Өнеге де, ұстаз да өмір.  Біржолата мәңгілік жеңіске жетуге болмайды, күн сайын жеңіске жетіп отыру қажет.  Әрқашан қолы тимейтін адамдар – әдетте ештеңе істемейтіндер.  Сағаттың шықылдағы емес ермек, Һәмишә өмір өтпек – ол білдірмек. Бір минут бір кісінің өміріне ұқсас, Өтті, өлді – тағдыр жоқ қайта келмек.  Уақыттың мүддесі мен оның өзгерісіне ештеңе істей алмайсың.  Жастық шағыңның қадірін білгейсің!.. Кейін қартайғаныңда жастық жылдарыңды мақтанышпен еске түсіретіндей етіп өмір сүр!  Дүниеде үш нәрсе ғана: атқан оқ, айтылған сөз, өткен күн – қайтіп оралмайды.  Өкінішке соқтырмайтын іспен ғана айналыс. Өзің білмейтін істен аулақ жүр. Бірақ білуге тиісті нәрсенің бәрін үйрен. Сонда тыныш өмір сүресің.  Азат басың болсын құл, Қолдан келмес іске ұмтыл.  Өткен күндердің бәрі емес, есте қалған күндерің ғана өмір.  Бүгінгі күн – кешегінің жемісі, ертеңгінің өркені.  Төс болғаныңда төзіп бақ, балға болғанда соғып бақ.  Бүгінде болашақтың белгісі бар.   Дайындаған: Қарлыға Бүйенбай  
