Әйгілі футболшы Лионель Месси маза бермеген көршісінің үйін сатып алды. Бұл туралы футболшының командаласы Иван Ракитич "L'Equipe" басылымына берген сұхбатында айта кетті. - Месси Барселона маңындағы Кастельдефельседен үй алғанда көршісі жайсыз болды. Жиі шулайтын болғандықтан, Месси мен Антонелла жандарының тыныштығы үшін көршісінің үйін сатып алып тынды, - деді Ракитич. Айта кетейік, 29 жастағы футболшы каталондық клубпен жақын арада жаңа келісімшартқа қол қоятын болады. Ол келісімшарт негізі бойынша футболшы әлемдегі ең көп жалақы алатын ойыншы атануы мүмкін. Сондай-ақ әлемнің үздік футболшысы спорттық мансабының соңына дейін "Барселонада" ойнауға да өз келісімін бермек. 
