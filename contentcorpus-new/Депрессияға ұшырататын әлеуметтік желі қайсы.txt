Белгілі болғандай, адамның көңіл-күйін түсіретін, депрессияға ұрындыратын әлеуметтік желілер бар екен. Бұл туралы неміс ғалымдары нақты дәлелдер келтірген. Сонымен, адамды күйзеліске ұшырататын әлеуметтік желілердің көшін фотоалмасу және видеоалмасу қызметін тегін ұсынатын Instagram желісі болып шықты. Мұндай пікірді Берлиндегі Гумбольд университетінің мамандары айтқан. Олар Facebook желісіне қарағанда Instagram адам миын топастандыра түседі дейді. Зерттеу авторларының айтуынша, бұл қосымша тани бермейтін мыңдаған адамның жағажайлардағы демалыста немесе қымбат бутиктер мен мейрамханаларда түсірген суретін көреді, ал бұдан басқа, көптеген адам көрпесіне қарай көсіліп, бара алмайтын жерлерде түскен әлдекімнің суретіне қарайды. Бұл қолданушының өмірге деген қызығушылығын жойып, қызғаныш пен жалғыздық сезімдерін туғызатын көрінеді. «» - дейді Берлиндегі Гумбольд университетінің маманы Ханна Краснова американдық Slate басылымына берген сұхбатында. Адам жадында Facebook-тегі жазбадан гөрі сурет көп уақытқа сақталып, қатты әсер ете алады. Естеріңізге сала кетейік, Фейсбук әлеуметтік желісі бұған дейін депрресияға ұрындыратын бірден бір сайт болып есептеліп келген, оның үстіне ғылыми дәлелденіпті де. Ал ресейлік ресурс «ВКонтакте» мамандардың айтуынша, суицидке апаратын желі болып шыққан. Ал сіз қай әлеуметтік желіге тіркелгенсіз? Дайындаған: Ардақ Құлтай  
