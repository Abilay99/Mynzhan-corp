WBA (Super), IBO және WBC (Interim) нұсқалары бойынша бокстан орта салмақтағы әлем чемпионы отандасымыз Геннадий Головкин ертең MLB батыс лигасының үздік командалары «Лос-Анджелес Доджерс» пен «Майами Марлинс» арасындағы ойынды бастап береді. GGG бұл ойынға құрметті қонақ ретінде шақырылған. Отандасымыз кездесу алдында бейсбол кездесуін салтанатты түрде бастап беретін болады. Айта кетейік, қазақстандық боксшы 16 мамыр күні мансабындағы 33-ші жекпе-жегін өткізеді. Геннадий Головкин мен Вилли Монро арасындағы жекпе-жек АҚШ-тың Калифорния штатына қарасты Инглвуд қаласында орналасқан «The Forum» аренасында өтеді. 
