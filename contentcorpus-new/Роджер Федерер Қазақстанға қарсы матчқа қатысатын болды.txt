Әлемнің экс бірінші ракеткасы швейцариялық Роджер Федерер Дэвис Кубогының ширек финалы аясында өтетін Қазақстан құрамасына қарсы матчқа қатысатынын мәлімдеді, деп хабарлайды Vesti.kz тілшісі. ,-деп жазды Федерер өзінің туиттердегі парақшасына. Роджер Федерер өнер көрсеткен Швейцария құрамасы жарыстың ширек финалына Сербияны 3:2 есебімен ұтқаннан кейін шыққан еді. Бір қызығы, атақты швейцариялық Дэвис Кубогында бірде-бір рет топ жармаған екен.    Айта кетейік, қазіргі таңда Федерер кәсіпқой теннисшілер қауымдастығының рейтингісінде (АТР) сегізінші, ал оның отандасы, соңғы өткен «Үлкен Дулыға» санатына кіретін Аустралия ашық біріншілігінің вице-чемпионы Станислав Вавринка үшінші орында келеді.   Естеріңізге сала кетсек, отандастырымыз ширек финалға Бельгия құрамасының теннисшілерін 3:2 есебімен ұтқаннан кейін жолдама алған болатын. Осылайша, қазақстандық теннисшілер төрт жылдың ішінде үш мәрте жарыстың осы кезеңіне шығып отыр. Сонымен Қазақстан және Швейцария құрамаларының арасындағы ширек финалдық матчтар 4-6 сәуір күндері өтпек. Әзірге кездесудің қай елде өтетіні белгісіз. Ол алдағы уақытта тартылатын соқыр жеребенің нәтижесінде белгілі болады. Дайындаған: Болат Қосмағамбет  
