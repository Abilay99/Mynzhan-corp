 Соңғы рет қашан таныстыңыз? Қызықты әзілдер айтатын немесе ортақ жұмысы бар адамдарды бұл қатарға жатқызбаңыз. Тек жаныңызға жақын адамдарды, қуанышты да, қайғыны да бірге көтеретін досты таптыңыз ба? Есейген сайын жақын достармен байланыс үзуіміздің себебі не? Жұмыс, отбасы, «уақыт жоқ»... Есейе келе бұрынғы достарды жоғалтып, тек ортақ іс байланыстыратын қатарластарыңызбен қарым-қатынас жасайтынымызды бәріміз де білеміз. Аптасына 40 сағат жұмыс істеп, қалған уақытты отбасыға арнаймыз. Ал қалғанына... қалғанына уақыт та жетпейді. Families Work Institute өткізген зерттеу бойынша, 25-54 жас аралығындағы әйелдердің көбісінде бір күнде 90 минут бос уақыты болатыны анықталған. Ал 29 пайызында 45 минуттан кем уақыт болады екен. Бұл уақыт жеке қызығушылықтардың өзіне жетпейтінін білеміз, ал достарға уақыт тіптен жоқ. Ер адамдарда бұдан кем болмаса, артық қалмайтыны белгілі. Ер адамның көп табыс тауып, отбасылық міндеттерін орындауға уақыты болмайды. The New York басылымында Алекс Виллиамс орта жастағы адамдардың досы неге аз екеніне түсініктеме береді:  Бұл жаста жастық кездегідей көп достармен қатар араласу, жаңа таныстықтар құру мүмкін бола бермейді. Бұл кезеңде адам ситуациялар бойынша адамдармен достасады. Адамдар есейгенде олардың ортасында көзге көрінбейтін белгілі бір белестер пайда болады. Олар танысып, жақын қарым-қатынас құрса да, бұрынғыдай жиі кездесіп, байланыса алмайды.  Лаура Л. Карстенсеннің айтуынша, мұндай құбылыстың себебі адамдардың жыл өткен сайын өмірі қысқарып, уақыттың аз екенін түсінуінен болады-мыс.   Күн көруге достардың қажеті жоқ Жаңа адамдармен танысудың аздығын басқа да себеппен түсіндіруге болады. Ол – қажеттілік. Балалық кезде достық әлеуметтік және жеке даму үшін қажетті фактор болған еді. Әрине, мектеп жасындағы балалар жаңа дос табу кезінде мұндайды ойламайды. Оған себеп те іздемейді. Ал тұлға қалыптасқан кезде онымен дос болу үшін қарапайым себептер жарамайды. Дос болу үшін адаммен көзқарасың, пікірің ұқсауы керек. Мұнымен қалай күресу керек? Ескі достарыңызға қанағат тұтып, жаңа достардың не қажеті бар десеңіз қателесесіз. Себебі ескі достар жағдаятқа байланысты (мамандық таңдау, үйлену, қаржылық жағдайы) сізбен достаса алмауы мүмкін. Мұнда не істеу керек? Уақытыңыз әрқашан жетпей жатқан сізге психологтар үш бірдей факторды ескеруіңіз керектігін айтады. Біріншісі – рухани жақындық, екіншісі – өмір сүру салтының ұқсас болуы, үшіншісі – сенім. Бірақ бұл орта жастағылардың дос таба алмайтынын айқындамайды. Мәселен, Jezebel сайтының авторы Трэйси Мур былай дейді:  Жаңа дос табу үшін мынадай кеңестер ұсынамыз: Бастысы – әртүрлі адамдармен қарым-қатынас орнатыңыз. Жаңа дос табудың пайдасы қандай? Адам баласы орта жасқа келген кезде достарын жоғалтпауды үйренеді. Және достастық терең бола түседі. Сондықтан да ескі досты бағалап, жаңа досқа құшақ жайыңыз. Дайындаған: Ардақ Құлтай  
