Грек-рим күресінен қазақтан шыққан тұңғыш Олимпиада чемпионы, әлем чемпионы, әлем кубогінің иегері, даңқты балуан Жақсылық Үшкемпіров бүгін 64 жасқа толып отыр. Ол ұлтының қолын «алтынға» жеткізіп, мәртебесін теңіздей тасытқан, Олимпиада жекпе-жегінде олжа салған тұңғыш қазақ. Жақсылық Үшкемпіров 1951 жылдың 6 мамырында Жамбыл облысына қарасты Тегістік ауылында дүниеге келген. Мектеп бітіргеннен кейін, Семей қаласындағы мал дәрігерлік институтына түсіп, зоотехникалық мамандықты таңдаған. Жақсылық Үшкемпіров 1974 жылы институтты тәмамдап, қазақ жеріне еңбегі сіңген жаттықтырушы В.А. Писаревтің басшылығымен Алматыға ат басын бұрады. Кішкентайынан қазақша күреспен айналысқан ол жоғары оқу орнында білім алып жүріп, күрестің классикалық және еркін түрлерімен шұғылдана бастаған. Роман Хасанұлы Ильматовтың кеңесімен 1970 жылдан бастап, өзіне таңсық күрестің жаңа классикалық түрімен айналысуды жөн көрген.   Аса көрнекті мемлекет және қоғам қайраткері, ұлт тұлғаларының бірі Дінмұхаммед Қонаев Жақсылық Үшкемпіровпен кездескенде «менің бір жапырағым деп» деп мәз болып, кең құшағын айқара ашып қарсы алатын болған. Бұл туралы Төлеген Жәкітайұлының балуан туралы жазған сұхбат-хикаят кітабында Жақсылық Үшкемпіровтің өзі айта кеткен.  -  - дейді Жақсылық Үшкемпіров. Қазақтан шыққан тұңғыш Олимпиада және әлем чемпионана қазақ халқы зор денсаулық, қажымас қайрат тілейді. Мәскеу Олимпиадасының финалынан кейін айтқан балуанның «мен секілді чемпион атанған қазақ ұлдары көбейе берсін» деген тілегі қабыл бола берсін деген ниеттеміз.  
