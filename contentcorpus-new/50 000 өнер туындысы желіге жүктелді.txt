Чикаго өнер институты өз қорында бар өнер туындыларының онлайн-мұрағатын ашты.  50 000 құнды туынды өте жоғары сапада интернет желіге жүктеліп, Ван Гог, Пабло Пикассо, Дэвид Хокни, Василий Кандинский, Клод Моне және өзге де шеберлер жақұттарын үйде отырып-ақ тамашалауға мүмкіндік берілді.   Қорда картиналардан бөлек түрлі мүсіндер мен арт-нысандардың фотосуреттері де бар. Мұның барлығын Чикаго өнер институты сайтынан осы сілтеме арқылы өтіп көре аласыздар. Әр жұмыстың қасында шағын анықтама дерегі жазылған. 
