 Жұмысын дұрыс атқармайтын қызметкерлерді мына белгілері арқылы тануға болады... - Осыған дейінгі жұмысымда бастық пен ұжым өте нашар болатын. Шындығында менен өзгесі дұрыс жұмыс жасамайтын. - Мен кешігу дегеннің не екенін білмеймін. Кейде болмашы кездесулерге ғана 30 минут кешігемін.   - Менің жан-жақты тәжірибем бар: барлығын жасай білемін десем де болады. Сауда-саттық, маркетинг, кеңес беру секілді жұмыстарды мектепті аяқтай салысымен меңгеріп қойғанмын. - Мен жеке тұлғамын, маған ешкімнің де ақыл-кеңесі қажет емес.  - Ақылы көркіне сай бастығым болғанын қалаймын. - Дүйсенбі, сәрсенбі, жұма күндері жұмыстан екі сағатқа ерте қайтамын. Өйткені тігін тігу қосымша курстарына қатысып жүрмін. - Менің үстімнен әйел бастықтың қарағанын қаламаймын. Оның менен қандай артықшылығы бар? - Мені ұрлықшы деп атаудың қажеті жоқ. Мен жәй ғана жұмысқа қажет болмаған заттарды үйіме апарудамын. - Жұмыстың аяқталуына бір сағат қалған кезде ешкім де маған қосымша жұмыс тапсыра алмайды.  Дайындаған: Қарлыға Бүйенбай  
