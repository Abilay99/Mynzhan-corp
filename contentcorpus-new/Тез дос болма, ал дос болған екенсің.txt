Достық туралы ұлылардың айтқан сөздері: Адам мен адамның танысып, түсініскенінен артық байлық жоқ.  Достық өз бойына қаншама сан алуан пайдалы нәрселерді біріктірген десеңізші! Қайда барсаңыз да, ол сізге қызмет етеді, ол барлық жерде бар, ол ешқашан да мезі қылмайды, ешқашан да орынсыз килігетін жері болмайды, ол сәттілікке жаңа сәулет береді, ол ортақтасқан сәтсіздіктер де көп мөлшерде өзінің уытын жоғалтады.  Жолдастықтан өткен қасиетті байланыс жоқ! Әке өзінің баласын жақсы көреді, шеше өзінің баласын жақсы көреді, бала әкесі мен шешесін жақсы көреді. Бірақ бұл, ағайындар-ау, басқа нәрсе: аң да өзінің баласын жақсы көреді. Бірақ қаны жағынан емес, жан-жүрегімен туысып кету адамның ғана қолынан келеді.  Достық негізі еріктің, талғамның, пікірдің толық үндесуінен туады.  Достық баға жетпес нәрсе ғана емес, сонымен қатар тамаша да нәрсе: біз өзінің достарын жақсы көретін адамды мадақтаймыз және көп досы болу бәрінен тамаша көрінеді, ал кейбір адамдарға тіпті жақсы адам болу мен дос болу – бір ғана нәрсе секілді.  Үйдің сәні – достары, оның келушілері.  Егер тағдыр адамға ерекше пейілі түсіп, оған әлемдегі ең зор бақ-ырыс сыйлағысы келсе, ол оған сенімді достар береді.  Бұл дүниенің күллі сый-құрметі жалғыз жақсы досқа татымайды.  Достық – өмір үшін ең қажетті нәрсе, өйткені ешкім ешқашан да барлық басқа игілікке түгел ие бола тұрса да, дос-жарансыз өмірді қаламақ емес.  Досы жоқпен сырлас, Досы көппен сыйлас, Қайғысыздан сақ бол, Қайғылыға жақ бол.  Жауға жалынба, досыңа тарынба.  Адам өміріндегі ең тамаша нәрсе – оның басқа адамдармен достық қарым-қатынасы.  Достық достық шақырады.  Жолдастық, сұхбаттастық – бір үлкен іс, Оның қадірін жетесіз адам білмес.  Досы көптің қасына Жау келмес деген осы да.  Қыл өтпестей татулықты бір ашуға сатпайық.  Ақылсыз достан ақылды жау артық. Досыңмен де, қасыңмен де істес болғанда, осыны есте ұстағайсың.  Ішкі сырымды ірікпей айта алатын адам ғана менің досым.  Өзімшілдік – достық үшін у.  Достықтың көзі – көреген.  Қауіпті сезіп-біліп тұрып айтпаған адамды жауым де.  Өміріміздегі ең ізгі нәрсе – біздің достығымыз.  Шын дос – таусылмас қазына.  Біреумен жақындасады екенсің, өз қамыңды емес, сол жақындасқан адамыңның қамын ойла және де өзің туралы өзіңнің қалай топшылайтыныңа қарама, оның сен туралы қалай топшылайтынын ойла.  Туыстың дос бола бермеуі мүмкін, ал дос әрдайым туыстай бола алады.  Жоқ, есім барда еш нәрсені досқа теңгермеймін.  Пікір бірлігі достыққа бастайды.  Байлықтың басы – сенімді дос.  Ел менен ел достасқан Ғасыры туды адамның.  Жақсы дос өзін сөзбен емес, іспен көрсетер.  Жақсыменен дос болсаң, Алдыңнан шығар елбектеп. Жаманменен дос болсаң, Сыртыңнан жүрер өсектеп.  Жердің жемісі жылына бір мәрте шықса, достықтың жемісі күн сайын өсіп-өнеді.  Жаман жолдасың болғанан жалғыз болғаның артық.  Өзіңді сыйлап, бағалайтын достарыңның санына емес, санатына қарай мақтан.  Досым барда баймын да бақыттымын.  ...Ақымақ дос көрге қарай жетелер.  Досың санаған адамнан айрылғаннан күйікті ештеңе жоқ.  Бақыт адамды ешқашан да достықты қажетсінбейтіндей биікке шығарған емес.  Достық – өмірдің ең зор қуаныштарының бірі, өмірдің ең зор қуаныштарының бірі – сырыңды айтатын адамның болуы.  Шынайы белсенді достық бірін-бірі өзара қолдаудан тұрады. Менің досым менің ниеттерімді қолдайды, ал мен оны қолдаймын, біздің ойларымыз әр түрлі болса да, біз бірге алға басамыз.  Достардан қымбат еш нәрсе жоқ, сондықтан, егер қолыңыздан келеді екен, оларға ие болу орайынан айырылып қалмаңыз.  Жолдас – басыңа күн туғандағы тірек, ауырған кездегі дәрігер, өлім қаупі төнген шақта өзін құрбан ететін адам.  Достық қуанышты екі еселеп, қайғының жартысын азайтады.  Ешқандай да тұрмыстық игіліктер, егер біз оларды ғана пайдаланып, достарымызбен бөліспейтін болсақ, бізге сүйкімді болмақ емес.  Егер де біздің бақытымызға ешкім бізбен бірге қуанбаса, ол бақыт қаншама көп сүйкімін жоғалтар еді. Біздің бақытсыздығымызға бізден де қатты қиналатын дос болмаса, оны көтеру бізге қандай қиын болар еді.  Сенің сауығуыңды мерекедей күтетін адамдар барын білген кезіңде тіпті ауырудың өзі сүйкімді.  Дос іздеуші оны табуға лайық: достары жоқ адам – оларды ешқашан іздемеген адам.  Тез дос болма, ал дос болған екенсің, солай болып қалуға тырыс, өйткені бірде-бір досы болмау мен көптеген достарды ауыстыра беру де - бірдей ұят.  Ең бір ажырамас достық – жастық шақта басталған ажырамас әрі аса сүйікті достық.  Ал сіз достықты қалай түсінесіз? Дайындаған: Қарлыға Бүйенбай  
