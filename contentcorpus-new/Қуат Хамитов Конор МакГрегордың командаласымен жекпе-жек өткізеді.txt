Қазақстандық ережесіз жекпе-жек шебері Қуат "Найман" Хамитов ирландиялық танымал спортшы Конор МакГрегордың командаласы Питер Куиллимен октагонға шығады. Бұл туралы MMA Fighters KZ хабарлады. 26 қараша күні Алматыда "FIGHT NIGHTS GLOBAL & AFC" халықаралық турнирі өтеді. Осы кештің басты жекпе-жегінде Қуат Хамитов пен Питер Куилли өзара мықтыны анықтайтын болады. Осыдан бірнеше ай бұрын ирландиялық спортшы "Найманды" жекпе-жекке шақырып, "Кезек сенде, Хамитов!" - деген еді. Алматыдағы турнирде Жалғас Жұмағұлов та жекпе-жек өткізеді деп күтілуде. 
