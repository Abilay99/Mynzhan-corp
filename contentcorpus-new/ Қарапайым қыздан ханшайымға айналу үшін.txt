 Өздеріңізге ханшайымға тән мінезді үйрететін әзіл мен шындық аралас кеңестерімізді ұсынамыз. Қыз бала ата-анасы үшін әрдайым кішкентай ханшайым болып қала беретіндігі әрдайым естеріңізде болсын. Ханшайымның сырт келбеті: * Шаш – қыз баланың көркі. Ол үнемі таралған әрі таза болуы тиіс.   * Ханшайымдардың жүрісі өзі секілді нәзік келеді. Олар тізесінің арасын үнемі біріктіріп ұстайды.   * Ханшайымдардың жылдам қозғалып, кейде босаңсуына да болады.   * Ханшайымдар тесік шұлықтарды сақтамайды.  * Ханшайымдар классикалық үлгідегі киімдерді кие білуі тиіс.   Ханшайымның ақылы көркіне сай:  * Ханшайымдар өте білімді. Алайда білімділігін үнемі көрсете беруге тиісті емес.   * Ханшайымдардың сүйікті ісі болуға тиіс. Тіпті, музыка мен сурет өнері болмаса да, үй өсімдіктерін өсіре білуі керек.    * Ханшайымдар өзіне лайық орынды біледі.   * Ханшайымдардың жастық шағы сезім мен ғашықтыққа толы болады.   * Ханшайымдар еш уақытта жүресінен отырмайды.   * Ханшайымдарға барлығы қызығады.   * Ханшайымдар шақырған жердің барлығына бара бермейді.   * Ханшайымдар өзгелердің назарын өзіне қарата біледі.   * Ханшайымдар өзін сөзімен емес, тындырған жұмысымен сыйлата алады. Және би кештерінде ұстамдырақ билейді.   Ханшайым мен Ханзада:  * Қарапайым жігітті ханзадаға айналдыру ханшайымдардың қолынан ғана келеді.   * Ханшайымдар ханзадасына әкесіндей еркелей алады.   * Ханшайымдар өз сезімін бірінші болып білдірмейді.   Ханшайым философиясы:  * Ханшайымдар жаман әдеттерден аулақ. Олар – болашақ жар, болашақ ана.   * Ханшайымдарды ер азаматтары алақанына салып аяласа да, өздеріне жетерлік табыс көздері бар.   * Ханшайымдар орнымен сөйлейді.   * Ханшайымдар өмір заңдылықтарын жақсы түсінеді. Олардың да жабырқайтын сәттері болады.   * Ханшайымдардың адамгершілігі мол болады.   * Ханшайымдар жаңалықтарды үнемі бақылап отырады. Дайындаған: Қарлыға Бүйенбай  
