 Елордалық "Барыс" тарихында тұңғыш рет Құрлықтық хоккей лигасы аясында Алматы қаласында өнер көрсетті. Тұрақты чемпионат аясында "Барыс" Мәскеудің "Спартак" командасын қабылдады. "Алматы Арена" кешенінде өткен матч 3:0 есебімен аяқталды. Алғашқы периодта командалар бір-бірінің қақпасына шайба салған жоқ. Тек екінші таймда "Барыстың" шабуылшысы Дастин Бойд есепті ашып, 38-ші минутта Корбэн Найт есепті еселей түсті. Қорытынды период басында алаң қожайындары есепті 3:0-ге жеткізді. 42-ші минутта Дастин Бойд дубль авторы атанды. Алматыда өткен Құрлықтық хоккей лигасының алғашқы матчына 12 105 көрермен келген. Сондай-ақ Алматы ҚХЛ матчын қабылдаған 46-шы қала болып, тарихқа енді. Құрлықтық хоккей лигасы. Тұрақты чемпионат "Барыс" (Нұр-Сұлтан, Қазақстан) – "Спартак" (Мәскеу, Ресей) 3:0 (0:0, 2:0, 1:0) 1:0 – Бойд (Блэкер, Пакаринен) 34:15 2:0 – Найт (Метальников, Старченко) 37:16 3:0 – Бойд (Тангрэйди, Пакаринен) 43:31 Қақпашылар: Карлссон – Хомченко Айта кетелік, "Барыс" келесі матчын 20 қыркүйек күні "Тракторға" қарсы өткізеді. 
