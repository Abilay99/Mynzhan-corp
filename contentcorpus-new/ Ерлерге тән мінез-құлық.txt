 Зер салып көріңізші, айналаңыздағы жігіттер, ер адамдарда төмендегідей ерекшеліктер бар ма екен?! Шын мәнінде осылай. Олардың жан сырын ұғыну қиын емес. *** Ол өзінің ешкімге ұқсамайтын, ерекше жаралған жан екеніне сенімді. *** Ол өзінің ешкімге ұқсамай, ерекше жаралған жан екенін мойындайтын әйелге үйленеді. *** Көп қыздарға қырындайды. Ал шынайы сүйгені жолықса, өз жарынан өзгеге мойын бұрмайтын жігіттердің біріне айналады. *** Үйленгелі жүрген қызына өзіне ғана тәуелді адам ретінде қарайды. Әйтсе де, сүйгенінің жолынан аянып қалмайды. *** Анасынан бастап барлық әйел затын тыңдауға үйренген. *** Өзін мақтаса, жаны кіреді. Әрине, сынағанды ұнатпайды. Дегенмен, мақтау сөзді де, сынды да қабылдауға дайын. *** Бала көңілді, жан дүниесі сәби сияқты. *** Қоғамдық ортаға лайықтаған бет пердесі бар. Шын мәнінде табиғи мінезі бұдан бөлек. *** Өз ортасының үрдісі мен салтына лайық өмір сүруге тырысады. *** Еңбекақысы қанша болса да, күн көрісіне ғана жетеді. *** Спортты жақсы көреді. Спорттық ойындарға қатысуды немесе жанкүйер болуды ұнатады. *** Сізден гөрі батылдау. Біреулер жағынан шабуыл болып жатса, қорғай алады. *** Ауырған кезде, өзін сүйетін әйелдің ықыласына зәру. Жаны қиналғанда, сәби сияқты қауқарсыз. *** Өзі туралы айтқанды жақсы көреді. *** Ерте ме, кеш пе, әке атануды қалайды. Міне, еркектердің осы қасиетін біліп алсаңыздар, оларды түсінуде, өзара тіл табысуда қиындыққа соқпайсыздар дейді, құрметті әйелдер қауымы. Дайындаған: Алшын Матай  
