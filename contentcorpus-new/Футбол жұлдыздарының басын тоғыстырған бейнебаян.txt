Adidas бренді футболдан Әлем Чемпионатына арнап Create the Answer (сөзбе-сөз аудармасы  – "Жауап ойлап тап", жалпы "Мәселенің шешімін тап" деген мағынада) аталатын бейнебаян ұсынды. Осы айдың 14 жұлдызынан басталып 1 айға созылатын ең елеулі оқиғаға арналған роликке музыкант Фаррелл Уильямс, Лионель Месси мен Дэвид Бекхэм сынды атақты футбол жұлдыздары, теннисші Каролина Возняцки, модель Карли Клосс, даңқты Жозе Моуриньо мен Зинедин Зидан және өзгелер түскен. Жарнамалық видеода рэпер A$AP Ferg  мотивация беретін сөздер айтып, шығармашылықпен айналысуға үндейді.   
