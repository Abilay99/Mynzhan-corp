Соңғы кездері елімізде болған оқиғаларға байланысты террористік сипаттағы қауіп-қатердің алдын алу мақсатында Қазақстан Республикасының Ұлттық қауіпсіздік комитеті ел аумағында бірнеше рет террористік қауіптіліктің әртүрлі деңгейін белгіледі. Бұл ақпаратты таратуды БАҚ пен ұялы байланыс желілері жүзеге асырып жатыр. Мәселен, бүгінгі болған оқиғаға орай Алматы қаласында террористік қауіптіліктің "қызыл" деңгейі енгізілді. Бүгінде көпшілікте "Бұл нені білдіреді?", "Террористік қауіптілік неше деңгейден тұрады?" деген сұрақтар туындады. Осы сұрақтарға жауап беру үшін Қазақстан Республикасы Президентінің 2013 жылғы 9 тамыздағы №611 Жарлығымен бекітілген терроризм актісі қатерінің туындауы туралы ақпарат мониторингінің және халықты хабардар етудің мемлекеттік жүйесінің ұйымдастырылуы мен жұмыс істеу қағидаларына шолу жасадық. Қазақстан Республикасында террористік қауіптіліктің мынадай деңгейлері бар:  – терроризм актісі (актілері) жасалуының нақты мүмкіндігі туралы растауды талап ететін ақпарат болған кезде;  – терроризм актісі (актілері) жасалуының нақты мүмкіндігі туралы расталған ақпарат болған кезде;  – жасалған терроризм актісі туралы ақпарат, сонымен қатар терроризм актісін (актілерін) қайталап жасау немесе террористік тұрғыдан осал объектілерге бір мезгілде террористік шабуылдар жасау мүмкіндігі туралы расталған ақпарат болған кезде белгіленуі мүмкін. 
