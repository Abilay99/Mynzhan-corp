Шындық сөзін әрқайсымыз түрліше түсінеміз. Біріміз оны қашан да ту етіп, гауһардан артық бағаласақ, енді біріміз оны қажет кезде ғана айтқан жөн деп ойлаймыз. Екі пікірдің қайсысы дұрыс екенін тек өзіміз ғана шешеміз. Дұрыс шешім қабылдау үшін әйгілі ақын, жазушылардың шындық туралы айтқан қанатты сөздерін ұсынамыз.  Адам шыншылдығының дәрежесі – оның адамгершілік кемелдігі дәрежесінің көрсеткіші.  Шындыққа ғашық адамның ақын немесе ұлы болуының қажеті жоқ. Өз тарапынан ешқандай күш-жігер жұмсамай-ақ , ол ақын да, ұлы да.  Сыр түйіні – ақиқат, Ақиқат, шындық – көпке ортақ.  Шындық – ауа, онсыз дем алуға болмайды.  Өмірге сүйіспеншілік – шындыққа сүйіспеншілік деген сөз.  Ақылдан алдымен күтеріміз – шыншылдық.  Шындық – дәмі сүйкімсіз, бірақ оның есесіне денсаулықты қалпына келтіретін бір ащы дәрі сияқты.  Шындық дегеніміз – адамдағы ождан жеңісі.  Ақиқатты қадірлемейтін жақыныңнан гөрі ақиқатты ардақтайтын жатыңды сыйла.  Тіпті ұсақ-түйектің өзінде шыншыл болу қажет.  Қандай ауыр болса да – тен шындық қана жеңіл.  Шындық шырағы дауыл соқса да сөнбейді.  Егер барлық уақытта бірдей шындықты айта беруге болмайтын болса, онда бұдан тағы өтірік айту қажет деген сөз шықпайды. Мен сезгенім мен ойлағанымды барлық уақытта бірдей айта алмаймын, бірақ бұл сезбегенім мен ойламағанымды мен айтуға тиіспін немесе міндеттімін деген сөз емес.  Тек толық шындық қана жақсы. Жартылай шындық түкке тұрмайды.  Өтіріктің балын жалап тірі жүргенше, шындықтың уын ішіп өлген артық.  Шындық кейде иілсе де, бірақ ешқашан сынбайды, майдың су бетіне қалқып шығатыны сияқты, өтіріктің бетіне қалқып шығады.  Шын емес нәрсенің ұлы болуы мүмкін емес.  Шындық күн сияқты, бұлыңғыр тартуы мүмкін, бірақ бұл уақытша ғана.  Шындық күте алады: ол қартаймайды, ол қашан да жас күйінде қалады және мүмкін, бір кезде танылатын болады.  Шындық суайттар мен жалған куәгерлерді мұрттай ұшырады.  Адамның шындықты айтудан басқа ниеті жоқ кезде, оған бірнеше-ақ сөз жеткілікті.  Шындық тілі – қарапайым.  Ал сіз үнемі шындықты айтасыз ба? 
