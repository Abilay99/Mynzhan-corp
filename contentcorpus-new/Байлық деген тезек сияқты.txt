Бай болу, жақсы өмір сүру – кім-кімнің де ойында жүрген ізгі мақсаты. Кейбір ортада "кім жаман – бай жаман, кім озбыр – бай озбыр" деген де түсініктің барын жоққа шығара алмаймыз. Әйтсе де, байлықтың берері көп екенін ескермейміз. Мәселен, елдің қажеттілігін, дәлірек айтсақ мұқтаждығын саудагерлер өтеп береді. Сіз күнделікті зат, азық-түлік, киім-кешек, т.б. қажетті дүниелеріңізді дүкенге барып сатып аласыз. Демек, бұл сіздің қажеттілігіңіз өтеліп жатыр деген сөз. Орыстың ұлы жазушысы Лев Толстой байлық туралы: "Байлық деген тезек сияқты. Үйілген сайын сасиды, шашылса, жерді тыңайтады" деген екен. Бай болу дегеніміз не? Осы сұраққа бұрынғылар не деді? *** Дүние-мал шашылмай, «мырза» деген атақ жоқ.    Қорқыт ата *** Бақ пенен дәулет тең келсе, адамның толар кемелі. Майлықожа Сұлтанқожаұлы *** Байлық түбі – ақыл һәм қол ұсталығы. Осы екеуі қосылмай адам баласы қазынаға жарымайды. Әлихан Бөкейханов *** Кейбіреулерге қанша мал бітсе де, байлық бітпейді. Абай Құнанбайұлы *** Байлыққа қосар үлесің болмаса, байлықтан алар үлесің де жоқ.                                                                                                            Ғабит Мүсірепов *** Байлықты өнермен, шаруамен, қызметпен іздер болар.                                                                                                          Әлихан Бөкейханов Бұл ұғымды сіз қалай түсінесіз? 
