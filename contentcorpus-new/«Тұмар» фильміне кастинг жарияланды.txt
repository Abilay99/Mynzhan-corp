«Қазақфильм» киностудиясы биылғы жылдың ең ірі жобаларының бірі – массагеттердің патшайымы туралы «Тұмар» атты тарихи жобаға актерлар арасында кастинг жариялады. Бұл фильмді ҚР Мәдениет және спорт министрлігі тапсырысы бойынша Ш.Айманов атындағы «Қазақфильм» АҚ «Sataifilm» кинокомпаниясымен бірлесіп түсіргелі отыр. Режиссері – Ақан Сатаев («Рэкетир», «Ағайынды», «Адасқандар», «Ликвидатор», «Жаужүрек Мың Бала», «Анаға апарар жол»). Кастингке 16 жастан жоғары барлық қазақстандықтар қатыса алады. 12 мамырдан бастап кастинг Алматыда өтеді. Мекен-жайы: Әл-Фараби даңғ., 176, «Қазақфильм» киностудиясы, «Двухпавильонник» ғимараты, үшінші қабат. Ал 15 және 16 мамырда кастинг Астанада өтеді. Мекен-жайы: Ілияс Есенберлин көшесі, 10, «Жастар» балалар мен жасөспірімдер театры. -  - деді жобаның кастинг-директоры Жайна Әбдиева. Кастингке қатысам деушілер көрсетілген мекен-жайға сағат 9:00-18:00 аралығында келуі тиіс.  1. Жақыннан (анфас және профиль), белге дейін және басынан аяғына дейін түсірілген бет бояусыз, көзілдіріксіз және өзгертілмеген фотосуреттерді; 2. Туылған жылыңыз бен тұратын қалаңыз, бойыңыз бен салмағыңыз, ұлтыңыз бен біліміңіз, жұмыс орны мен мамандығыңыз туралы, сонымен қатар, қандай спорт түрімен айналысатыныңыз, кинодағы тәжірибиеңіз (сериалдар мен бейнеклиптер), музыкалық немесе би өнеріңіз туралы ақпараты бар анкета жолдау керек. Назар аударыңыз! Өзіңізбен байланысу үшін телефон нөміріңізді жазып жіберуіңіз керек. 
