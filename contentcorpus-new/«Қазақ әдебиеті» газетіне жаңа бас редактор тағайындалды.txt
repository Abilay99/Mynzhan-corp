Белгілі ақын, журналист Жанарбек Әшімжан «Қазақ әдебиеті» газетінің бас редакторы болып тағайындалды. Сонымен бірге ол Қазақстан Жазушылар одағы басқарма төрағасының орынбасары, «Қаламгер – media» орталығының директоры қызметін қоса атқа­рады. Ал, газеттің бұрынғы басшысы, жазушы Жұмабай Шаштайұлы еліміздің бас газеті «Егемен Қазақстанға» ауысты. Жанарбек Әшімжан «Қазақ журналис­тикасына сіңірген еңбегі үшін» төс бел­гісімен марапатталған. «Шабыт» халықаралық фестивалі Поэзия бөлімінің Гран-при иегері, «Дарын» жастар сыйлығының лауреаты, «Алматы ақ­шамы», «Жас Алаш», «Жас қазақ» басылымдарында қызмет атқарған Жанарбек Әшімжан «Қазақ әдебиеті» газетін де жаңа белес­терге бастайтынына сенім білдіреміз!  Ақын Жанарбек Әшімжанды Massaget.kz жастар порталы жаңа қызметімен құттықтай отырып, алдағы жұмыстарына сәттілік тілейді. 
