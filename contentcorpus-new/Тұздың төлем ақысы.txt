Көрші апай қашан көрсең дүкеннен қиралаңдап теңіз тұзын тасиды да жүреді. Келе жатып ауыр жүгін бірнеше мәрте үйіне жеткізіп те бердім. Бүгінгісі тіпті ауыр, табалдырығынан аттатып: - Мұнша тұзды не істемексіз? – деп сұрап қалдым. - Емделемін. - Қалай сонда? – деп сұрадым таң қалып. - Ваннаға су толтырып, мұның бірнеше паршасын салып, айда кеп шомыламын. - Былай, әсері бола ма? - Болғанда қандай! Теңіз тұзы буын-буынның, әсіресе тізе, аяқ сияқты сүйек сықырының бірден-бір емі. Е, шырақ, қалқиып жер басып жүргенім осы тұздың арқасы. Оның бұдан да басқа қасиеті бар. - Қандай? - Суда жалыққанша жатып болып, іле-шала оған балық бөктіремін. Бір-екі күн тұрған соң, нағыз тұзды балық болып түрленіп шыға келеді. - Содан? - Содан соң, оның тұз сіңіп сірне болғанын сүзіп алып, базарға апарып сатамын. Қиыны – сату. Күні бойы тікеңнен тік тұрғаннан тізе сырқырап, аяқ қақсайды. - Базарда неңіз бар?! Сатып қайтесіз оны?! - Түсер пайдасын айтсайшы! - Көп пе? - Теңіз тұзы мен тұздалмаған балық сатып алуға жетеді. Аударған: Бақтыбай Жүмәділдин Дайындаған: Алшын Матай  
