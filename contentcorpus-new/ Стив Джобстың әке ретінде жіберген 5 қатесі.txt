 Стив Джобс – әлемге Apple сынды алпауыт компания сыйлаған, технологияға жаңалық әкелген бірегей адам. Оның мансабы заманауи нарықта мінсіз болды деуге болады. Дегенмен, бала тәрбиесіне келгенде оның өзге ата-аналар секілді қателерге жол беретініне көз жеткізуге болады. Оның үлкен қызы Лиза Бреннан-Джобс "Кішкентай шабақ" (Small Fry) атты кітабында өзінің қалай бойжеткенін, отбасымен қарым-қатынасын баяндайды. Ол әкесінің тек ата-ана ретіндегі жетістігін ғана емес, қателерін де сөз етеді. 1. Баланың бойындағы "кінә" сезімін оятпаңыз: Баламен бетпе бет тілдескен жөн. Оның қателігіне дөрекі әрі қызуқанды жауап берудің қажеті жоқ: ол оның бойындағы өз өзіне деген сенімсіздікді тәрбиелейді. Оның үстіне өзін жиі кінәлайтын болады. Сондықтан, салмақты түрде оның қай әрекеті бұрыс болғанын, қай сұрағы орынсыз екенін түсіндірген жөн.   2. Баланы елеп — ескеру: Кейде балаға бөлінген аздаған көңілдің өзі оны бақытқа бөлейді. Құшақтау, еркелету, сүю немесе мақтау оның психологиялық денсаулығының негізі болмақ.  3. Баланы жетістігі үшін мақтаңыз: Бала үшін жетістіктің үлкені не кішісі болмайды. Сондықтан, ол міндетті түрде ата анасының мақтауын күтеді. Ал, селсоқ қарау баланың өз күші мен өзіне деген сеніміне дақ түсіреді.    4. Сырт келбетті сынамаңыз: Сіздің ойыңыз бала үшін ұзақ жылдар бойына ең маңызды болып қалады. Сондықтан, оның сырт келбетінің жетіспейтін тұстарын айтудың қажеті шамалы немесе дұрыс жеткізе біліңіз.   5. Баланың өзіңізге тәуелді етпеңіз: Балалар ер жетеді, олардың өз шарулары мен қызығушылықтары пайда болады. Сондықтан, кейде оның таңдауы мен жұмысына сыйластықпен қараған дұрыс.   Жақсы маман болу, жақсы дос болу жақсы ата-ана болу дегенді білдірмейді. Кейде ата-ана болу үшін баланың ойы, жағдайы мен күйін сезіне білу керек. Балалардан ылғи ересектерді түсінуді талап етеміз. Бірақ, олар ересек болып көрген жоқ. Ал, ата-ана бір кездері бала болып көрді ғой... 
