 48 сағаттан соң: жер асты сулары метро жолдарына жинала бастайды. Түрлі жер асты жолдары ақаулары орын алады. 1 аптадан соң: жылу станциялары мен жарық беру жүйелері өз жұмысын тоқтатады. 1 жылдан соң: электр бағаналары құлап, жоғары вольтты сымдар үзіле бастайды. Қалаларды жануарлар мекендейді. Ғаламшарда 10 миллионнан астам ғана құстар қалады. 10 жылдан соң: биік ғимараттарға сызаттар түсіп, суық мекендерде газ құбырлары жарыла бастайды. Сонымен қатар тарақандар суыққа шыдамай өмір сүруін тоқтатады. 20 жылдан соң: түрлі металдардан жасалған ескерткіштер мен бағаналар құлайды. 1 ғасырдан соң: түрлі жыртқыш ірі аңдардың саны күрт көбейеді. Мысалы, піл саны жиырма есе артады. Керісінше ұсақ аңдар мен жануарлар саны азая түседі. 300 жылдан соң: көптеген қалаларды су басып, жер бетінен жоғала бастайды. Алып көпірлер құлайды. 5 ғасырдан кейін: жер бетінде ағаштар көбейеді. Қалаларды түгелімен ормандар басады. 15000 жылдан кейін: жер бетінің кейбір бөліктерін мұздықтар жаба бастайды. 35 000 жылдан соң: жер бетінен адамзат қолымен жасалған дүниелер толығымен жоғалады. 1 00 000 жылдан соң: атмосферадағы ауа-райы бастапқы күйіне енеді. Түрлі улы газдар күшін жояды. 2 милллион жылдан кейін: жер бетінде қалған түрлі пластикалық қалдықтардан өсіп шыққан шөптермен жануарлар қоректенеді. 8,5 миллион жылдан кейін: қоладан жасалған кейбір архитектуралық ескерткіштер осы уақытқа дейін жер қойнауында сақталады. 3 миллиард жылдан соң: жер бетінде тіршілік жалғасады, бәрі де бастапқы адамзат баласы жаратылған табиғатқа оралады. 6,5 миллиард жылдан кейін: Өзге ғаламшарлар әсерінен, Жер ғаламшары күн жүйесінен алыстап, мәңгілікке жоғалады. Мәңгілік: ғарыш әлемінде жер серіктері саяхатын жасап жүре береді. Бұл адамзат баласының өмір сүргенінің бір ғана дәлелі мен куәгері болмақ.  Дайындаған: Өмірбек Сансызбай  
