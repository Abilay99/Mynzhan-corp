Қытай азаматы үстіне миллион араны қондырып, рекорд жасады, - деп хабарлайды "24.kz". Бұл туралы Tengrinews.kz жазды. Порталдың мәліметінше, жүрек жұтқан ер адам үстіне 1 миллионнан аса бал арасын қондырып, әлемдік рекорд жасады. Бір сағаттың ішінде Гао Бингоның денесін жәндіктер 2 мың рет шаққан. "Салмағы 110 келіден асқан аралар бетін шақпас үшін омарташы үздіксіз темекі шегіп тұрды. Сынақ уақыты аяқталған бетте ол мұзды суға сүңгіді", - делінген жарияланымда. Айта кетейік, Қытайда "аралар патшасы" атанып кеткен Бинго өткен жылы 460 мың араны қондырып, дәл осындай рекорд орнатқан болатын.   
