ЭКСПО Халықаралық көрмелер бюросының туы Қазақстанға ресми түрде табыс етілді, - деп хабарлайды  Tengrinews.kz тілшісі "Астана ЭКСПО-2017" ҰК" АҚ баспасөз қызметіне сілтеме жасап. Туды табыс ету рәсімі Италияда EXPO MILANO-2015 көрмесін ресми түрде жабу салтанаты кезінде болды. Салтанатты шара кезінде "Астана ЭКСПО-2017" ҰК" АҚ басқарма төрағасы Ахметжан Есімов пен ЭКСПО-2017 бас комиссары Рапиль Жошыбаев ЭКСПО туын ЭКСПО-2015 бас комиссары Бруно Паскуино мен ХКБ бас хатшысы  Висенте Лоссерталес Тен қабылдады. Италия президенті Серджио Матарелла биылғы көрмеге қатысушыларғаа алғыс айтып, ЭКСПО-2017 көрмесінің Астанада сәтті өтетініне сенім білдірді.  Еске сала кетейік, "Астана ЭКСПО-2017" көрмесінің "Болашақтың энергиясы" тақырыбы ең үздік әлемдік энергия сақтау технологиясын, күн, жел, теңіз, мұхит және термалды су тәрізді бүгінде бар баламалы энергия көздерін пайдалануда жаңа әзірлемелер мен технологияны пайдалануға мүмкіндік береді. 
