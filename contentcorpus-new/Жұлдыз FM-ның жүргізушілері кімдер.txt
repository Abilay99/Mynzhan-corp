Жұлдыз FM радиотолқынында өз ісінің мамандары, сөзді маржандай тізбектей білетін жандар қызмет етеді. "Таңғы шоу" деп аталатын таңертеңгілік бағдарламаны танымал Шаһаризат Сейдахмет, Айжан Карибаева, Нұрғиса Әлмұрат сынды жүргізушілер аптасына 5 күн таңғы сағат 8-10 аралығында тікелей эфирде жүргізеді. Шахаризат Сейдахмет – «Қазақстан дауысы» жобасының алғашқы жеңімпазы, Айжан Карибаева – журналист және блогер, Нұрғиса Әлмұрат – актер, режиссер. Бүгін қызу талқыға салынып жүрген, таң атпастан бойыңызды сергітіп, тамаша көңіл күй сыйлайтын «Таңғы шоу» тыңдарман назарына ұсынылды. Тыңдармандар күн тақырыбына байланысты өз пікірлерін айтып, студия қонағымен сұхбаттасып, түрлі сайыстарға қатысты.       
