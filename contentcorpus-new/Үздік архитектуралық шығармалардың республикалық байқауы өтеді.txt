2016 жылы желтоқсан айының 9-10 күндері Қ.И.Сәтбаев атындағы ҚазҰТЗУ-да Қазақстан Республикасының 25 жылдық мерейтойына, Қазақстан Архитекторлар одағының 80 жылдығына, ҚР-да архитектуралық білім берудің 55 жылдығына және Алматы қаласының 1000 жылдығына орайластырылған Үздік архитектуралық шығармалардың республикалық байқауы өтеді.  Аталмыш іс-шараға Қазақстан Архитекторлар одағы, Халықаралық архитектура академиясының қазақстандық бөлімшесі мен «KAZGOR» жобалау академиясы қатысады. Қонақ ретінде Қазақстан қалалары мен облыстық Архитектура және қала құрылысы басқармасының өкілдері, архитектуралық-жобалау фирмалары, құрылыс компаниялары, бюролар, шығармашылық ұжымдар мен тәуелсіз архитекторлар шақырылады. Байқаудың негізгі мақсаты – Қазақстанда архитектуралық-құрылыс қызметімен шұғылданушылар арасынан үздіктерді анықтап, оларды қоғамға таныстыру, . Байқаудың жеңімпаздарын (бес номинация бойынша) салтанатты түрде құттықтау рәсімі 10 желтоқсанға жоспарланып отыр. Осы байқау аясында жоғары оқу орындарының архитектуралық факультетін 2015-2016 оқу жылы бітірген түлектердің ең үздік дипломдық жұмыстары да анықталып, жеңімпаздары марапатталады.  Іс-шара өтетін жер: Қ.И.Сәтбаев атындағы ҚазҰТЗУ, Бас оқу ғимараты. Алматы қаласы, Сәтбаев көшесі, 22.  
