 Олег Литвиненконың алты жыл жалғасып келген жеке көрсеткішін (147 гол, 2007 жылы) жаңартты. Өз кезегінде осы бір нәтижелілікке қол жеткізу үшін, Жұмасқалиевке ішкі біріншілікте 13 маусым кеткен. Оның 12 маусымы "Тобыл" сапында.   - дейді Жұмасқалиев УЕФА-ның ресми сайтында. Бір қарағанда, Тілешев өзіне берілген мүмкіндікпен көрінген межені аз уақытта артта қалдырардай көрінген, дегенмен, "Тобылдың" бас жұлдызы бүгінде басып озуда. Ал рекорд орнатқан Олег Литвиненконың өмірден озғанына бірнеше жыл болған.  "Жетісу" командасында өнер көрсетіп жүрген жерінен бала талантқа қостанайлық клубтың директоры Халимжан Ержановтің көзі түседі. Бойының кішілігі мен аяқ жарақатына қарамастан, үлкен тәуекелмен Қостанайға алдырады.  Ержановтың ойлағаны келіп, жас таланттың ойнағаны көпшіліктің көңілінен шығып жүреді. Өзі өнер көрсеткен бірінші маусымда-ақ ол команданың ең үздік ойыншысы атанып, бір маусымда тоғыз доп соғады. Келесі жылы одан артық 12 голды соғып,  Жылдан-жылға Нұрбол тегеурінді, ақылды, тұрақты ойынымен көзге түсіп, Көп үмітін қостанайлық клбупен жалғайды. Жалпы, Жұмасқалиевтің табиғатының өзі махаббатқа тұрақтылығымен тығыз байланысты екен. Онысы, тіпті, мініп жүрген көлігінен көрінетін болыпты. Қостанайға қоныс аударған алғашқы жылдарда ол тоғызыншы үлгідегі "Жигули" көлігінен түспей, бірнеше жыл қатынап жүре берген. Араға жылдары салып барып қана жылдам спорткарларға көшіпті. Бірнеше рет ресейлік клубтардың қарауында болған - мәскеулік "Спартак" пен "Рубин". Десе де, Жұмасқалиевке өзін толық бақытты сезіну үшін чемпиондық тәж жетіспейтін еді. Ақырында 2010 жылы ол оған да қол жеткізіп, ел біріншілігінің соңғы турларында "Тобылға" жеңіс сыйлайды. Сол ойында Жұмасқалиевтің "Атырау" қақпасына шірене бағыттаған соққысы өз командасына жеңіс әкеледі. Арада бірнеше ай өткенде, сол уақыттағы "Тобылдың" бас бапкері Равил Сәбитпен ортақ тіл табыса алмай, "Локомотив" сапына ауысып кетеді.  Ел ордасы Астанада жартылай қорғаушы бір команданың ғана өкілі емес екендігін өз ойынымен дәлелдеді. Астанада өткізген бір жыл уақыт ішінде жергілікті "Локомотивтің" көшбасшы ойыншысына айналып, чемпионатта 10 голмен көзге түседі. Алайда, Сәбитов "Тобылдан" кеткен күні, Нұрбол Қостанайға қайта оралады. Қайта оралып, жергілікті жұртшылыққа қайта қуаныш сыйлай бастайды.  Жұмасқалиев клубта ғана емес, ұлттық құрама сапында да голмен көзге түсті. Қазақстан құрамасының жейдесінде 57 рет ойын өткізіп, алты гол соққан екен.   Жақын болашақта Жұмасқалиевті қуып жетер ойыншы жоқ. 32 жастағы футболшы бұл межеде тоқтап қалмай, ары қарай өз ойынын жақсартуға тырысатынын жеткізіпті. "Шынына келсек, бұл рекорд жайлы мен бір керемет теңдессіз, қайталанбас ойға берілген емеспін. Бұл көрсеткіштен асып түсетін ойыншылардың болатынына сенемін. Ал әзірше мен өз көрсеткішімді ендігі жылы да жақсартуға мүмкіндік аламын", - дейді 32 жастағы жартылай қорғаушы.   
