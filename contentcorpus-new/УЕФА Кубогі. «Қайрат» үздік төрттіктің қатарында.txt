Алматылық «Қайрат» шағын футбол командасы УЕФА Кубогінде «төртеудің финалына» шықты. Сербия жерінде біздің команда барлық қарсыластарын жеңіп, жүз пайыздық көрсеткішпен бірінші орын иеленді. Енді 2013 жылдың сәуір айында алматылық команда «төртеудің финалында» тбилисилік “Иберия - Стар”, мәскеулік “Динамо” және УЕФА Кубогінің былтырғы жылғы жеңімпаздары испаниялық «Барселона» командаларымен күш сынасатын болады. «», - дейді «Қайрат» командасының вице-президенті Андрей Мищенко. Сондай-ақ, «Қайрат» шағын футбол командасының үш ойыншысы Игита, Жива және Лео Қазақстан азаматтығы алу үшін құжаттарын тапсырып қойды. Бұл туралы Vesti.kz спорт порталы алматылық команданың баспасөз қызметіне сілтеме жасап хабарлайды. Үш ойыншы да Қазақстан аумағында бірнеше жылдан бері тұрып келеді. Сондықтан олардың Қазақстан азаматтығын алуға мүмкіндіктері бар. Төлқұжатқа тапсырыс берген ойыншылар алдағы уақытта тек «Қайрат» командасына ғана көмектесіп қоймай, шағын футболдан Қазақстан Ұлттық құрамасына да әлем біріншілігіне іріктеу аясында көмектесе алатын болады.   
