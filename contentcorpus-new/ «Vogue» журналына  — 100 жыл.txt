 «Сән әлемінің Інжіліне» айналған аса беделді Vogue журналының Британдық нұсқасы осыдан  бір ғасыр бұрын 1916 жылы  жарық көрген болатын.  Бұл басылымның түпнұсқасы болып саналатын Американдық журналды Бірінші Дүниежүзілік соғыс кезінде Ескі дүние бөліктеріне теңіз арқылы жеткізу мүмкін болмаған себепті, Конде Наст иелігіндегі баспа оны ағылшын жерінде де шығаруға бел буады. Осылайша басталған өндіріс әлі күнге дейін сапасын жоғалтпай, одан әрі қарыштап дамығаны сонша, қазір ол 20 елде әр ай сайын жарық көріп отырады.  Британдық Vogue журналы Ұлыбританияның мәдениет, көркем өнер және шығармашылық әлемінің ажырамас бөлігі болғаннан бері ол жай ғана журнал дегеннен әлдеқайда кең ұғымға айналды. Қазір сән әлемі еріккеннің ермегі емес, керісінше, қоғамға үлкен әсер ете алатын журналистикадан кейінгі бесінші билік иесіне айналып келеді. Британдық Vogue журналының басылымына әлемнің ең креативті шығармашылық адамдары жұмылдыратын болғандықтан, оны оқи отырып редакция жұмысына шын тәнті боласың. Бұл шығармашылық ұжымның әрбір мүшесі өз алдына белгілі, талантты әрі үлгі тұтарлық жаратылыс иелері.                           Британдық Vogue журналының арт директоры Робин Деррик                                                                     Сара Джессика Паркер, актриса                                                                                Николь Кидман, актриса Тек сән әлеміне ғана емес, сонымен қатар, журналистика, фото өнер, дизайнерлік, редакция жұмысы секілді салаларға қызығушылық танытатын жастарға “Қыркүйектік басылым” (“September issue”) аталатын Американдық журналына арналған дереккөздік фильмді қарап шықсаңыз болады. Шығармашылық жолындағы адамға әсер етпей қоймайтын фильм. 
