МАХАББАТ-ҒАШЫҚТЫҚ ПЕРНЕСІ Өзіңсің – басыма құт, қосыма құт,Өзіңсің – жасыл уақыт, асыл уақыт,Сапарда жүргенімде сарғайып мен,Сағынып күте берсең, осы – Бақыт! Кім демей, аталғанда досым аты,Отырсаң ақылыма қосып ақыл...Бір қора жолдас ертіп келгенімдеҚарсы алсаң күлімсіреп, осы – Бақыт! Біреулер жүр ғой сырттан досын атып.Қорықпа, күдіктенбе шошыма түк.Мен жайлы айтылған бір қаңқу сөзгеСенбесең, иланбасаң, осы – Бақыт! Жарқырап, жалт-жұлт етіп жасын атып,Жасыннан кейін бірақ басым қатып,Мас болып келген күні бір сөз айтпай,Ертесіне ұмытып кетсең, осы – бақыт! МҰРАТ-МҮДДЕ ПЕРНЕСІ  Қай жерде де бір өлім,Қаймықпадым дәуден де.Бүкіл жұрттың жүрегіМына менің кеудемде. Бітпей қалған ел үшінБала күнгі ойным да.Бүкіл халық борышыМына менің мойнымда.  Адамды адам жылатыпЖатса жердің шетінде,Ұят!Бүкіл ұятыңМына менің бетімде! БЕЙНЕТ-ЗЕЙНЕТ ПЕРНЕСІ  Жігітке жиырма деп қараған кім?Жігіт емес бәрі шаш тарағанның.Туған күні тумайды ер,Туады олТұңғыш рет жұмысқа жараған күн. Бір ұғудай ұғып-ақ алғам мұны,Артық шығар марғаудан малдың құны.Өлген күні өлмейді ер,Өледі олҚолынан іс келмей бір қалған күні. ** Қызықтан,Құмар-сайраннан,Қолыңнан келсе,Тартынба!Жұртпенен бірге жайраңда,Жұртпенен бірге жарқылда. Біреулер ішер тамсанып,Ішпесең ішпе, сүймесең.Жұртпенен бірге ән салып,Жұртпенен бірге биле сен!  Дулатып тойды тамада,Болмайды, жігіт, бұл айып.Ойлай да білген адамғаТойлай да білген лайық! ӨЛЕҢ-ӨНЕР ПЕРНЕСІ Сыпырылсын жалған күлкі, маскалар!Семсер ажал масканы емес,Басты алар!Ертең мынау көк теректер түбіндеБіз болмаймыз,Табысады басқалар.Кемеңгерлер,Жайсаңдар мен қасқаларКүні жетіп,Топырағын жастанарЕртең мынау дастарханның басындаБіз болмаймыз,Отырады басқалар.  Ешкім де жоқ құқайыңнан жасқанар,Кеудеңді сен қаға берме,Масқара!Ертең мынау өлең-жырдың басындаБіз болмаймыз,Бағалайды басқалар! *** Күрестен түк өнбес,Қауқарыңды біліп бақ.Күлкі болғың келмесе,Өзіңе өзің күліп бақ. Әділ десең, жөн десең,Айтқан жерде тұрып бақ.Таяқ жегің келмесе,Өзіңді өзің ұрып бақ! Көрсе мініп шебердіңКетеді жұрт шошып бір.Ордасына өнердің аяғыңды шешіп кір. ӨМІР-ҒҰМЫР ПЕРНЕСІ  Алдап-сулап,Абайсызда жылыстарАйла-уақытқа кейде адамның жыны ұстар.Бір нәрсеге жіпсіз сені байлайдыЖелісі барЖемісі жоқ жұмыстар. Жер соқтырып жүргенменен түлкілер,Жиналмайды өкпе-наздың бұлтын ер.Ұмыттырып уақыт барын,Үй барын,Кетеді алып кейде күміс күлкілер. 
