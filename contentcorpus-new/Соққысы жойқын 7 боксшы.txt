Кәсіпқой бокс тарихында жұмыр жұдырыққа былғары қолғап киіп, спортсүйер қауымды жойқын соққысымен сүйсіндірген спортшылар аз емес. Рингтегі жарасымды қимылдары мен сұлатып салар мықты соққыларының арқасында бокс спорты мыңдаған жанкүйер жинап, бүгінде танымал спорт түріне айналды. Ақырған арыстандай айбат көрсететін ауыр салмақ дәрежесіндегі боксшылар сәтті орындаған соққыларымен көбіне көп аузында жүреді. Яндекс Дзей интернет-басылымы осыған байланысты, боксшылардың соққысын есептеп, үздіктердің рейтингін жариялапты. Тізімді бастаған барлық кезеңнің соққысы жойқын ең үздік 7 боксшысы жайлы инфографиканы назарларыңызға ұсынбақпыз.  
