  Саған тұрмысқа шыққаным әсте қалталы болғаның үшін емес! (мүмкін атақ-абройы үшін болса керек) *** Мені сондай жерге барғысы келеді деп ойлайсың ба, сол құрбым көнбеген соң бардым. (Құдды, еркектер әйелдердің көңіл ашқысы келіп тұратынын білмейтін сияқты) *** Сен тамақ жасасаң, дәмді болады екен! (Қулығын қарай гөр!) *** Бұрын онымен бірге не істеуші едіңдер? Айтып берші, ашуланбаймын... (Әйел сенімен үйленіп, мың жылдан соң да қызғанышын тоқтатпайды. Ал оның «ашуланбаймын» деген сөзіне сенген еркектерге обал жоқ!) *** Достарым бұл киім саған қатты жарасады деп айтқан. (­­ Құдай-ау, алғың келсе былай-ақ айта берші!) *** Мен оны мүлдем ұмытқам, қазір санамда сенен басқа ешкім жоқ! (Айрылысып кетсең, ол сені де ұмытпайтын еді) *** Жігіт болсаң, енді қайтып келуші болма! (Осы сөзден кейін оның ұзақ күн бойына сені сарылып күтуі басталады) *** Неге сонша әуре болдың! Қымбат шығар бұл?! (Тағы сауға бермей көрші!..) *** Қазірше махаббат туралы ойланғым келмейді. (Ары жүрші, менің жігітім бар!) *** Шынын айтқанда, сен өте жақсы адамсың! (Басқаларға барып көрсет ол жақсылығыңды) *** Маған аздап уақыт берші, жарай ма?! (кет ары емес) *** Жаным менің! Сенен басқа кімім бар дейсің менің?! (Басқа-басқа, дәл осы жерде алданбай көр!) Дайындаған: Алшын Матай  
