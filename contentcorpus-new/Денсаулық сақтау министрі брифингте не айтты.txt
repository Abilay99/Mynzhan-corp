Орталық коммуникация қызметінде "Коронавирустық инфекция бойынша ағымдағы жағдай туралы" тақырыбында ҚР Денсаулық сақтау министрі Елжан Біртановтың қатысуымен брифинг өтіп жатыр. Live-шығарылым Қауіпсіздік шараларын сақтау Министр азаматтарға әлі де үйден шықпауға, қауіпсіздік шараларын сақтауға шақырды. Эпидемия таралуы азайып келе жатқанын хабарлады. Десе де, Түркістан, Қызылорда облыстарында аудандық деңгейде коронавирус жұқтырғанын айтты. Қарт адамдарға арнайы жағдай жасалатынын да тілге тиек етті. Дәрігерлер қызметі  Қазақстан бойынша 28 дәрігер індет жұқтырған. Олардың вирус жұқтыру себебі анықталып жатыр. Олар басқа вирус жұқтырғандар секілді ауруханада ем алып жатыр. "Дәрігерлердің күндіз-түні жұмыс істеуі, антына берік болуы – осы індетпен күрестің керемет үлгісі болып отыр. Сәуір айының 5-жұлдызына дейін тиісті төлемақы төленеді", - деді министр.  "ҚР Денсаулық сақтау министрлігі жанындағы Медициналық қызметтердің сапасы жөніндегі біріккен комиссияның кезектен тыс отырысы өтті. ДДСҰ ұсынысы бойынша COVID-2019 коронавирусына диагноз қою және аталған инфекцияны емдеуге арналған қолданыстағы клиникалық хаттама жаңартылып, қабылданды" деді. Дәрі-дәрмек жеткізілу бойынша «СҚ Фармация» Басқарма төрағасы Берік Шәріпұлы сөз алды. "Әлеуметтік осал топтарға дәрі-дәрмек тегін таратылады. Медициналық масканың жетіспеушілігі байқалады. Бірақ бұл жағдай ретке келеді. Қытайдан медициналық маска тапсырыс бердік. АҚШ секілді алпауыт елдер көп тапсырыс берген соң, біз берген тапсырыс кешігіп жатыр. Бірақ 15 сәуірге дейін тағы да маска алдырамыз. Дәрі-дәрмек әзірге жеткілікті" деді Берік Шәріпұлы.         
