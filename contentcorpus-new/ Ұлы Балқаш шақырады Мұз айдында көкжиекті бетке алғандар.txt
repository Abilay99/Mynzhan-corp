 14-16 ақпан күндері Балқаш көлінің мәселесіне ел назарын аудару мақсатында "Ұлы Балқаш шақырады!" атты шара өтті. Қысқы Балқаш көлінің мұзымен жүріп өту жобасын биыл екінші рет Алматы Менеджмент Университеті (AlmaU) ұйымдастырып отыр. Жоба халыққа "Ұлы Балқаш шақырады!" атауымен таныс. Шараға қатысушылардың арасында еліміздің белсенді тұрғындары, білім, ғылым, мәдениет, спорт және қоғам қайраткерлері болды. Олардың ішінде белгілі қазақстандық альпинист, Қазақстан альпинистер құрамасының капитаны Мақсұт Жұмаев, AlmaU президенті Асылбек Қожахметов, белгілі кәсіпкер, "Сеймар" компаниясының негізін қалаушы Марғұлан Сейсембай, "World Class Almaty" фитнес-клубының бас директоры Валихан Тен, кәсіпкер Тимур Худайбергенов, ALMATYBROTEAM вело-қоғамының негізін қалаушы Андрей Линник, "Адам және шөл" экспедициясының қатысушысы, саясаттанушы Дос Көшім мен Effective Media Liaison компаниясының директоры Сұңқар Қарабалин бар.  Ұлы Жібек Жолы кезеңінен тарихи, мәдени-этнографиялық, экономикалық маңызы ерекше болған Балқаш көлінің қазіргі уақытта құрғап кету қаупі бар. Зерттеулерге сүйенсек, көлдегі су деңгейі 1970 жылдан бері төмендей бастаған. Оған жаһандық жылынудан бөлек, Балқашқа құятын өзен суларын экологиялық тұрғыдан тиімсіз пайдалану әсер еткен. Су деңгейінің төмендеуі құрғашылық пен шаңды дауылдың жиі тұруына әкеп соққан. Сондай-ақ көл маңындағы өндіріс орындарының суды ластауынан келер кесір аз емес. Егер уақытылы шара қолданылмаса, Балқаш Арал теңізінің тағдырын қайталауы ықтимал дейді ғалымдар.   "Ұлы Балқаш шақырады!" шарасының мақсаты – көл экологиясының бүгінгі мәселесіне халықтың назарын аудару және ішкі туризмді дамыту. Былтыр осы шараға еліміздің әртүрлі аймағынан 50-ден астам адам қатысса, биыл қатысушылар саны екі есе артып отыр. Бұл халықтың экология мәселесіне, Балқаш көлінің жағдайына бей-жай қарамайтынын білдіреді. Қатысушылар 7 қаладан келген. Ұйымдастырушылар, құтқарушылар мен еріктілерді қосқанда, жалпы, 100-ден астам адам жиналды. Оның ішінде Қызылордадан 1200 шақырымды көлікпен жүріп өткен отбасы, ақтаулық саяхатшылар және 5 жасар баласын ертіп келген ерлі-зайыпты болды.  Айбек Баширов, қатысушы: —  –  - дейді Massaget, Vesti және Tengrinews сайттарының басшысы Сұңқар Қарабалин, –    Шараға келгендер өзара 9 командаға бөлінді. Бұл мұзға бір уақытта көп адам топырлап шықпау үшін және қатысушыларды өзара жарыстыру арқылы уақытты қызықты өткізу үшін жасалған амал еді. Ережеге сай топтарға бір басшыдан тағайындалып, әр адамға 12 немесе 24 шақырымдық екі қашықтыққа жүру таңдауы берілді. Әркім шамасына қарай таңдау жасағаннан кейін 9 команда арасына 3-4 минут салып жолға шықты.   Айта кетерлігі, әр 6 шақырым сайын кішігірім лагерьлер құрылып, қатысушылар ыстық шай мен жеңіл-желпі тамақ ішті. Бірінші лагерьден кері қайтқандар да болды. Олардың дені 12 шақырымдық қашықтықты бағындырамын деп таңдау жасағандар еді.  Әрине, мұндай шараға қатысу үшін аз да болсын дайындық қажет. Ең бастылары: жылы әрі жеңіл киім, жүруге ыңғайлы етік, мұз үстінде тайғанақтамау үшін табанға киілетін темір тырнақ және физикалық жағдайдың тәуір болуы.  Бірақ келушілерді киіміне немесе физикалық жағдайына қарап ешкім алаламайды. Өйткені мұндағы басты мақсат – жеңімпаз атану емес, таңдаған қашықтықты аман-есен жүріп өту. Мұнда мұз үстіне шығып, өз күшін сынап көргеннің бәрі – жеңімпаз!  Егер қатысушының қашықтықты жүріп өтуге шамасы жетпей жатса немесе денсаулығы сыр берсе, төтенше жағдай және жедел жәрдем қызметкерлері көмекке келеді.  "Ұлы Балқаш шақырады!" шарасының авторы Асылбек Қожахметов:    Марғұлан Сейсембай, бизнесмен: –    Ернар Алмабек, Massaget.kz порталының фотографы: –    Бүгінде әлем халқының 40%-ы тұщы су тапшылығынан зардап шегіп отыр. 2030 жылға қарай бұл көрсеткіш 67%-ға дейін өседі деген болжам бар. Яғни сол уақытта Жер бетіндегі 5 миллиард адам таза су ішу мүмкіндігінен айырылады. Климат өзгеріп, тұрғылықты жерінің өмір сүруге жарамсыздығынан үйін тастап, жайлы орын іздеп жүрген босқындар жыл сайын көбеюде. Адамзат бір кезек өзін емес, табиғатты да ойласа болар еді... 
