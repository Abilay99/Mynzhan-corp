Америкалық "Apple" компаниясы небәрі үш күн ішінде жаңа iPhone 5s пен iPhone 5c модельдерін сату бойынша жаңа рекорд қойды. Корпорацияның баспасөз қызметінің мәлімдеуінше, осы бір қысқа мерзім ішінде аталған құрылғылардың 9 миллион данасы сатылған. Сатылымдағы рекордтан бөлек, "Apple" жаңа бағдарламалық қамсыздандыру бойынша тарихтағы ең жылдам ауысу жасап, iOS 6-дан iOS 7-ге ауысты. Егер екінші айтылған жетістікке әлемнің көптеген қолданушылары көмектессе, сатылымдағы табысқа АҚШ, Аустралия, Ұлыбритания, Германия, Гонконг, Канада, Пуэрто-Рико, Қытай, Сингапур, Франция және Жапония елдерінің азаматтары арқасында жетіп отыр. Айта кетсек, iPhone-ның жаңа нұсқалары әзірге тек осы елдерде ғана қолжетімді болып табылады.   
