Егер инфекция симптомдары пайда болса, үйге жедел жәрдем шақыру керек. Нұр-Сұлтан әкімдігіндегі пресс-конференцияда қалалық қоғамдық денсаулық сақтау басқармасының басшысы Сәуле Қисықова коронавирус белгілері байқалса, ауруханаға бармауға шақырды. "Егер коронавирус белгілері байқалса, үйде болып, жедел жәрдем шақырған жөн. Өздігіңізден дәрі-дәрмекпен емделу мүмкін емес. Кореяда осындай жағдай болып, пациент емханаға барған. Осыдан кейін бұл клиника дезинфекция мен карантинге байланысты жұмысты тоқтата тұруға мәжбүр болған", - деді Сәуле Қисықова. Денсаулық сақтау министрлігінің ресми инфографикасында Covid-19 инфекциясының белгілері ретінде мыналар жазылған: – жөтел;– температураның көтерілуі;– пневмония;– ентігу;– құсу;– диарея; Прогрессия жағдайында өкпе, бүйрек жеткіліксіздігінен науқас өліп кетуі мүмкін. Коронавирус қалай жұғады? – науқас адаммен тікелей байланыс арқылы;– түшкіру және жөтел кезінде;– науқас адамның жеке заттарымен байланысқанда. Еске салайық, бүгін, 13 наурызда Германиядан 9 және 12 наурыз күндері келген екі Қазақстан азаматынан Covid-19 инфекциясы табылды. 
