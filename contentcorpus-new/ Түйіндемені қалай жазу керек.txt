 Жақсы қызметке орналасу үшін білім мен кәсіби біліктіліктен бөлек алдымен сауатты түрде құрастырылған түйіндеме керек.  Түйіндеме құрастырудың өз талабы, өз құрылымы бар. Сондықтан оған аса мән беріп, үлкен жауаппен қарау керек.  Өзіңізді асыра мақтап, өтірікті шындай, шындықты мөлшерінен тыс айту дұрыс емес. Жалған ақпарат өз кедергісін болашақта келтіру мүмкін. Сондықтан да түйіндеме тек шындықты көрсету керек. Егер де сіздің түйіндемеңіз арқылы өзіңізді көрсеткіңіз келсе, әуелі өзіңізге баға беріңіз. Артықшылықтарыңызды тізіп шығыңыз. Жөн деп санаған қасиетіңізді түйіндемеге енгізіңіз. Түйіндемеде артықшылықтар, білім мен кәсіби біліктіліктен басқа қызығушылық, жетістіктер пен қосымша ақпарат бөлігі толтырылу керек. Тек оның өзін толтырғанда мұқият болу керек. Қызығушылыққа деп жазу үлкен қателік. Орнына «кітап оқу», «психология», «саяхат» деп жазған абзалырақ.   Жетістіктерде ғылым я қызмет жолында алған марапаттарыңызды көрсетіңіз.  т.с.с. бағытта жазылған жетістіктердің еш қажеті жоқ. Мақсат пен жоспар бөлігіне өзіңіздің алға қойған мақсаттарыңызды жазғанда өзіңіздің қызмет жолыңыздағы мүдделеріңізді жазыңыз.  Түйіндеменің рәсімделуіне де аса мән беріңіз. Толтырған кезде оны түрлі-түсті шрифтпен жазуға, гүл, жүрек, аю т.с.с бейнеленген сурет салуға, оны қоршауға ұмтылмаңыз. Түйіндеме толтырған кезде Times New Roman, Helvetica, Arial шрифтерін пайдаланып, бір қалыпты көлемді сақтаңыз. Кейбір мекемелер түйіндемемен қоса, фотосурет жіберуді талап етеді. Ол кезде 3х4 көлемдегі суретіңізді жіберіңіз.  Түйіндемені толтырып болғаннан кейін өзіңіз мұқият оқып шығып, сырттай бағалаңыз. Кем-кетіктер болса түзетіңіз.  Дайындаған: Ғазиза Ұзақ  
