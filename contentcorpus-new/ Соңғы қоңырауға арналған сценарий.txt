 Еліміздегі мектептерде бір аптадан кейін соңғы қоңырау үні естіледі. Ол әрине бәріне емес, бітіруші түлектер үшін. Соңғы қоңырауға арналған сценарий үлгісі сіздер үшін, жас дос! 1- жүргізуші: Қайырлы күн, құрметті қонақтар! 2- жүргізуші: Армысыздар, ұстаздар және ата-аналар! 1- жүргізуші: Бүгінгі күн қандай күн? Бүгінгі күн... Өткен уақыт балдай мың, Он бір жылды өткізген, Мектепке жыр арнаймын. Кейде еркелеп ұстазға, Сабаққа да бармаймын. 2- жүргізуші: Бүгінгі күн қандай күн? Бүгінгі күн... Жарқырайтын маңдайдың, Артта қалып балалық, Үлкен өмір таңдаймын. Еркелетпес ал өмір, Сабағынан қалмаймын 1- жүргізуші: Иә, дұрыс айтасың. Он бір жыл бойына бізді еркелеткен, бізді өсіріп, білім берген алтын ұямыздан түлеп ұшамыз. Үлкен өмірге қадам басамыз. 2- жүргізуші: Ендеше, «Соңғы қоңырауға» арналған МЕРЕКЕЛІК КЕШКЕ ҚОШ КЕЛДІҢІЗДЕР! 1- жүргізуші: Құрметті достар, көп күттірмей, бүгінгі бітіруші түлектерді сынып жетекшілерімен бірге ортаға шақыруға рұқсат етіңіздер! (Бітіруші түлектер сынып жетекшілерімен бірге ортаға келіп, орындарына тұрады. Жүргізушілер сыныпты кезек-кезегімен шақырады.)  1- жүргізуші: Алғашқы сөз кезегі мектебіміздің директоры ****************** беріледі. Қошеметтеріңіз. 2- жүргізуші: Келесі ән сіздерге арналады құрметті бітіруші түлектер! Ән. (мектеп туралы)  1- жүргізуші: Келесі сөз кезегін құрметті қонағымыз ******************* берсек. 2- жүргізуші: Соғылады қоңырауы мектептің, Сыңғыр-сыңғыр сыңғырлап, Сен өсірдің, сен биікке көктеттің. Балалығым бал шақтағы күнді ұрлап. 1- жүргізуші: Биыл мектебімізді *** түлек бітіргелі отыр. Оның ішінде **** оқу озаты және **** оқу үздіктері бар. Мектебіміздің бітіруші түлегі ************* сөз кезегін берсек. 2- жүргізуші: Келесі музыкалық сәлем сіздер үшін, қабыл алыңыздар. Би немесе күй  1- жүргізуші: Соңғы қоңырау – есте мәңгі қалатын сәт. Ал мектеп табалдырығын енді аттап жатқандар үшін үлкен мүмкіндіктер үні. Мектеп – сіз бен бізді үлкен өмірге даярлаушы орта. 2- жүргізуші: Мектеп қабырғасында өткен әр күн, әрбір сабақ, әр ұстаз сіздің өмірлік сабақтарыңызға бастайтын үлкен жол.  1- жүргізуші: Соңғы қоңырау үнін тағы бір рет естігілеріңіз келсе қарсы алыңыздар, ортада мектебіміздің ең үздік оқушысы ********** мен кеше ғана мектеп табалдырығын аттаған ******* сынып оқушысы. Бүгінгі күннің ең соңғы қоңырауын соғатын болады.  2- жүргізуші: Келесі сөз кезегін ата-аналар қауымына береміз. Ортаға ***************** есімді анамызды (әкемізді) шақыруға рұқсат етіңіздер!  1- жүргізуші: Достықтары жарасып, Білім үшін таласып. Бара жатыр түлектер, Әр арманға таласып. 2- жүргізуші: Соңғы вальс! Соңғы вальс! Құрметті қонақтар, ортада бітіруші түлектердің соңғы вальсін қарсы алыңыздар! 1- жүргізуші: Соңғы қоңырау үні алыста жүрсеңіздер де құлақтарыңыздан кетпесін. Келесі кездескенше сау-саламатта болыңыздар! 2- жүргізуші: Келесі оқу жылында кездесенкенше!   
