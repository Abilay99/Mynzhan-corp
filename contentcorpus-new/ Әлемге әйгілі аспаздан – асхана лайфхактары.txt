 Аспаздық өнердің жұлдызы Джейми Оливер кітабында асханаға арналған мынадай лайфхактармен бөліседі. Түртіп алыңыз, мүмкін сізге де кәдеңізге жарап қалар. • Котлет жасап жатқан кезде қолыңызды қайта-қайта сулап отырыңыз. Сонда шикі ет алақаныңызға жабыспайды. • Егер лаймды қыздырсаңыз, шырыны көбірек шығады. • Аскөктердің шырыны мен иісі жақсы шығуы үшін оны үккішпен езіп, үстіне зәйтүн (оливка) майын құйыңыз. • Салатқа өріктің дәнін қоссаңыз, амаретто сусынының дәмін береді. • Цукиниді қуырар алдында езіп алған дұрыс. • Баклажан буда бірнеше минутта пісіп үлгереді. • Салатқа қосатын картопты ыстықтай тураған жөн. • Етті қуырғанда бір ас қасық ұн сеуіп жіберсеңіз, етіңіз қытырлақ боп шығады. • Балықты пісіргенде табаға май құюдың қажеті жоқ, балықтың өзін табаның бетіне жағып шықсаңыз болады. • Картопқа аскөк араластырар болсаңыз, тура дастарқанға қояр алдында салыңыз. • Макаронды сүлгіге орап алсаңыз, оңай сындыруға болады. • Чили бұрышының ащылығын азайтқыңыз келсе, оны көп мөлшердегі суға салып, алдымен тұқымынан тазартып алыңыз. • Балық пісіретін ыдысқа жабыспауы үшін оны алдымен тұздап қойыңыз, сонда тұз ылғалдығын сорып алады. 
