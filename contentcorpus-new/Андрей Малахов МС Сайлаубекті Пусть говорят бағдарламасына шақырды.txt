Ресейлік белгілі "Пусть говорят" ток-шоуының жүргізушісі Андрей Малахов қазақстандық рэпер МС Сайлаубекті бағдарламаға шақырды. Бұл туралы атыраулық рэпердің продюсері Аслан Бақытжанов Instagram желісінде хабарлады, - деп жазады Tengrinews.kz. Продюсер МС Сайлаубектің Мәскеуде, яғни Шереметьево әуежайындағы, Останкино телеорталығындағы, Малаховпен және МС Doni және рэпер Натанмен түскен суреттерін де жүктеді. Аслан Қызыл алаңда түсірілген видеоларды да көрсетті. MC Сайлаубек "Пусть говорят" шоуына қатысқан. Продюсердің айтуынша, бағдарлама жақын арада эфирден көрсетіледі.              Бұған дейін Tengrinews.tv-ға берген сұхбатында Аслан Бақытжанов МС Сайлаубекті жастардың сүйіп тыңдайтынын айтқан болатын. 
