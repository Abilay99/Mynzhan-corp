 Ерлер сәнімен айналысатын дизайнерлер көктем-жаз мезгіліне ашық түстер мен эклектикалық (таңдаулы) стильді таңдады. Ерлердің ашық түсті киімдерінің қатарында алқызыл түсті киімдер де бар екен. Бұған дейін ерлер сәнінде көп қарастырылмай келген ашық түсті көк және ашық жасыл түстерге де мән беріліпті. Дизайнерлер классикалық үлгіде киінетін адамдардың да таңдауын назардан тыс қалдырмаған: сұр және ақ түс әрқашан да сәнде.    Алқызыл түс Алқызыл түс пен оның әрқандай реңктері Tom Ford, Gucci, Richard James және басқа да коллекциялардан көрініс тапқан. Дизайнерлер бір ғана түсті киімдермен тоқтамай, өз коллекцияларына жұмсақ пастель түстері мен фуксия гүлі түсті алқызыл өңдерді енгізген. Көктем-жаз 2014 мезгіліндегі киімдердің көп бөлігі классикалық және спорттық үлгілердің қосындысы деуге де болады.                     Көк түс Көк түс қараны алмастыра алады, ал аспан көк түстер ақ киімнің орнын баса алады. Түстердің мұндай әмбебаптығы көптеген дизайнерлердің коллекцияларынан көрінеді: Giorgio Armani, Richard James, Calvin Klein Collection, Christopher Raeburn, John Galliano, Gucci.             Жасыл түс Жасыл түс пен оның әрқандай реңктері көктем мен жаздың ең сәнді түсі дейді дизайнерлер. Қанық реңкті көк тондар, сонымен қатар ашық жасыл өңдер Ralph Lauren, Burberry Prorsum, Raf Simons және Salvatore Ferragamo сән үйлерінің коллекцияларында көрінген.          Ақ түс Классикалық үлгі болып саналатын ақ түс бұрынғысынша жаз мезгілінің, ыстық күннің белгісі болып қала бермек. Сәнқойлар бұл түстің басты трендін "Total white look" деп атап үлгеріпті. Ақ түсті үздік киімдерді Diesel Black Gold, Billy Reid, Dolce & Gabbana және Spencer Hart сияқты сән алыптарының дүкендерінен табуға болады.           Сұр түс Сұр түсті кәстөмдер ескірмейтін классика. Сұр кәстөмдер биылғы көктем менің жаздың ең сәнді киімі болады дейді дизайнерлер. Бір ерекшелігі дизайнерлер оның тек ашық түсті реңктерін таңдапты. Ал жылтыр киімдерді киетіндер үшін Tom Ford сән үйі ерекше сыйлық дайындады.           Дайындаған: Ардақ Құлтай  
