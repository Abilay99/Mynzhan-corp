 Бүгінгі күнге дейін ұлттық бірыңғай тестілеудің үш күні өткізілді. 2-4 маусым күндері тестілеуге 56318 бітіруші қатысты, соның ішінде қазақ тілінде – 39806, орыс тілінде – 16512 бітіруші тестілеу тапсырды, - деп хабарлайды Massaget.kz тілшісі.  Тестілеудің екі күнінде мүмкін болған 125 балды 4 бітіруші жинады: Ердосова Гүлнәз Жандосқызы, «Қазақ классикалық Б.Момышұлы атындағы №45 гимназия», тестілеуді М.Х.Дулати атындағы Тараз мемлекеттік университетінің базасындағы ҰБТӨП-те (Тараз қаласы) тапсырған; Мұстафина Риана Еркінқызы, «№59 мектеп-лицей ММ-і», тестілеуді Қазақ гуманитарлық заң университетінің базасындағы ҰБТӨП-те (Астана қаласы) тапсырған; Абдазимова Лаура, «Түлкібас ауданының үш тілде оқытатын мамандандырылған дарынды балаларға арналған мектеп-интернаты», тестілеуді Түлкібас агробизнес және саяхат колледжінің базасындағы ҰБТӨП-те (Оңтүстік Қазақстан облысы, Түлкібас ауданы) тапсырған; Самат Сымбат Қуанышқызы, «Лингвистикалық "Үміт" гимназиясы», тестілеуді Жәңгір хан атындағы Батыс Қазақстан аграрлық-техникалық университетінің базасындағы ҰБТӨП-те (Орал қаласы) тапсырған. Үшінші күні тестілеу 62 ҰБТӨП-тің базасында өткізілді. Тестілеудің бірінші күнінің нәтижесінде тыйым салынған заттарды қолданған және аудиторияда тәртіп бұзған үшін 42 бітіруші тестілеуден шығарылды, оның ішінде: - тестілеуге кіргізу барысында бөтен тұлға ұсталған – 3 бітіруші; - тестілеу өткізу барысында бөтен тұлға ұсталған – 19 бітіруші; - ұялы байланыс телефондарын пайдаланған – 17 бітіруші; - тестілеуге берілген уақыт аяқталған кезде емтихан материалдарын тапсырудан бас тартқан – 1 бітіруші; - емтихан материалдарын бүлдірген – 1 бітіруші; - рацияны қолданған – 1 бітіруші. Келесі кестеде ҰБТ-ның қысқаша нәтижелері тестілеу күндері бойынша келтірілген: № Уақыты Өтініш саны ҰБТ-ға қатысты 50-балдан төмен алғандар Бес пән бойынша 100-ден жоғары Тестілеудің бір пәні бойынша қанағаттанарлықсыз баға алғандар бар лығы қазақ ша орыс ша бар лығы қазақ ша орыс ша бар лығы қазақ ша орыс ша бар лығы қазақ ша орыс ша 1 02.06 19743 14040 5703 18889 13547 5342 3470 2304 1166 3411 2473 938 889 2 03.06 19326 13528 5798 18177 13045 5132 2887 2051 836 3214 2237 977 643 3 04.06 20126 13629 6497 19252 13214 6038 3992 2668 1324 3154 2240 914 924   БАРЛЫҒЫ 59195 41197 17998 56318 39806 16512 10349 7023 3326 9779 6950 2829 2456   % 100 69,6 30,4 95,1 70,7 29,3 18,4 67,9 32,1 17,4 71,1 28,9    
