Шағын футболдан (футзал) Алматының «Қайраты» клубтар арасындағы әлем чемпионатында өз атақтарын қорғайды. Кеше өткен жеребе қорытындысы бойынша қазақстандық клуб бірінші ойынын бразилиялықтарға қарсы өткізетін болды. Клубтар арасындағы әлем чемпионаты биыл 2-6 қыркүйек аралығында Бразилияның Эрешин қаласында өтеді. 2014 жылғы әлем чемпионаты Алматы қаласында өткен болатын. Тартысқа толы өткен додада отандастарымыз Тайландтың «Чонбури» мен Ресейдің «Динамосын» жеңіп, бас жүлдені олжалаған-ды. Биыл «Қайрат» әлем чемпионы атағын сақтап қалу үшін «Атлантико Эрешин» (Бразилия), «Миср Лел Макаса» (Египет), «Дафра» (БАӘ) және «Торонто» (Канада) клубтарына қарсы ойнайтын болады. Клубтар арасындағы әлем чемпионаты ойындарының кестесі:   «Дафра» (БАӘ) – «Миср Лел Макаса» (Египет); «Атлантико Эрешин» (Бразилия) - «Қайрат» (Қазақстан);  «Торонто» - «Дафра»; «Атлантико Эрешин» - «Миср Лел Макаса»;  «Миср Лел Макаса» - «Қайрат»;  «Атлантико Эрешин» - «Торонто»;  «Қайрат» - «Торонто»; «Атлантико Эрешин» - «Дафра»;  «Миср Лел Макаса» - «Торонто»; «Дафра» - «Қайрат»; 
