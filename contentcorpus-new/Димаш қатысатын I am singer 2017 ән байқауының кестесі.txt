Қытай елінде өтіп жатқан "I Am a Singer 2017" ән байқауында еліміздің атынан Димаш Құдайбергенов өнер көрсетіп, дүйім жұртты ерекше өнерімен тәнті етті. Димаш байқаудың 1-кезеңінде француз әншісі Грегори Лемаршальдың "SOS d'un terrien en detresse" әнін орындап, жеңімпаз атанған болатын. Ал, 2-кезеңде Витастың әйгілі "Опера-2" әнін Витастан 4 модуляция, 2 тон жоғары орындап, тағы да жеңіске жетті.  Байқау 14 кезеңнен тұрады. Оның екеуі өз мәресіне жетті. Алда әлі 12 кезең бар. "Баласы бәйгеде шапса, анасы үйде отырып тақымын қысады" демекші, Димаштың әр шыққанын тағатсыздана күтетін жұртшылық үшін байқау кестесін жариялауды жөн көрдік.   1. 21 қаңтар, 2017 2. 28 қаңтар, 2017  3. 4 ақпан, 2017  4. 18 ақпан, 2017  5. 25 ақпан, 2017  6. 4 наурыз, 2017  7. 11 наурыз, 2017  8. 18 наурыз, 2017  9. 25 наурыз, 2017  10. 1 сәуір, 2017  11. 8 сәуір, 2017  12. 15 сәуір, 2017  13. 22 сәуір, 2017  14. 29 сәуір, 2017 Финал   Естеріңізге сала кетейік, Димаш Құдайбергенов бұл ән байқауының ең жас қатысушысы саналады. 
