 МРТ (магнитті-резонансты томография) – ішкі жүйелер мен органдарға нақты диагноз қоятын әдістердің бірі. Бірақ көпшілік одан қорқады. Халық арасында МРТ жайлы жиі айтылатын 5 аңызды ұсынамыз.  Бұл екеуі екі түрлі процедура. КТ (компьютерлік томография) рентгендік сәулелер әсеріне негізделе жұмыс істейді: ол кеуде жасушалары мен сүйектері органдарының диагностикасын жақсырақ анықтайды. МРТ магнит жұмысына негізделген: ол барлық "ішкі органдарды", яғни қантамырлардан бастап ісіктерге дейін көрсетеді.  Әдетте, МРТ-ға басқа диагностика әдістері күмәнді нәтиже көрсеткен жағдайда ғана жібереді. Сондай-ақ, дәрігер мына патологияларға күдік туғанда МРТ өтуді сұрауы мүмкін: - Бас миының зақымдануы: инсульт, бас пен мойын қантамырларының ауруы, Альцгеймер ауруы, ісік; - Омыртқа сынығы және жұлын патологиясы; - Өт қабы, өт шығару жолдары, бүйрек, бауыр, қуық, бүйрек үсті безі аурулары.  Аппараттағы сурет анық көрінуі үшін  бір орында қозғалмастан жарты сағаттай жату керек болады. Сондықтан МРТ-ның алдында бір-екі сағаттай су ішпеген жөн және аппаратқа жатпастан бұрын дәретханаға барып алу керек.  Бұл МРТ жайлы кең тараған қате пікір. МРТ зерттеуі кезінде ағзаға ештеңе тимейді, аппарат магнитті импульстер арқылы ішкі органдарыңызды суретке ғана түсіреді. Сіз ештеңе сезбейсіз.  Бұл процедура кезінде ағзаға рентгендік немесе басқа сәулелер әсер етпейді. Барлығы магниттер арқылы жүзеге асады. Бірақ жүктілік кезінде МРТ жасау ұсынылмайды: ғалымдарда мұндай процедура іштегі нәрестеге қалай әсер ететіні туралы мәліметтер өте аз. Ал басқа адамдарға МРТ өтуге қарсы көрсетілім жоқ. 
