Жапония - керемет дәстүрлер елі. Сол дәстүрлердің ең танымалы - иіліп сәлем беру. Иілудің жапондықтардың өмірінде алатын орны соншалықты, олар тіпті телефонмен сөйлескенде иілуді ұмытпайды екен.  Иілу – мың қырлы өнер. Қаншалықты қатты еңкейіп иілу керектігі түрлі жағдайларда түрліше болады. Иілудің түріне сәлем берген кісінің қоғамдағы орны, ортасында құрметтілігі әсер етеді. Сәлем алғанның да қоғамдық жағдайы иілудің түрін белгілейді. Иілу арқылы тек сәлем беріп, қоштасып қана емес, сондай-ақ рақмет, құттықтау айтады, тілек білдіреді, кешірім сұрайды...  Иілудің бірнеше түрлерін атап өтейік: Егер бір күні жолыңыз Жапонияға тартып, осы керемет елге аттансаңыз, жапондықтар сізді шетелдік деп, иілгеніңізді күтпейді. Алайда дәстүрмен жақсы таныс екеніңізді көрсетсеңіз, олардың көңілінен шығатыныңыз рас. Адамның қоғамдық дәрежесін анықтау қиын болса, 30 градусқа иіліңіз. Бұл сіздің тарапыңыздан құрметті көрсетеді. Иілуіңіз табиғи көрініп, ойнақы болмау керек. Ал дүкен, мейрамхана, қонақ үй сынды жерлердегі қызмет көрсететін кісілерге иілу міндетті емес, олар бұл қызметтері үшін ақша алады. Алайда тәрбиеңізді көрсетіп, бас изесеңіз болады. Дайындаған: Сания Аринова  
