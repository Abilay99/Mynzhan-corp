Жапон халқы озық технологияларды толық меңгерген әлемдегі көшбасшы елдердің бірі болса да, өзінің әдет-ғұрып, салт-дәстүрін ешқашан ұмытқан емес. Бүгін назарларыңызға жапондардың ең үздік мақал-мәтелдерін ұсынамыз. ♣ Шешім қабылдап болып ойланғанша, ойланып шешім қабылда. ♣ Жаман адамның досы болғанша, жақсы адамның жауы болған артық. ♣ Қарапайым болмай ұлы болу мүмкін емес. ♣ Биікке көтерілгісі келетін адам баспалдақ жасап шығады. ♣ Ғашық жандар бір-біріне қол мен көздей көмек көрсету керек. Өйткені қол ауырғанда көз жыласа, көз жылағанда қол көз жасын сүртеді. ♣ Алыс жолдың өзі жақыннан басталады. ♣ Төсекте жатып ешкім сүрінбейді. ♣ Тоңған адамды бір жылы сөз жылыта алады.  ♣ Ақымақтар мен есуастарға жол бере салу керек. ♣ Біреуден күдіктенер алдында жеті рет тексер. ♣ Қолыңнан келгеніңнің бәрін жаса, ал қалғанын тағдырға қалдыр. ♣ Қағаздың суға батып, тастың жүзіп жүретін кездері болады.  ♣ Салқын шай мен күрішке шыдағанмен, салқын сөз бен көзқарасқа шыдау қиын. ♣ Он жасыңда - керемет, жиырма жасыңда - данышпан, ал отыздан кейін - қарапайым адам боласың. ♣ Білмегеніңді сұрасаң, бір минут қана ұяласың, ал сұрамасаң, өмір бойы ұялып жүресің. ♣ Бұтақтың суретін салу үшін желдің сыбдырын есту керек.  Оқи отырыңыз: Еврейлердің ең үздік мақал-мәтелдері Тибет ғұламаларының өмірлік ұстанымдары "Адамдардың жағдайы неліктен жаман?" деген сұраққа жауап берген 5 еврей Ғабит Мүсіреповтің әйел, ана туралы айтқан ғибратты сөздері 
