Халықаралық футбол қауымдастықтары одағы (ФИФА) наурыз айындағы жаңартылған рейтингін жариялады. Қазақстан құрамасы 9 саты жоғарылап, 116-орынға тұрақтады. Жаңарған ФИФА рейтингінің алғашқы ондығында көптеген өзгерістер орын алды. Көш басына Аргентина құрамасы шығып, Бельгияны екінші орынға ығыстырды. Үшінші орынға Чили құрамасы көтерілді. Сондай-ақ, Колумбия құрамасы алғашқы ондықта 4 орынға жоғарылап, 4-орынға шықты. Жаңарған рейтингтегі ең төменгі нәтижені Аруба ұлттық құрамасы көрсетіп отыр. Олар бірден 24 саты төмендеп, 137-ші орынға тұрақтаған. Бұл рейтингтің үздік көрсеткішін Гвинея-Бисау құрамасы еншіледі. Олар 45 саты жоғарылап, 102-орынға табан тіреген.  Қазақстан құрамасы наурыз айында екі жолдастық кездесу өткізді. 26 наурыз күні Антальяда Әзірбайжан құрамасын ұтса, араға үш күн сала Тблисиде Грузия құрамасымен тең ойнады. Екі ойын нәтижесі бойынша ұлттық құрама 9 орын алға жылжып отыр. Жаңартылған рейтинг: 1 (2). Аргентина — 1532 ұпай 2 (1). Бельгия — 1352 3 (5). Чили — 1348 4 (8). Колумбия — 1337 5 (4). Германия — 1309 6 (3). Испания — 1277 7 (6). Бразилия — 1251 8 (7). Португалия — 1184 9 (11). Уругвай — 1158 10 (9). Англия — 1069  22 (27). Украина — 845 27 (23). Ресей — 821 66 (74). Өзбекстан— 549 77 (64). Беларусь — 465 93 (88). Эстония — 366 100 (105). Қырғызстан — 340 108 (98). Латвия — 323 110 (116). Армения — 316 116 (125). Қазақстан — 300 123 (122). Грузия — 289 128 (113). Түрікменстан — 277 134 (112). Әзірбайжан— 269 139 (128). Литва — 254 156 (156). Молдова — 181 164 (150). Тәжікстан— 149. 
