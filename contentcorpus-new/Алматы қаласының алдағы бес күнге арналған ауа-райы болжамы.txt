Алматы Гидромет мекемесі ұсынған Алматы қаласының алдағы бес күнге арналған ауа-райы болжамымен таныс болыңыздар.  Синоптиктердің болжамы бойынша, 14 қаңтарда оңтүстік астанада күн ашық болмақ. Жауын-шашын болмайды. Ауа температурасы күндіз 4 градус аяз болмақ.  15 қаңтар: Күн алабұлтты, қар жаумайды. Температура түнде 3 - 8 градус аяз, күндіз 0 - 5 градус жылы.  16 қаңтар: Бұлтты. Түнде қар жауып, тұман түседі, көктайғақ болады. Ауа температурасы түнде 3 - 8 градус аяз, күндіз 1 - 4 градус жылы болады. 17 қаңтар: Бұлтты. Түнде қар жауып, тұман түседі. Ауа температурасы түнде 8 - 13 градус нөлден төмен болса, күндіз 3 - 8 градус аяз болмақ.  18 қаңтар: Күн алабұлтты, жауын-шашынсыз. Түнде ауа-райы 10-15 градус аяз болса, күндіз де 3 - 8 градус нөлден төмен болады.    Дайындаған: Болат Қосмағамбет  
