 Сіздің ақшаға деген көзқарасыңыз сонау балалық шақтан қалыптаса бастаған. Оған үлкен үлес қосқан сіздің ата-анаңыз болуы мүмкін. Жұмысқа тұрып, алғашқы айлықты алмай-ақ, әркімнің ақшаға деген өзіндік қарым-қатынасы болады. Бұл мәселеге ата-анаңыздың қандай қатысы бар? Олар кішкентайыңыздан сізді ақшаға ұқыпты болуды, артық ақша құртпауды, үнемдеуді үйреткен. Өздері үлгі болып, ақшаны қалай құртуды көрсетті. Алайда бұл "үнемдеу сабағы" өскенде сізге кері әсерін көрсетуі мүмкін. Қалайша? Бала кезде:  деген сөзді естисіз. Сіздің есіңізде қалатыны:  Ата-аналардың айтатын сөздерінің ең әсерлісі. Бала кішкентайынан бұл сөздерден мынаны түйеді. Ол қалай талпынса да, оқыса да, жұмыс жасаса да, аңсаған арманына жете алмайды. Сондықтан өскен кезде бала өз бюджетін жоспарлап, ақшаны дұрыс жерге жарата алмайды, қажет емес тауарлар мен киім алып, ертеңгі күнге үнемдемейді. Не керісінше әр тиынды санап, артық еш нәрсе алмай, ылғи үнемдеумен өмір сүреді. деген сөздерді ұмытыңыз. Ұмтылыңыз, жұмыс жасаңыз, үнемдеңіз, қысқасы өзіңізді біреуден кеммін деп ойламаңыз. Бала кезде: Анаңыздан  деген сөзді естисіз. Сіздің есіңізде қалатыны: Өсе келе, сіз ақша мәселелерінің бәрін әкеңізге, күйеуіңізге тапсырасыз. Өз ақшаңызды дұрыс жарата алмағандықтан, бұл қызметті ата-анаңызға, жігітіңізге артасыз. Базарда саудаласа алмайсыз, басшылықтан айлыққа өсім сұрай алмайсыз, тауарлардың орта бағаларын білмейсіз. Қысқасы өз ақшалық мәселелеріңізді өзіңіз шеше алмайсыз. Мәселенің шешімі мынада. Өз ақшаңызды өзіңіз ұстаңыз, қадағалаңыз, жаратыңыз. Шоттарды өзіңіз төлеп, базарға да өзіңіз барып жүріңіз. Бала кезде: деген сөзді естисіз. Сіздің есіңізде қалатыны: Өсе келе, шопоголик атануыңыз мүмкін. Бар ақшаны жаңа киім мен қажет емес тауарларға құртып, айдың соңында қарыз сұрап жүресіз. Шопингке эмоционалды дәрі ретінде қарау қалтаға да, жан тыныштығына да кері әсерін тигізе алады. Қиындықтарыңызды шешудің басқа жолын іздеңіз. Спортпен айналысыңыз, басқа да қызығушылықтар іздеп көріңіз. Ал сіз өз ақшаңызды қадағалай аласыз ба? Дайындаған: Сания Аринова  
