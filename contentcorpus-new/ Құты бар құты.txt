 - Мама, оның орны бiздiң үй емес.- Ненi айтасың, қызым?- Анау үстел үстiндегiнi.- Ааа... Құты бар құты ғой ол.- Дейсiз-ау! Қызыңыз сақтай алмаған дүниеге сiз қорған болайын деп пе едiңiз?- Сыйдың аты - сый. Аманатқа қиянат - қанда жоқ қасиет!- Ашылмапты да...- Жиылған жүгiңмен қайтады келген жағына. Және иесiмен бiрге. Тек кезiн күтiп жүр. Асықпа!- Соңғы жыл, мама... Жапырақ жаным төртiншi рет қурағалы тұр...- Көктемде көктерiн бiлмесе, күз оны солдырмас едi...- Көңiлiм ғана көктем. Жүректе тiршiлiк тоқтағалы қашан?..(Үнсiздiк).- Мам...(Үнсiздiк).- Сiзде сағындыңыз ба?(Үнсiздiк. Сәлден соң қыздың ұзақ қарқылдаған күлкiсi).- Мамау, не болды сiзге? Оны айтсам үнемi мұрын тыжырайтушы едiңiз ғой...- Қазiр орнын әжiм басыпты...- Қара теңiздiң қаһары үшiн Алатау әлi ашулы!- Ашуланғанда не деушi е(дi)ң?- "Қадiрiмдi бiлмейтiн, қадiрлiм-ау,Қабiрiмдi құшақтап жылап қалма!"- Әне! Кешiрiлетiн дүние бар. Кеш келетiнi тағы бар. Абай бол, қызым!- Өлгiм келедi тек оның ертегiсiнде...- Өлiмшi өмiрдi қайтесiң? Тiрi жүру үшiн сәби болып қал... Әлдиiнде!- Мам... Мен емес! Ол емес! Иесi әлгi құтының...- Түүүүш... Сол көктемнiң соңғы әнiн салшы.(Ой орнын күлкi аралас жас алды).- "Бiр шыны шай қой,Мен әркез келемiн!"- Бiр шыны шай қой,Ол әркез келедi... 
