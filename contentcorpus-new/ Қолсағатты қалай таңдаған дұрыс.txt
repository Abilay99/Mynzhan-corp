 Кез келген адам күндердің күнінде сағат таңдап, оны тағуға бас қатырады. Біреулер қымбатын алғысы келсе, екіншісі жай әшекейлер қатарын толтырып сәндік үшін қараса, кейбірі уақыттан жаңылмас үшін тағады. Сонда да сағат таңдауда неге назар аудару керек. Механикалық әлде кварц Өздеріңіз білесіздер, механикалық сағаттардың жасалуы өте қиын. Оны әр таң мен әр кеш сайын құлағын бұрап отыру керек. Сонымен қатар олардың бағасы қымбат, дегенмен сапасы өте жоғары. Ал кварц сағатты заманауи адамдар, яғни, қозғалыста көп жүретін адамдар таңдайды екен. Дегенмен таңдау өзіңізде. Сіз таққан сағат қандай адам екеніңізді айқын көрсетеді. Алтын әлде қарапайым Алтынның өзі аты айтып тұрғандай бағасы қымбат. Ол үшін алтын сағаттың маркасын біліп алғаныңыз жөн. Сонымен қатар, алтын өз құнын ешқашан жойған емес. Ал қарапайым сағаттардың өзі әртүрлі металдан жасалуы мүмкін. Сол үшін оның сапасына да мән беріңіз. Ең бастысы денеңізге кері әсерін тигізбейтін және өзіңізге жарасымды болса болғаны. Мүмкін күміс: Егер күміс сағат таңдайтын болсаңыз, ол денсаулыққа өте пайдалы. Күміс сәннен ешқашан қалмайды. Әрі бағасы да тиімдірек. Сағатты білекке сәл бостау етіп тағады. Түрлі түсті сағатты жылдың төрт мезгілінде де тақса болады. Романтикалық сәнді сағаттарды сауық кештерде тағыңыз.  
