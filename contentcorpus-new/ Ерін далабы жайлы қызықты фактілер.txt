 Орта ғасырда Англияда ерні боялған әйелдерді мыстан деп санаған. Ал қазір ерін далабы – кез келген макияждың негізгі бөлігі. Ендеше ерін далабы жайлы 6 қызықты факт ұсынамыз.  2007 жылы шыққан Guerlain KissKiss Gold and Diamonds ерін далабының бағасы 62 мың доллар тұрған. Ол KissKiss ерін далабынан тек қымбат қабымен ерекшеленген.   Екінші Дүниежүзілік соғыс кезінде Ұлыбританияда барлық косметикалық құралдарды шығаруға тыйым салады. Уинстон Черчилль ерін далабына ғана рұқсат береді: ол әйелдердің еріндерін шиедей етіп бояп жүруі әскердің рухын көтереді деп санаған.  Экономика (елдің немесе аймақтың) түскен кезде ерін далабының сатылымы көтеріледі. Ғалымдар 1999-2000 жылдары АҚШ-тағы рецессия кезінде киім, әшекей және жиһаз сатылымының кері көрсеткішін, ал ерінге арналған косметика сатылымының біршама өскенін байқаған. Экономистер "ерін далабы эффектісін" былай түсіндіреді: тұрақсыз экономика жағдайында қымбат нәрсе ала алмайтындықтан өзіңді далап секілді ұсақ-түйек жұбату.  Қазір ерін далабы – кең таралған бьюти-құрал: статистика бойынша оны әлемдегі 81% әйел қолданады. Оны басқа құралдармен салыстыру үшін мына мәліметті ұсынамыз: тоналды кремді 64%, ал бетке арналған косметиканы 54% әйел пайдаланады. Өткен ғасырдың 20-жылдардағы ақ-қара түсті фильмдерден соң ерін далабы сатылымының серпілісі байқалған.   Англия патшайымы Елизавета I ерін далабын жаққанды ұнататын болған. Ол пигмент, ұнтақталған гипс, балауыз және майды араластырып, оны жазуға арналған қауырсынға орау арқылы ерінге арналған қарындашты ойлап тапқан. Сонымен қатар, ағылшын монархы макияждың емдік қасиетіне сеніп, өзін әлсіз сезінгенде ернін бояй беретін болған.  Қызыл ерін далабы мәңгі классикаға жатқанымен, әлем бойынша түссіз ылғалдандырушы бальзам – ең көп сатылатын косметикалық құрал. Ашық түсті ерін далаптары жаңбырлы күндері көбірек сатылады екен. Бұл мәліметтен әйелдер ерін далабын сатып алу арқылы көңіл күйлерін көтеретінін байқауға болады. 
