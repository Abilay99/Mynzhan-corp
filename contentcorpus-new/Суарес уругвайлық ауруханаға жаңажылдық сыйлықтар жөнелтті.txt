"Барселона" командасының шабуылшысы Луис Суарес келе жатқан Жаңа жыл мерекесіне орай кішкентай отандастарына арнап сыйлық жасады. Футболшы Монтевидео ауруханасында емделіп жатқан кішкентай балаларға 500-ден астам жаңажылдық сыйлық тарту етті. Уругвайлық футболшы әр сыйлықтың сыртына: "сізге және сіздің жақындарыңызға жаңа 2015 жыл жаңа бақыт алып келсін! Луис Суарес және оның отбасы", - деп жаздырған көрінеді. Уругвайлық "El Observador" басылымының жазуы бойынша, Суарас емделуші балаларға сыйлықтарды табыстауды Санта-Клаусқа сеніп тапсырған екен. Бұл - футболшының кішкентай балаларға деген риясыз көңілі болса керек.  
