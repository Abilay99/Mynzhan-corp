 Өзіңді сұлумын деп есептейсің бе? Егер бұл сұрақтың нақты жауабын білмесең, төмендегі тестің көмегімен анықта. Дұрыс нәтиже алу үшін сұрақтарға шынайы жауап беруге тырыс.  1. Айнаға қарағанда қандай сезімде боласың? А) Қуанамын, менің көңіл күйім көтеріледі – 3 балл Ә) Айнаға тек бетіме крем жағып, шаш тарау үшін ғана қараймын – 0 балл Б) Бет-әлпетім өзіме ұнаса, ұзақ қараймын, ал ұнамаса, мүлдем қарамаймын – 2 балл В) Айнаға қараған сайын әдемі екенімді көргім келеді, алайда олай емес – 1 балл 2. Отбасында ең сүйікті адаммын деп ойлайсың ба? А) Бұл атаққа басқа аға, әпкелерім ие болды – 2 балл Ә) Жоқ отбасымда әпке, ағаларым көп, сондықтан ең сүйіктісі болмадым – 0 балл Б) Иә, қазірдің өзінде ата-анам, әже-атам, туыстарым еркелетеді – 3 балл В) Жоқ, болған емеспін, себебі үйдің үлкені болдым – 1 балл 3. Өзіңнің тартымды екеніңді жиі айтатын кім? А) Ешкім, өмірімде ешкім айтқан жоқ – 1 балл Ә) Жақын туыстарым, достарым – 0 балл Б) Барлығы, мен ондай сөзді екінің бірінен естимін – 3 балл В) Мен тартымды екенімді құрбыларымнан жиі естимін – 2 балл 4. Сенің ойыңша көрікті адам өмірінде қандай жетістіктерге жетеді? А) Бақытқа – 1 балл Ә) Сенімділік пен тәуелсіздікке – 2 балл Б) Материалдық тұрғыдан толық қамтамасыз етіледі – 3 балл В) Жақсы келбет адамға ештеңе бермейді. Адам жетістікке тек өзінің еңбекқорлығымен, өнерімен қол жеткізеді – 0 балл 5. Сен сымбатты ұлды немесе қызды көрген кезде не істейсің? А) Ұлдарға бірден ғашық боламын, ал қыздарға қызғанышпен қараймын – 1 балл Ә) Олар маған мүлдем қызық емес – 0 балл Б) Көрікті адамдармен бірден тіл табысып, дос боламын – 3 балл В) Әдемі қыздарға қарап өзіммен салыстырамын, ұлдарға тесіле қараймын – 2 балл 6. Адам бойындағы қай қасиетті көбірек бағалайсың? А) Тартымдылық – 3 балл Ә) Әсемділік – 1 балл Б) Өзіңді көрікті санамау, сенімсіздік – 0 балл В) Өзіңе деген сенімділік – 2 балл 7. Басқалар сенің «киіміңе қарап бағалап, ақылыңа қарап, шығарып салады» деген пікірге көзқарасың қандай? А) Толық келісемін – 1 балл Ә) Өмірде дәл солай бола бермейді, кейде бәрі, керісінше – 2 балл Б) Ақылыңа қарап таниды – 0 балл В) Менің ойымша, тек сыртқы келбет маңызды – 3 балл 8. Сенің ойыңша қыз бала өзін қалай күту керек? А) Көрікті болса да, күтініп жүрген абзал – 2 балл Ә) Қыз өзінің сұлулығын мақтан тұтуы керек, кемшіліктерімен күресуі тиіс – 3 балл Б) Ішкі жан дүниесін бағалауы тиіс – 0 балл В) Егер қызға көзтартарлық сұлулық берілсе, онда соған лайық болу керек – 1 балл 9. Өзіңді қалай бағалайсың? А) Үздік бағамен – 3 балл Ә) Нашар – 1 балл Б) Орташа – 2 балл В) Қанағаттандырарлық – 0 балл 10. Өзіңнің сымбатыңды 10 балдық көрсеткіш бойынша қалай бағалар едің? А) 10! – 3 балл Ә) 7-8 аралығында – 2 балл Б) Мойындамаймын – 0 балл В) Күн сайын өзгеріп тұрады, білмеймін – 1 балл Нәтижесі: 0 балл. Сен – тәуелсіз адамсың, өмірде алға қойған мақсаттарыңа қол жеткізе аласың. Ұсақ-түйектерге назар аудармайсың, себебі оған уақытың да жоқ. Бұл тесті сен тек уақыт өткізу үшін жасадың. Саған өзіне сенімсіз адамдар қызғанышпен қарауы мүмкін. Кейде айналадағы адамдарға ішкі сырыңды айтып, ашылғың келеді. Өзіңнің әрбір қимылыңды аңдап басасың, ұяласың. Бір-екі күн өзіңді еркін сезініп жүргенің дұрыс болар.  0-10 балл. Сен өзіңді ең сұлу сезінгің келеді. Бірақ, өзің осыған талаптанып, әрекет етпейсің. Керісінше, өзіңді көпшілік арасында қолайсыз сезініп, берекең қашады. Алайда барлығы сен ойлағандай емес. Өзіңе, өз қалауыңа көп шектеу қоясың. Сондықтан, сәтсіздіктерге ұшырайсың. Өз бойыңнан, жүріс-тұрысыңнан, тіпті киген киіміңнен де кемшілік табуға тырысасың. Сенің ойыңша адамдар екі топқа бөлінеді: сұлулар және ұсқынсыздар. Ең алдымен, өзіңе деген көзқарасыңды өзгертуге тырыс, өзіңді бағалай біл.  11-20 балл. Иә, сен өзіңнің сымбатты да, көрікті екеніңді білесің. Адамдар арасында өзіңді еркін сезінесің. Саған деген сезімдерін білдіретін адамдар да аз емес. Бірақ, сонда да саған бірдеңе жетіспейтіндей көрінеді. Кейде өзіңе сенімсіздік танытып, жүрегіңде белгісіз бір үрей пайда болады. Мұндай ойлар сені сары уайымға салады. Қорқыныштың себебін анықтағаның дұрыс. Сыртқы келбетің жайында алаңдама, тартымды және сұлусың.  21-30 балл. Сен сұлу екеніңді білесің, осыған орай сенде өзімшілдік басым. Ол жайында қапаланбайсың. Өзіңе сенімдісің. Алайда сенің айналаңдағы адамдар сұлулығыңа бола белгілі бір мүдделеріне пайдалану мақсатында дос болуы әбден мүмкін. Кінәні іздеп, ренжудің еш қажеті жоқ. Кішіпейілділік таныт.   Дайындаған: Қарлыға Бүйенбай  
