 Суретке түсу кезінде қолыңызды қалай ұстау керектігіне көп ойлансаңыз, төмендегі кеңестердің сізге пайдасы тиюі әбден мүмкін.   Қолыңызды 90 градуска бүгіп, беліңіздің бойымен ұстаңыз. Екінші қолыңызбен жоғары көтерсеңіз болады.   Қолыңызға кофе стақаны, желдеткіш, қолшатыр секілді аксессуарлар ұстап тұрыңыз. Жағдайға байланысты қолыңыздағы дұрыс таңдалған зат суретке үйлесімділік береді.   Егер жоғарыда айтылған әдіс жасанды көрінеді десеңіз, бір қолыңызбен шашыңызды ұстап тұрыңыз немесе ұялы телефон және клатч сөмке секілді күнделікті затыңызды ұстаңыз. Екінші қолыңыз бос тұра берсе болады.  Келесі әдіс — бір қолыңызбен сөмке немесе белбеуді ұстап тұру.  Қолыңызбен күлкіңізді жауып тұрғандай немесе шапалақтағандай қозғалыс жасаңыз. Оның табиғи көрінуін қадағалаңыз.  Қолыңызды қалтаға салыңыз, бірақ толықтай емес. Қалтаның сыртында бас бармағыңыз қалсын. Иығыңызды сәл түсірсеңіз болады.  
