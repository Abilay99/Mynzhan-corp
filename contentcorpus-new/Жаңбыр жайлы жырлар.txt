Жаңбыр – жүректі селт еткізбей қоймайтын, бейқам қалдырмайтын тылсым дүние. Оның сұлу сыбдыры, аңқыған хош иісі шығармашылық адамына шабыт беріп, қанаттандырады. Табиғаттың тамаша тартуына тәнті болып, сырлы сезімін өлеңге сиғызған ақындар сөзіне көз салайық. Таудағы нөсер Алыста, Сонау аспанда, Атыстар, сірә, басталды. Жай түсіп жатыр тастарға, Жайратып жатыр асқарды. Дірілдеп біраз тұрды да, Гүрілдеп ала жөнелді. Аспанды құдай ұрды ма? Айырар ма екен төбемді! Жарқ етті алды кезімнің, Өртене жаздап, басылдым. Отым ба, әлде, езімнің!? Оты ма, әлде, жасынның!? Жанымды болып қорғамақ, Жалтарып, тұра қашқан ем. Төбемнен төмен сорғалап, Сөндірді нөсер, басты әрең...   Тап-таза ауа,Жып-жылы теңіз –Жұмақ бір!Мұндайда рас-ау,Тұра алар үйде шыдап кім?!Судың бетіТербеліп жатыр жай ғанаЖайқалғанындайКөк бурыл майда құрақтың. Бір ашылып,Жабылып бірде тұр аспан,Көсілген теңізКөкжиекпен ұласқан.Көшкен бұлттардыңКеруенін мінген күн анау –Жолаушы сындыЖондардан өтіп, қыр асқан. ӘуеніменКүндегі әдет-дағдымныңҰйқымның кемінТолқында қалқып қандырдым.Шомыла бердім,Шалқалай жаттым астындаСіркіреп бастап,Дүркірей жауған жаңбырдың. Теңіз де жылы,Жаңбыр да жылы –Бір керім!Табиғат мұндаТөгер-ау нұрын кіл-тегін.Келдім ғой іздепТыныштық пенен теңізді,Ендеше негеЖаңбырдан, судан үркемін? Шық-тағы бір сәтЖағажайдың мынау шетіне,Қарай қойшыМұнартқан теңіз бетіне:Қақпағы ашықАлып бір қара қазандаБүлк-бүлк қайнапЖатқандай кілең бекіре. Жарықтық жаңбырСебелеп жауып тұр әлі,Қайнайды теңізҚалыңдап булы мұнары...О, достарым,Толқында тербел мұндайда,Қансын бір десеңКөңіліңнің әбден құмары.   Аспанда ерек дабыл кем күркіреген, Жаңбыр құйды дамылсыз сіркіреген. Ағыл-егіл, кең көше көл боп кетті, Шомылтпаған бұта кем, сілкімеген. Телегейлеп бұлқынған бұлақтармен Тоған, арық қалмады кілкімеген. Қыз-қырқынды ықтатып қорғалатып, Маңқияды бұрышта бір түп емен. Апталатып ақ жауын себеледі. Жылғаларды сылқым су көбеледі. Бау мен бақша жырғады шылқа шомып, Ұшпай қалды арасы, көбелегі. Ақ тілеуі қарттардың қабыл болды: «Жаңбырменен қара жер көгереді». Қандай күйге салғанын Құдай білсін Шабындықта десте мен шөмелені?..   Көктемде бір тоғайлар шуылдайтын,Көктемде бір тұлабой дуылдайтын.Бетке жұққан даланың ақ тозаңыАқ жаңбырлар жумаса, жуылмайтын. Тамшы көрмей, тобарсып қалған қыр да,Жаутаңдайтын аспаннан жауған нұрға.Ақ жаңбырдың астында жүйткіп жүріп,Біз де айналып кетуші ек ақ жаңбырға. Көңілдің де беттің де кірі кетіп,Ағушы едік даланы дүбірлетіп.Ақ найзағай секілді айқыш-ұйқышАқ жауынның арасын тіліп өтіп. Аспан жерге түскендей күркірейтін,Күркіресе-ақ болғаны — қыр түлейтін.Шаң-тозаңнан іштегі арылардай,Көкірек те сондай бір күй тілейтін. Жел құйынның кілегей шаңы басып,Аңызақтың өтінде арып-ашып,Қоңырайған қырлардай, бірте-біртеКетер ме екен оның да әрі қашып. Бұйра бұлттар бір кетіп бірде келіп,Шатқал шыңнан аса алмай тұр бөгеліп.Жуып-шайып өтетін тасқын судайБір ақ жаңбыр кеудеме жүр керегіп…   Қалаға жаңбыр құйды, Жолыңа қарап тұрмын, Жолыңа қарап тұрмын тереземнен. Қоштасып сен кеткенде, Дәл осындай көктемде Дәл осындай көктемде – келем деп ең. Өтті міне, көктем талай Ұмыттың сен мені қалай? Жүзің арай, сөзің балдай Күте, күте көзім талды-ай Ал жаңбыр шелектеуде, Жылады теректер де. Жылады теректер де, сусып алған. Сағыныш керек неге? Әйтеуір сол көктемде Әйтеуір сол көктемде бір сыр қалды-ай. Өтті міне, көктем талай Ұмыттың сен мені қалай? Жүзің арай, сөзің балдай Күте, күте көзім талды-ай Қалаға жаңбыр құйды…   КҮЗГІ ҚАЛА. ЖАҢБЫРЛЫ КЕШ. Тереземнің арғы жағы – күнелтудің амалы. Күнелтуде мән қанша? Хайуан болып ырылдауың керек шығар, Жанарың  Жап-жасыл боп жанғанша! Тереземнің арғы жағы – сұрғылт көше,  Үш көзі Жыпылықтап кезекпен... Өлең үшін ішу керек, ішкесін, Шер тіленген өзекпен!.. Тереземнің арғы жағы – гүр-гүр мотор,  Отынан Жаратылған газ көкшіл... Асфальт қана жазар бәрін жадына, Жазылары – сөз кекшіл... Тереземнің арғы жағы – жетім жаңбыр, тілемсек.  Әйелдердің өкшесі...  Жапыраққа Күз жыр жазып жіберсе, Жап-жарық боп кетсе есім!.. Тереземнің арғы жағы – тұмандықтар, ғаламдар...  Аузын ұрдым... ақшасын!..  Біреу маған қарап отыр жалаңдап,  Көзін қара!.. жап-жасыл!..   Жаңбыр, жаңбыр – жалқы жүрек, жалғыз мұң, Жалғыз мұңға күз суретін салғыздым. ...Жерге түскен жапырақты көтерші, Мұңымыздан ауыр емес ол біздің! Күзгі аспанның күрсінісін, кемсеңін, Жүрекке сап салмақтадым, өлшедім. ...Құлап жатқан тамшыларды көтердім, Көз жасыңнан ауыр емес ол сенің! Күзді арманға сенбейді деп кім айтты, Бізді арманға сенбейді деп кім айтты! ...Алматыға жауған жаңбыр неліктен, Астанада жүрген мені мұңайтты?   Көктем симфониясы Жылады тағы аспаным бүгін,Аспаным өлең оқыды……Мен ол тамшыларды баспадым, гүлім,Жаңбырдай өлең — жоқ ұлы!.. Мен ол тамшылардың сүйіп ем жанын,Күйіп ем сосын қайғыдан.Кеудеме сөйтіп құйып ем жалын,Селт етпей қойды Ай бұған… Жылашы, аяулым,Өп, тіптен,егіл..Жалғыздық жырын төк мұңлы…Сезімді солай көп күткен едім,Жоқ,біткен енді… Жоқ құрбы…Жоқ құрбы, қайтем, түсінер бәрін,Жаңылған жолдан жынды екем.«Ақындар» — дейді, ісінен мәлім…«Ақындар» — дейді, тым бөтен… Құстардың сұлу тыңдасам үнін,Бұлттардан өлең көшірсем…(Бақытыңды егер бұлдасаң өмір,Бақытсыздығымды кешір, сен…)Көргеннің солай ұмыттыр бәрін,Ұмыта алмайтын біреу..мен… Тағы ұқтым неге үміттің барын,Жалықтым неге тілеуден?!.Сөйлесе жаңбыр тілінде көктің,Естісе сосын күлкімді… Мен ғасырлардың бірінде жоқпын,үнінде жоқпын…біртүрлі…Ғаламға мынау жайды анық қылдым,Айналып, құрбым, қашты арман.Елеске енді айналып бір күн,Тамшы боп түссем аспаннан…  
