 ҚР Тұңғыш Президенті Нұрсұлтан Назарбаев “Болашаққа бағдар: рухани жаңғыру” атты бағдарламалық мақаласында латын әліпбиіне көшудің маңыздылығы жөнінде: “Біріншіден, қазақ тілін біртіндеп латын әліпбиіне көшіру жұмыстарын бастауымыз керек. Біз бұл мәселеге неғұрлым дәйектілік қажеттігін терең түсініп, байыппен қарап келеміз және оған кірісуге Тәуелсіздік алғаннан бері мұқият дайындалдық”, - деген болатын. Алматы қаласы әкімдігі Қазақстан Республикасы Президенті Әкімшілігі Басшысының бірінші орынбасары М. Әшімбаевтың әліпбиді жетілдіру жұмыстарын қорытындылау жөніндегі тапсырмасына сәйкес Алматы қаласындағы Ғылым ордасында “Әліпбиді жетілдіру жұмыстарын қорытындылау бойынша ашық талқылау отырысы өтті. Талқылауға қазақ әліпбиін латын графикасына көшіру жөніндегі Ұлттық комиссия мүшелері, білім-ғылым мекемелерінің мамандары, жас ғалымдар, докторанттар, мемлекеттік органдарының басшылары мен тіл мәселесіне жауапты мамандар, үкіметтік емес ұйымдар мен БАҚ өкілдері қатысты.  Ашық отырыста мынадай сұрақтар талқыланды:        Талқылаудың мақсаты жоғарыдағы ұсыныстар бойынша ортақ пікірге келу.  Алғаш болып сөз алған танымал түрколог, профессор Юлай Шамиль Оглы кириллицаның ерекшеліктерін латын қарпіне көшірудегі маңызын көріп тұрмағанын айтты. Әкімдік атынан сөз алған Бақыт Әбиірұлы 3-4 дыбыс пен 3-4 әріп дауы арасында бір шешімге келе алмағандықтан да бүгінгі талқылау ұйымдастырылып жатқандығын айтты.   Филология ғылымының докторы, профессор Әлімхан Жүнісбек алфавиттегі ҚК, ҒГ дыбыстарының орны КҚ, ГҒ дыбыстарының орны ауысса екен деген ұсыныс айтты. Белгілі ғалым арнайы берілген сұрақтар ішінен 7-сұраққа тоқталды.     Ал академик Асқарбек Құсайынов талқылауға берілген сұрақтарға қысқаша жауап берді.     Осыдан соң сөз алған профессор Анар Салқынбай әл-Фараби университеті тіл мамандарымен отырып бір тоқтамға келген ұсыныстарын жеткізді.   Сөз соңында А.Байтұрсынов атындағы Тіл білімі институтының директоры Ерден Қажыбек бірқатар дыбыстарды қайта таңбалау және W дыбысын қазақ латын әліпбиіне енгізуді дауысқа салды. 1. W дыбысын дауыссыз деп алып, қазақ латын әліпбиіне енгізуді ғалымдар бірауыздан қолдады. 2. Жұп дыбыстар Ы,І-ні бір таңбамен, яғни Ы-ны І-мен, І-ні İ-мен белгілеуді де ғалымдар қолдады. І Орфографиялық, Әдістемелік, Терминологиялық және IT-cүйемелдеу жұмыс тобының бірлескен отырысында мақұлданған ЖЕТІЛДІРІЛГЕН ӘЛІПБИ  
