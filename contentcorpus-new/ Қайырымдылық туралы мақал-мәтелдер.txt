 Он адам жүрген жерде із қалады, Жүз адам жүрген жер – соқпақ, Мың адам жүрген жерде жол қалады.***Жұмсақ ағаш құртқа жем,Жұмсақ адам жұртқа жем. ***Жақсының соңынан көп ереді, Жаманның соңынан шөп ереді.  ***Адамгершілікке арналған үш сауап бар: Шөлге құдық қазған бір сауап, Өзенге көпір салған бір сауап, Жолға ағаш еккен бір сауап. ***Біреу – біреуге сүйеу. ***Жақсының айтқаны келмейді, Жаманның сандырағы келеді. ***Басыңа іс түссе, Жақсы көмек етеді,Жаман күліп кетеді. ***Жақсылыққа жақсылық,Әр кісінің ісі. Жамандыққа жақсылық, Ер кісінің ісі.  *** Жақсыға қылған жақсылық Өміріңде тозбайды. Жаманға қылған жақсылық Бір күнгідей болмайды. *** Қайыр қылсаң, бүтін қыл.***Жақсылық қылсаң, жасыр,Жақсылық көрсең, асыр.***Жамандықты көп қуғанБір бәлеге жолығар.Жақсылықты көп қуған,Бақ дәулетке молығар.***Кең болсаң, кем болмайсың. *** Жамандық пайда етпейді,Жақсылық зая кетпейді. ***Мейірімділік жүректен,Мейірімсіздік білектен. 
