"Назарбаев Зияткерлік мектептері" дербес білім беру ұйымы "Жаңа заманның жаңғырған мектебі" атты республикалық журналистік байқау жариялайды. Байқаудың мақсаты Байқаудың мақсаты – қазақстандық жиырма бірінші ғасыр мектебіне ақпараттық қолдау көрсету:  отандық және халықаралық үздік тәжірибелерді үйлестірген инновациялық мектептер құру, білікті мұғалімдер мен ұжымдардың кәсіби жетістіктерін еліміздің орта білім беру жүйесіне енгізу, қазақстандық мектептерді жаһандық білім кеңістігіне енгізу. Байқауға 2017 жылғы 1 маусым және 2018 жылғы 1 маусым аралығында қазақстандық және шетелдік БАҚ-та жарияланған талдамалық материалдар қабылданады. Қазылар алқасы • Александр Тараков – Қазақстан Республикасы Президентінің жанындағы «Қоғамдық келісім» РММ директоры; • Бауыржан Омаров – Қазақстан Республикасы Президенті Баспасөз хатшысының орынбасары; • Сабит Малдыбаев – «Казахстанская правда» республикалық газеті бас редакторының орынбасары; • Айдос Турысбек – «Хабар» агенттігінің бас продюсері; • Мира Алипинова – «Назарбаев Зияткерлік мектептері» дербес білім беру ұйымының баспасөз қызметінің жетекшісі. Байқау қатысушылары Байқауға өңірлік, республикалық және шетелдік газеттер, сайттар, порталдар, радиокомпаниялар, телеканалдар мен ақпараттық агенттіктердің тілшілері, журналист-фрилансерлер қатыса алады. Байқауды өткізу мерзімі Бірінші кезең – материалдарды қабылдау  (2018 жылғы 21 мамыр – 15 маусым) Екінші кезең – қорытындылау (2018 жылғы 15 – 20 маусым) Үшінші кезең – жеңімпаздарды марапаттау (2018 жылғы 20 – 28 маусым) Жеңімпаздарды марапаттау Байқау қорытындысы бойынша он жеңімпаз бен бес лауреаттың есімі аталады. Барлық жеңімпаздар мен лауреаттар дипломдармен, бағалы сыйлықтармен және кәдесыйлармен марапатталады.  Байқауды өткізу тәртібі Байқауға әртүрлі жанрдағы материалдар – мақалалар, очерктер, сұхбаттар, талдамалық материалдар қабылданады (баспа материалдың көлемі 12 000 таңбадан аспауы тиіс). Материалдар қазақ, орыс және ағылшын тілдерінде қабылданады. Материалдар өңірлік, республикалық немесе халықаралық БАҚ-та жарияланған немесе эфирге шыққан болуы тиіс. Баспа материалдардың авторлары мақалалардың түпнұсқасын және скрин-шотын (жарық көрген күні, мақала атауымен бірге), Интернет жарияланымдардың – скрин-шотын және сілтемесін, радио және теле материалдарын – электрондық тасымалдағышта скрин-шотымен және сілтемесімен (БАҚ атауы, эфирге шыққан күні) жолдауы тиіс. Байқауға берілген материалдар рецензияланбайды және қайтарылмайды. Материалдар 2018 жылғы 15 маусымға дейін қабылданады. Байқау материалдары төмендегі мекенжай бойынша қабылданады: 010000, г. Астана, 31 көше, 37а, офис 316, «Назарбаев Зияткерлік мектептері» дербес білім беру ұйымының орталық аппараты, Корпоративтік коммуникациялар департаменті («байқауға» деген анықтаумен) немесе eleuova_a@nis.edu.kz электрондық поштасына жіберілуі тиіс. 
