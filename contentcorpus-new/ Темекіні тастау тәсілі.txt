 Темекі ағзаға қаншалықты зиян екенін біле тұра, қабындағы жан түршігерлік суреттер мен жазуларды көре тұра, бас тарта алмайтын адам көп. Біреу тастауға талпынады, біреу әдеттегіден азырақ шегуге әдеттеніп жүреді, біреу темекіге тәуелді болып, өзін темекі алдында тым дәрменсіз сезінеді. Болашақ балалары он екі мүшесі сау тууын ойласа, мүмкін, өзін шектей алар ма еді? Бірақ санасы сайрап тұрғанымен, ақылын пайдаға жарата алмайтын адам қаншама? Шынымен қойғысы келетін ниеті бар, бірақ өзіне әмір жүргізе білмейтін жан мына тәсілді қолданып көруіне болады. Бірнеше темекіні сүтке салып ылғалдандырады да, қайта кептіреді. Кепкен соң осы темекіні шегеді. Одан соң екінші рет темекінің бетін көре алмай кетесіз. Байқап көріңіз. 
