 Компанияның ресми сайтында берілген ақпаратқа орай, жаңа смартфондағы УК-тетік радиацияның деңгейін бірқалыпты бақылауда ұстайтын болады. Ал смартфондағы S Health қосымшасы өз иесіне пайдалы кеңестер беріп отырады. Егер корейлік компания шын мәнінде ультракүлгін сенсорлы смартфон жасап шығара алатын болса, онда Galaxy Note 4 әлемдегі УК-тетігі бар жалғыз смартфон болмақ. Соңғы ақпараттарға сүйенер болсақ, Galaxy Note 4 2,5 ГГц жиілікке (Galaxy S5 LTE-A смартфоны секілді) ие Qualcomm Snapdragon 805 немесе жаңа Exynos процессорларымен қамтылуы мүмкін. Оның дисплейі 5,7-дюймді диагональға ие болып, оперативті жадысы 3 Гбайт және қосалқы жадысы 32-Гбайт болады. Ал негізгі камерасы 16-Мегапиксель және алдыңғы камерасы 3,68-Мегапиксельмен фотоға түсіре алатын болады. Естеріңізге сала кетейік, Samsung өзінің жаңа аппаратының анонсын қыркүйек айының басында жасайды. Ал өнімнің өзі анонстан кейін сатылымға бірден шығады деп жоспарланған.   
