Евгений Александрович Моргунов (27.04.1927-25.06.1999) — актёр, КСРО Еңбек сіңірген әртісі (1978). Леонид Гайдайдың кинокомедиясындағы атақты үштіктің Бывалый бейнесімен танымал әртіс. Актер Александр Семенович Моргунов жанұясында дүниеге келген. Әкесіз өскен ол 14 жасында «Фрезер» зауытында жұмыс жасап, артиллерия снардятарына болванкаларды қайрайтын. 1943 жылы жас өнерпаз театр училищесіне қабылдасын деген өтінішпен Сталиннің атына хат жазады. Хатқа жауап келгеннен соң Моргунов Таиров атындағы театр училищесіне оқуға қабылданады. Бір жыл оқудан кейін ВГИК-тегі Сергей Герасимовтің актерлік факультетіне ауысады. 1948 жылы ВГИК-ті бітіреді. 1948-1951 жылдары "Киноактер" студия-театрының актері, 1951-1953 жылы академиялық Кіші театр (Малый театр) актері болып қызмет етіп, кейін қайта "Киноактер" театрына оралады. Александр Фадеевтің романының желісімен 1948 жылы түсірілген режиссер Сергей Герасимовтің «Молодая гвардия» киносындағы Стахович рөлі - Моргуновты танымал еткен ең бірінші актерлік жұмысы. 1950 жылдары актер тарихи-патриоттық бағыттағы фильмдерде ойнады. 1960 жылдары түсірілген  Леонид Гайдайдың «Самогонщики», «Пёс Барбос и необычный кросс», «Операция «Ы» и другие приключения Шурика», «Кавказская пленница, или новые приключения Шурика» фильмдеріндегі Бывалый образы арқылы актер көпшілік қауымның ықыласына бөленді.  Танымалдылық толқынында Моргунов Шолохов әңгімесі желісімен «Когда казаки плачут» картинасын түсіріп, өзінің режиссерлік қырын танытты. «Кавказская пленница» фильмінің түсірілімінде Моргунов пен Гайдай арасында түсініспеушілік тууының салдарынан кейінгі жылдары Моргунов фильмдерге тусуге сирек шақырылды. 1970-1980 жылдары актер эпизодтық рөлдерді төбе көрсетті. Алайда көпшілік қауым үшін ол Бывалый бейнесі сомдаған актер болып қалды. Евгений Моргунов өзінің шығармашылық сұранысқа иеленбегеніне қатты уайымдап, кеңес киноматография құрылымы жайлы жағымсыз пікірлер білдіріп жатты. Сахнадан тыс өмірінде ол әзілқой, айналасын думандатып отыратын жан болатын. Актер біршама жыл диабетпен ауырса да, ол алкогольді ішімдіктерге жақын болып, екі инфаркт пен инсультке шалдықты. 25 маусым 1999 жылы Моргунов Орталық Клиникалық ауруханада көз жұмды.  Евгений Моргуновтың әзілдері:  Актерлік жұмысы Режиссерлік жұмысы      1963 — Когда казаки плачут  
