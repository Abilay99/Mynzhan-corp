Алматы қаласының Төтенше жағдайлар департаменті таулы аймақ тұрғындарына дабылды ескертпе жасады. 9 ақпан күні Жамбыл, Оңтүстік Қазақстан облыстарында жауын-шашын (жаңбыр, қар), қарлы боран, тұман, көктайғақ болады. Солтүстік-батыстан солтүстік-шығысқа соғатын желдің жылдамдығы 15-20 м/с жетеді. Ауа температурасы 2 градус суық-3 градус жылылық аралығында өзгереді. Облысқа жақын жерлерде аяз 8 градусқа дейін барады. 10 ақпан күні Алматы облысында жаңбыр аралас қар жауады. 10-11 ақпан күндері таулы аймақтарда күшті бұрқасын, тұман, көктайғақ болады. Ауа температурасы 15 градусқа дейін салқындайды. Тау бөктеріне саяхатқа шықпау қатаң ескертіледі. Көлікпен ұзақ жолға шыққанда аса сақ болыңыздар!  
