Біз көп жағдайда неден һәм кімнен сақтану керектігін білмей жатамыз. Ұстаз бен шәкірт арасында өрбіген мына бір шағын диалог кімге болса да терең ой салары сөзсіз.  Бірде шәкірті ұстазынан: – Адамдарды қалай ажыратсам болады, кімге сенуге болады, ал кімнен сақтану керек? - деп сұрады. – Алдымен кімнен сақтану керек, соны айтайын, - деді ұстазы. – Ең момын деген адамнан сақтан! Алдыңда кім басын иіп, сені құшақтап тұрса, саған ерекше ықылас білдірсе – ең алдымен содан сақтан! – Бұл сонда қалай болғаны, тақсыр? - деп шәкірті таң қалды. – Ашықтап жіберіңізші! – Себебі, сені бірінші боп сатып кететін сол болады,- деді ұстаз күрсініп. – Енді кімге сенуге болады? Соны айтыңызшы,- деп сұрады шәкірті. – Кім сенің алдында өзін қарапайым ұстайды және қандай жағдай болса да тек шындықты айтады, соған сен. Сондай адамдар көмекке бірінші болып келеді! Сосын ұстазы: – Шын мойынсұну, әдетте байқала бермейді, сондықтан оны табу қиын болады. Ал егер тапсаң, ол сені еш уақытта сатып кетпейді, - деді. 
