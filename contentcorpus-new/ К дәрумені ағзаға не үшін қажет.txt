 Көпшілік К дәрумені жайлы естімеген болуы мүмкін. Ол А, С, Е және В тобының дәрумендері секілді танымал емес. Бірақ одан К дәруменінің ағза үшін маңызы жоғалмайды. К дәрумені – ағзаға қажетті құнарлы зат. Ол сүйектерді қатайтады, кальций және басқа да "құрылыс материалдарының" өндірілуіне ықпал етеді. Сондай-ақ К дәрумені – қанның ұю процесін бақылайтын маңызды элемент. Оның екі түрі бар: К1 және К2. Оның біріншісі өсімдік өнімдерінде болса, екіншісі жануар өнімдерінде болады.   Кальций сүйектерге қажет болғанмен, қан тамырларына зиян. К2 дәрумені кальцийдің күретамырға жиналып қалуын болдырмайды.   Остеокальцин ақуызы – тісті тісжегіден және басқа да зақымдардан қорғайтын басты зат. Ал ол ағзада тек К дәруменімен бірге іске қосылады.  Уақыт өте сүйектер өзінің бейорганикалық заттарының бір бөлігін жоғалтып, әлсіз бола түседі. Егер К дәрумені жеткілікті мөлшерде болса, ағза кальцийді белсенді түрде синтездейді. Сондықтан сүйектер қатайып, сыну қаупі азаяды.  Әрине, К дәруменін биологиялық белсенді қоспалар (БАД) түрінде қабылдауға болады. Бірақ кез келген дәруменді тағамнан алған жөн. К дәрумені – майда еритін дәрумен, яғни ол ағзаға сіңу үшін міндетті түрде майлар керек. Мысалы, К дәруменіне бай асжапырақ (шпинат) жесеңіз, оған майы бар өнім қоспайынша дәрумен ағзаға мүлдем сіңбейді.  - Қырыққабат; - Асжапырақ; - Шалқан; - Брюссель қырыққабаты; - Брокколи; - Қасқыржем (спаржа); - Салат; - Соя; - Асқабақ; - Балқарағай жаңғағы; - Қаражидек. К дәруменіне бай тағамдар құрамында омега-3 немесе омега-6 майлы қышқылдары бар өнімдермен бірге жақсы үйлеседі және дұрыс сіңеді. 
