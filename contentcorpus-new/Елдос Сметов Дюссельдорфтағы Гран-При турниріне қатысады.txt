Дзюдодан 24-26 ақпан күндері Германияның Дюссельдорф қаласында Гран-При турнирі өтеді. Халықаралық бұл додаға Қазақстан құрамасы сапында 17 дзюдошы қатысады. Олардың қатарында Рио Олимпиадасының күміс жүлдегері Елдос Сметов те бар. 11-12 ақпан күндері Парижде өткен Гран-При турниріне Қазақстан атынан 5 дзюдошы қатысқан еді. Алайда олар жүлделі орыннан көріне алмаған-ды. Сондай-ақ, ол жарысқа Елдос Сметов қатыспаған болатын. Нәтижесінде IJF рейтингінде бірінші орыннан төртінші орынға төмен сырғыған еді.   Қазақстан құрамасының құрамы: Ерлер: 60 келі: Елдос Сметов, Бауыржан Жауынтаев  66 келі: Азамат Мұқанов, Ғұмар Қырғызбаев  73 келі: Жансай Смағұлов  81 келі: Азиз Қалқаманұлы, Қажымұқан Өтеулиев  90 келі: Даулетхан Жақыпов  100 келі: Айбек Серікбаев  +100 келі: Ержан Шынкеев, Еламан Ерғалиев Қыздар:  52 келі: Айкүнім Түйтекова  63 келі: Мариян Урдабаева  70 келі: Ділбəр Өмірəлиева, Жанар Қашқын  78 келі: Альбина Амангелдиева  +78 келі: Гүлжан Исанова  
