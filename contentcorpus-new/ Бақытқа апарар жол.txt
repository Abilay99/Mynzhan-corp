 Адам баласы бақытты болуы үшін қолдан келгенін аямайды. Ақшамен бар мәселесін шешеміз деп, адам жанын жаралайтын жаман істерге де барады. Өз бақытын өзгеден іздеуі де мүмкін. Есіңізде болсын: адам өз бақытын өзі жасайды және бақытты болу үшін әрекет жасайды. Адамның бақытына тек кездескен адам ғана әсер етеді. Ал бақытқа апарар жол — адамдарға деген жақсы көзқарасыңыз бен сеніміңіз ғана. Сондықтан бақыттың кілті өз жүрегіңізде.Бақытқа апарар жолды іздейтін боларсыз. Ендеше төмендегі кеңеске құлақ түріңіз:  • Өзгенің мінін көргенше, өз мініңізбен күресіңіз. • Адамдарға сыйлы болыңыз, бірінші болып саулық сұраңыз. • Жақын жандарыңызға сыйлық беруді ұмытпаңыз.• Ішкі жан дүниеңізге көбірек көңіл бөліңіз. Сырты бүтін іші түтін дүниеден аулақ болыңыз. • Бар қиындығыңызды айтып шағымдана бермеңіз. Тыңдайтыны — тек ата-анаңыз. Ұғынып түсінетіні — жүрегіңіз. • Таң шуағы атқаннан бастап, қолыңызды жоғары көтеріп, үш рет "Мен Сұлумын!" деп нық сеніммен айтқаныңыз жөн. Тек шын жүрегіңізбен сеніммен айтыңыз.• Әрдайым күліп жүріңіз. • Жолым болмады деген сөзді адамдардың көзінше айтушы болмаңыз. • Ең басты байлық — ол сіздің денсаулығыңыз. Осыны ұмытпаңыз.• Бақыт-та уақытша болуы мүмкін, бастысы жаныңыз ауырмасын. Дереккөз: anabol.kz 
