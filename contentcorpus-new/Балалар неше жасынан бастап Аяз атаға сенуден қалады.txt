Бала кезіңізде Аяз атаға сендіңіз бе? Жаңа жыл келсе сыйлық күтетін бе едіңіз? Бұл сұрақтарға қазіргі Жаңа жылды тойлап өскен жастар жауап бере алса керек. Жаңа жыл – балалар үшін ерекше мереке. Көптен күткен сыйлықтарын алып мәз-мейрам болады. Тіпті балалар түгіл, ересектердің өзі келер жылдан жақсылық күтетіні жасырын емес. Бала кезінде көбі Аяз атаның барына сенсе керек. Есейе келе сыйлық алу да сиреп, ақ сақалды шал танысыңа ұқсай бастайды. Ұқсап қана қоймайды-ау, қылықтары мен дауысы да айнымайды. Бір жылы кім екенін тани бастайсың. Осылай-осылай "бұл кісіге" деген сенім жоғала бастайды. Жуырда ақын әрі журналист Марғұлан Ақан әлеуметтік желісінде "Аяз атаға" хат жолдапты. 25 жастағы жігіттің жазбасы қызық-ақ.  - деп басталады хат басы. "       ! - деп хатын тәмамдаған. Бұл жеке автордың пікірі. Мұнымен келісу немесе оған қарсы ой айту өз тарапыңыздан болсын. Қазақтың танымында ертеден келе жатқан Қыдыр ата да бар. Халқымыздың мифологиялық түсінігі бойынша 21 наурыз түні даланы Қыдыр ата аралайды.  Қыдыр –  адам бейнелі "әулие", адамзатқа "қамқоршы", "дәулет" беруші. Қыдыр ата ол мұсылман халықтарына тән. Ол - бүкіл халықтың қамқоры, оларға жақсылық жасаушы, ырыс, құт, несібе әкелуші, бақыт, береке, өмір сыйлаушы қасиет иесі, кемеңгер, әулие, көріпкел, жарылқаушы қарт. Ол Ұлыстың ұлы күнінде әр елге келіп, әр шаңыраққа соғып батасын береді. Иә, біздегі Қыдыр ата жайлы түсінігіміз осындай. Ал Аяз ата түсінігі аты айтып тұрғандай  аяздың, суықтың, қыстың билеушісі саналады. Оны кей елдер Санта Клаус деп те атайды. Ол – адамдар Жаңа жыл мерекесін тойламай жатып пайда болған кейіпкер деп айтылады. Осыдан сандаған жыл бұрын ежелгі адамдар өлген адамдардың рухы тайпаларын жаман нәрселерден аман сақтап қалады деп сенген. Осыған орай отбасы мүшелері оларға алғыс ретінде аздаған сыйлықтар дайындаған-мыс.    Сіз Аяз ата деген кейіпкер екенін қанша жасыңызда білдіңіз? Айта отырыңыз. Жуырда Эксетер университетінің зерттеушілері Аяз атаға қатысты сауалнама жүргізіпті. Оған 1 000-нан аса ерікті қатысқан.   Аяз атаға балалар 5 жасында көп сенеді екен. Өсе келе балаларда сыйлық тарқатушы жанға күмән көбейе бастайды. Көп жеткіншектер 8-9 жасында Аяз ата кейіпкер екенін ұғынады. Балалар Аяз ата жоқ екенін ата-аналарының қателігінен кейін біледі екен. Мәселен сауалнамаға қатысушылар арасында түрлі қызықты оқиғалар баяндалған. Бір бала Аяз ата мен өз атасының қолтаңбалары бірдей екенін аңғарып, күмәні артқан. Енді бір балаға сыйлық бергенде бағасы жазылған қағазды жұлуды ұмытып кеткен. Ал сіз Аяз атаны күтесіз бе, жас оқырман? 
