Бүгін Қазақстан кәсіпқой футбол лигасының кеңсесінде ел кубогы жартылай финалының жеребесі тартылды, - деп хабарлайды Vesti.kz сайтының қазақ бөлімі. Жеребе қорытындысы бойынша Шымкенттің "Ордабасы" командасы Алматының "Қайратымен" ойнайтын болды. Ал екінші жұптағы ойында "Шахтер" мен "Атырау" кездеседі. Жартылай финалдан финалға жолдама алған командалар екі кездесу қорытындысы бойынша анықталады. Командалар арасындағы бірінші ойындар 24 мамыр күні, ал қарымта кездесулер 21 маусымда өтеді. 
