 Неміс психологтары ерлер мен әйелдердің бірдей іс-әрекетін адамдар қалай саралайды деген зерттеу жүргізіпті. Зерттеу барысында қызметтегі жәйттар қарастырылды. Психологтардың тұжырымы бойынша ерлер бірдей жәйттардағы әйелдердің іс-әрекеттерін кемшілік деп санаса, өз іс-әрекеттерін абырой деп санайды екен. Мысалы: - телефонмен ұзақ сөйлесуді ерлер маңызды шаруа жайлы әңгіме деп есептейді, ал әйелдердің бұл іс-әрекетін телефонмен өсек айту деп қарастырады;  - егер ер адам жұмыстан кеш қайтса – маңызды шаруаларды бітіріп, клиенттермен кездесті деп есептеледі, ал әйел адам дүкен аралады, ақша құртты және т.с.с. оғаш ойлар келеді;  - қарсы жыныстағы әріптестер ұрсып қалса, онда ер адам өз пікірін екпінмен жеткізіп жатыр деп есептеледі, ал әйел – жай ғана бетбақ;  - егер екеуі де айғайласып жатса, онда ер адам қайратты және қайсар, ал әйел адамды мұндай жағдайда агрессиялы дейді; - егер екеуі де бейберекет киінетін болса, онда ерлер жайлы: оған киімнен бұрын жұмыс маңызды дейді, ал әйелді салақ дейді. Неміс психологтарының ұйғарымы: егер әйел адам тартымды және сәнді киінетін болса ғана оның тағы басқа құндылықтары бар деп есептеледі. Шынайы теңдік жайлы айту орынсыз, тіпті ер мен әйел бірдей жұмыс атқарса да.  Дайындаған: Анар Мұстафина 
