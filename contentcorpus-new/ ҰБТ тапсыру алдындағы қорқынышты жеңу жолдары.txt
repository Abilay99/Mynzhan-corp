 11-сынып оқушылары мен ата-аналарын толғандыратын жалғыз мәселе – ҰБТ десек, қателеспейтін шығармыз. Баласы, баласына қосылып ата-анасы «Қалай болар екен? Не күтіп тұр?» деп жыл бойы үлкен үрейде жүреді. Сынып жетекшілері мен пән мұғалімдері шәкірттерін биіктерден көргісі келеді. Бұл да сіздер үшін үлкен жауапкершілікті жүктейді. Шын мәнісінде ҰБТ - 11 жылғы алған білімді саралау ғана. Әрине кейде күтпеген жағдайлар да болып жатады. Үздік оқыған оқушы төмен балл алып, керісінше нашар оқитындардың бағы жанып, грантқа түсіп кетіп жатады.  Біріншіден, бала ата-анасымен ҰБТ-ны тапсыра алмай қалған не төмен балл алып қалған жағдайды талқылау керек. Кейбір ата-ана баласын қайрау үшін «қалайда грантқа түсесің!» деген шарт қояды. Екіншілерінің ақылы жоғары оқу орнына түсіруге қаражаты жоқ. Немесе шетелге демалып келуге, машина алып беруге уәде етеді. Қалай дегенде де, ата-ананың ниеті түзу. Баласына барынша көмектескісі келеді. Баласының жоғары мақсатқа, кезінде өзіне арман болған дүниеге жеткенін қалайды. Екіншіден, күн тәртібін дұрыс құрып, күндіз-түні бас көтермей дайындалу адамды әлсіретеді. Сондықтан тамақты мезгілімен ішіп, ұйқыны қандырып жүрген жөн. Үшіншіден, дұрыс, жүйелі дайындалған абзал. Мұғалімдермен, бұрынғы бітіріп кеткен оқушылармен ақылдасып, ең оңтайлы тәсілдерді таңдап алу керек. Төртіншіден, қажетті әдебиеттерді сатып алу керек: тапсыратын пәндерге байланысты анықтамалықтар, тест жинақтары, сызбалар, оқу құралдары. Бесіншіден, өзіңізді позитивті көңіл-күйде ұстауға тырысыңыз: ҰБТ қорытындысы сәтті аяқталып, тізімде аты-жөніңіздің тұрғанын үнемі елестетіп жүріңіз. Алтыншыдан, тамақ рационында нәрлі, дәруменді тамақтардың болғаны да күш-қуат береді. Кофе сияқты сергіткіш сусындарды іше беру денсаулыққа зиянды әсер етуі ықтимал. Жетіншіден, материалдарды жаттамай, түсініп оқуға тырысу қажет, себебі кейде логикалық сұрақтар да кездеседі.   Оқи отырыңыз: Біздің болашағымыз неге тікелей оқумен байланысты? Мамандығым – мақтанышым Жақсы оқығым келеді десеңіз #2 Жақсы оқығым келеді десеңіз Үлгеріміңізді жақсартқыңыз келсе... Есте сақтау қабілетіңізді жақсартқыңыз келсе 
