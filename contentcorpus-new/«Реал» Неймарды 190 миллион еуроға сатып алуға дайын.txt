«Реал» басшылығы «Барселонаның» шабуылшысы Неймарды 190 млн еуроға сатып алуға дайын. Мұндай қомақты соманың төленетіндігіне қарамастан, әуелі Неймарды мадридтік команда үшін ойнауға көндіру керек, − деп хабарлайды Marca. Бұл үшін оған ай сайын өте жоғары жалақы төлеп, команда футболшыларының арасынан ерекше мәртебе беруге тура келеді. Ал егер болашағынан зор үміт күттіретін Неймар «Реал» үшін өнер көрсетуге келісімін берсе, онда бұл командадан Криштиану Роналду, Гарет Бэйл немесе Карим Бенземаның біреуінің кетуіне тура келеді. Дереккөз: 24.kz 
