Денедегі қал қай жерге орналасуына қарай адамдардың мінез-құлқы, болашақ тағдыры хақында неше қилы жормалдар, пайымдаулар айтылады. Егер денеде неғұрлым қал көп болса, мән-мағынасы да соғұрлым мол әрі алдын ала жасалатын болжамдар шындыққа жиі үйлесіп жатады. Дөңгелек қал – бақытты тағдыр кепілі. Сопақ, созылыңқы қал – сәтсіздік белгісі. Түсі шымқай қара болса,одан да жаман. Енді қалдардың дененің қай жеріне орналасуына орай қалыптасқан ұғымдарға келейік: Оң жақ шеке – даңқ пен абыройға бөлейтін ақыл-ой. Сол жақ шеке – күтпеген қылық, дәрменсіздік. Көздің қапталында – салмақты мінез,сенімділік және ұқыптылық,құнттылық. Қастың оң жағы – бақыт, бәлкім ерте үйлену. Сол жағы – қиыншылық, күрес. Құлақтағы – қатыгездік. Оң жақ беттің шеті – бақыт,әсіресе некелік өмірде. Сол жақ беттің шеті – тауқымет, күйзеліс,тыпырлау. Бет сүйекте – табыс, жол болу, махаббатқа жету. Ауыз маңы – бақыт, сезімталдық. Бұғақтағы – денсаулықтың кемтарлығы. Мұрындағы – үлкен сәттілік, жыныстық мол қайрат. Тамақтағы – некемен қоса келетін бақ, атаққұмарлық, мақсатқа жету. Мойындағы – көптеген мақсаттың орындалуы, кейбір үміттің аяқталмауы, алғашқы кездердегі сәтсіздіктің, бірақ түптің түбінде мерейдің үстем болуы. Білектегі – мұратқа жеткізетін табиғи қабілет. Оң қолдағы – сәттілік. Сол қолдағы – қаржыдан қысылу. Иықтағы қиын – қыстау, күрделі уақыттар. Көкіректің сол жағы (еркектерде) – сәттілік пен бақыт. Әйелдерде – қызу қандылық. Арқада – адалдық, тазалық, мырзалық, сонымен қоса менмендік, өзімшілдік. Егер мең арқаның төменгі жақтарында болса, сезімталдық пен болар-болмасқа ыңылдап, жыламсырай беруге бейімдік. Қабырғаның оң жағы – қорқақтық, ерігушілік, дарақылық, езбелік. Сол жағы – дәл солай, тек өзіне ептеген сын көзбен қарау. Белде – дені сау, күшті балалар болуы. Санның оң жағы – қайырымды мінез, байлық, отбасындағы бақыт. Сол жағында – жалғызіліктік, бәрінен айырылу, жарлылық. Оң жақ тізе – бейқам, шалқағай неке, қаржыны ұстай алмау. Сол жақ – беймазалық,тынышсыздық. Аяқтағы – тасып-төгілетін күш-жігер, асқан еңбекқорлық. Оң аяқтың табанында – сапар шегуге құштарлық. Сол табанда – сезімталдық, сергектік. Оң аяқ пен сол аяқта – жалқаулық. Дереккөз: anabol.kz 
