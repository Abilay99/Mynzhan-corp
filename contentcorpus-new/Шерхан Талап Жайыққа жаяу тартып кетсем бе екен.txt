Құрметті жырсүйер қауым, бүгін біз сіздерге жас ақын Шерхан Талаптың жаңа өлеңдерін ұсынбақпыз. Кеше ғана Алматыға аяқ басқан балаң көңіл жас ақын бір жыл ішінде талай жетістікке жеттті. Батыстың қаймағы бұзылмаған ақындық мектебінен тәлім алған Шерхан бүгіндері Алматы ақындарының да тобырында топ жарып келеді. Қадыр ағаның қаймықпаған қара өлеңінен жырдың өміріне сарқылмас азық жинаған жас ақын қаламын тыныш қояр емес. Қатарынан озық жүрген Шерхан Талаптың талабына нұр жаусын дей отырып, жыр дәптеріне үңіле кетейік! Театрға бару керек...Театрға бару керек... жалғызбын...Іздеп жүрмін жүзі сұлу, жанды ізгі.Маған қиын ұқсамаса Гүліме,Білегінен ұстап кету әр қыздың...Театрға бару керек... жүдеумін...Қарашы енді сағыныштың үдеуін.Жалғызыма ұқсап кетті бір ару,Ойға мас боп отырғанда түнеу күн.Театрға бару керек... мұңды арман –Жүргімде жазылмаған жыр қалған...Жанымызды бір тазартып алайық,Дүниенің боқтығына былғанған.Театрға бару керек ұдайы,(Қорғансызға жар болсыншы Құдайым.)Лас өмірде жұбанатын не қалды?Шырмалайық басқа әлемде шынайы.Театрға бару керек ұғынып,Күрең күндер өтіп жатыр құбылып....Әртіс жігіт әсерлетіп сөз айтса,Менің ішкі әлемімнің сырын ұқ.Театрға бару керек... бұла шақ...Бізде жұрттың бір қатарын құрасақ.Тек екеуміз драмаға ду күліп,Тек екеуміз комедияға жыласақ...Театрға бару керек жұп болып,Жанарыңа мөлдірген шық толып.Ырыс тұңған шаңырақ қой киелі,Кетер бәлкім басымызға құт қонып. *****   
