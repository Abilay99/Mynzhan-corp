Танымал футболшы Самат Смақов «Ақтөбе» клубының қатарын толықтырмақ. Бұл туралы клубтың бас директоры Дмитрий Васильев фейсбук желісіндегі жеке парақшасында хабарлады. - Біздің капитан Самат Смақовтың Ақтөбеден кеткенін Жаратушының өзі де қаламаған секілді. Келіссөздер жүргізіліп, футболшы «Ақтөбе» клубында ойнайтын болды. Қайта келіссөздердің жүргізілуіне қолайсыз ауа-райы да себеп болды. Клуб пен Самат арасындағы барлық сұрақтар өз шешімін тапты. Капитан клубпен Түркиядағы оқу-жаттығу жиынына аттанады. Футболшы мен клуб арасындағы келісімшарт бірінші оқу-жаттығу жиыны кезінде түзіледі. Ақтөбеліктерді Саматтың қайта оралуымен құттықтаймын! Ол клубты алға сүйрейтініне сенімдімін! Қайта оралуыңмен, Самат! – деп жазды Дмитрий Васильев. Айта кетейік, осыған дейін клуб пен футболшы арасында келісімшарт жүзеге аспағаны туралы ақпарат жарияланған болатын. 
