Ғ.Мүсірепов атындағы Қазақ мемлекеттік академиялық балалар мен жасөспірімдер театрында Қазақстан халқы тілдерінің XVІ республикалық фестивалі аясында көркемсөз оқу шеберлерінің Оралхан Бөкей атындағы ХVІ республикалық байқауы өтті.  Байқаудың негізгі мақсаты мемлекеттік тілдің қолданылу аясын кеңейту, тіл мәдениетін көтеру, көркем әдебиетті насихаттауды жандандыру, ел ішінен талапты, талантты жастарды іздеп табу және көркем шығармаларды оқып-үйрену мен насихаттауда жастардың ықыласы мен қызығушылығын арттыру болды. Байқауға еліміздің барлық облысы мен Астана және Алматы қалаларынан облыстық, қалалық байқаудан озып шыққан жеңімпаздар қатысты.  Байқауға қатысушылар Оралхан Бөкей шығармаларынан басқа елімізге белгілі, сөз өнерінің дамуына өзіндік үлес қосқан драматург, ақын-жазушыларымыздың кез келген шығармаларынан үзінді оқып, өз өнерлерін ортаға салды.  Шараның ашылу сөзі Қазақстан Республикасының Мәдениет және спорт министрлігі Тілдерді дамыту және қоғамдық-саяси жұмыс комитеті төрағасының орынбасары  берілді.  Байқауға қатысушылар проза, драмалық шығарма және мәнерлеп өлең оқу кезеңдері бойынша өзара сынға түсті.  Байқауға «Шалқар» радиосының бас редакторы, сатирик, жазушы, ҚР Президенті сыйлығының иегері  бастаған қазылар алқасы төрелік етті.   Байқау нәтижесінде өзінің үздік өнерімен ерекшеленген, Түркістан қаласының тумасы Бас жүлдеге ие болды.   Бірінші орынды Ақмола облысының атынан сынға түскен  еншілесе, 2 орынды  (Алматы қаласы) пен  (Солтүстік Қазақстан облысы) өзара бөлісті.  Жүлделі 3 орын маңғыстаулық  пен қостанайлық  бұйырды.  Жеңімпаздарға дипломдар мен бағалы сыйлықтар табысталды. Байқау соңында Оралхан Бөкейдің қарындасы, ҚР Ұлттық академиялық кітапханасы бас директорының орынбасары  байқауға қатысушыларға ризашылығын білдіріп, осы шараны ұйымдастыруға ұйытқы болған Қазақстан Республикасының Мәдениет және спорт министрлігі Тілдерді дамыту және қоғамдық-саяси жұмыс комитетіне алғысын жеткізді.  Автор: Нұржігіт Айдархан Сурет: ©Азамат Құсайынов 
