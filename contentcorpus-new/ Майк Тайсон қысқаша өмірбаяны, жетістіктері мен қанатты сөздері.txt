 Бүгін біз сіздерге кәсіпқой бокс тарихындағы ең танымал боксшылардың бірінен саналатын, аса ауыр салмақтағы әлемнің экс чемпионы Майк Тайсонның өмірінің кейбір тұстары мен бокстағы жетістіктері және оның айтқан қанатты сөздерін ұсынбақпыз. Ол келесі тұжырымдар бойынша аса ауыр салмақтағы әлемнің суперчемпионы атанды: WBC – 1986 жыл, 1987 ж, 1988 ж, 1989 ж, 1990 ж, 1996 ж. WBA – 1987 жыл, 1988 ж, 1989 ж, 1990 ж, 1996 ж. IBF – 1987жыл, 1988 ж, 1989 ж, 1990 ж.  Майк Тайсон әлі күнге дейін ешкім бұза алмаған бірнеше әлем рекордын қойды. Олар:  1) Аса ауыр салмақтағы ең жас әлем чемпионы – Тайсонның жасы небәрі жиырмада болған. 2) Аса ауыр салмақтағы әлемнің ең жас абсолютті (сол кездегі негізгі үш тұжырым бойынша) чемпионы – жиырма бір жасында. 3) Кәсіпқой рингке алғаш қадам басқаннан кейін аз уақыт аралығында ауыр салмақтағы титулдар мен абсолютті чемпион атағына қол жеткізген боксшы – Тайсонға бар болғаны сәйкесінше бір жыл, сегіз жарым ай және екі жыл, бес ай қажет болған.    Майк Тайсонның жойқын соққысы мен оның мызғымас қорғанысына байланысты халқы оны «Темір Майк» деп атап кетті.    Майк Тайсон Ислам дініне бет бұрғанға дейін өзінің отбасы секілді Христиан болған. Туылған жері: Бруклин, Нью-Йорк, АҚШ. Бойы: 178 см. Тайсонның кәсіпқой мансабы:   Алғашқы жекпе-жегі: 6 наурыз 1985 жылы, Соңғы кездесуі: 11 шілде 2005 жыл.   Барлығы 58 кездесу өткізіп, оның 50-ін жеңіспен аяқтаған (44 жеңісін нокаутпен ұтқан). 6 кездесуде жеңілген болса, 2 кездесу белгілі себептерге байланысты өтпей қалды.    Майк Тайсон қазіргі таңда кәсіпқой рингтен біржола кетті. Оның себебін ол өзінің берген сұқбатында ринг пен қолғапты көргісі келмейтінін және жас шамасының жұдырықтасуға мүмкіндік бермейтіндігімен түсіндірді. Алайда ол әлі күнге дейін Голливуд режиссерлары мен әртүрлі шоулардың (бокс немесе ережесіз жекпе-жек кештері, т.б) арасында үлкен сұранысқа ие. Майк Тайсонның өмірінен қызықты фактілер:   Майк әлі күнге дейін кәсіпқой мансабында ең көп қаражат тапқан боксшы болып табылады. Ол өзінің 20 жылға созылған рингтегі спорттық ғұмыры жолында 500 миллион доллардай ақша тапса да, оны орнымен қолдана алмаған. Соның кесірінен қазір Тайсон АҚШ үкіметіне бірнеше миллион доллар қарыз. Майк Тайсон бокс тарихындағы ең жойқын соққы иесі атанған үш боксшының қатарына кірді.  Майк Тайсон Холифилдке қарсы екінші кездесуінде қарсыласының құлағын екі рет тістеп алды.  Кейін бұл оқиға қоғамда қызу талқыланып, ал оны ұтымды пайдаланған шоколад өндіруші бір компания Холифилдтың құлағы мен Тайсонның тісін өз өніміне жарнама ретінде пайдаланды.  Тайсон 2011 жылы сегізінші рет әке атанды. 2013 жылы өзінің автобиографиялық «Бүкпесіз шындық» атты кітабының тұсауын кесті. Одан бөлек, қазір Тайсон дәл осындай атаумен өмірбаянын баяндайтын театрландырылған көрініспен бүкіл АҚШ жерін гастрольдік сапармен шарлауда.   Майк Тайсонның әркездегі айтқан сөздерінен қысқаша үзінділер:   
