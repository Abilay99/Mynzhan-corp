 ***  бірде бір топ замандастарын мейрамханаға шақырып, сый жасап жатады. Орта тұсында граф Завадовский кіріп Пушкинге: - Александр Сергеевич, бұл мырзалығыңызға қарағанда әмияның қалыңдап, қалтаңа сыймай кеткен-ау шамасы, - деп қағытады. Сонда ақын: - Иә, сізден баймын. Өйткені, сіз ауыл-аймақтан ақша күтіп, зарығып-ақ бітесіз, ал менікі орыстың отыз екі әрпі аман болса болды, ағыл-тегіл, - деген екен. *** Бірде  өз атағын шағару үшін өлеңдер жазып, оларын Француздың белгілі ақыны  көрсетіп төрелігін айтуды сұрайды. Патша өлеңдерін мұқият оқып шыққаннан кейін ақын: - Ұлы мәртебелім, - дейді, - сіздің құдіретіңізге тағы да қайран қалып отырмын. Сіз ортанқол өлеңдер жазғыңыз келген екен. Сол мақсатыңызға жетіпсіз. ***  графологиямен айналысқанды, яғни адамның жазуына қарап мінез-құлқын, болашағын ажыратуды жақсы көрген екен. Бірде бір бикеш Бальзакқа оқушының дәптерін көрсетеді де, жазуына қарап, оның болашағы туралы айтып беруін өтінеді. - Сіз бұл баланың шешесісіз бе? - Жоқ. - Онда мен бар шындықты айта алады екенмін: бұл бала жеңілтек, жалқау әрі топас. Оның қолынан еш жақсылық келмейді. Бикеш ішек-сілесі қатып күледі де: - Бальзак мырза, сіз қалайша өз жазуыңызды танымай қалдыңыз? Бұл сіздің мектепте оқып жүргендегі дәптеріңіз ғой, - дейді. Сол күннен бастап Бальзак графологиямен айналысуын қойыпты. *** Атақты француз жазушысы жүз жасында бір жас сұлу қыздың қолынан түсіп кеткен желпігішін алып берем деп құлап қалыпты. Әлгі сұлу қыз қарт де Фонтенельге көмектесіп, демеп жатқанда: - Әй, қайран сексен жасым-ай, - деген екен. *** Бірде  бір жаңадан төселген ауқымды жолға шыға қалса, оның жиегіне көрнекті етіп былай деп жазып қойыпты: «Бұл жолмен жазушы Марк Твен жүріп өткен. Өту ақысы – он цент». Жазушы жол иесіне жолығып: «Көкетай, жолың жақында салыныпты. Мен болсам бұл жолмен әлі жүріп көргенім жоқ қой» дейді. Біраз күннен кейін жазушы әлгі жолға тағы да табан тірей қалса: «Бұл жолмен атақты Марк Твеннің өзі әлі жүріп өткен жоқ. Сіз бар-жоғы жиырма бес цент төлеп, ол кісіден бұрын өтесіз. Және ол жөнінде жазушының жаңа романынан оқи аласыз» - деп жазып іліп қойыпты. Оған Марк Твен: «Бұныңыз не, мен сіздің жол жөнінде жазған жоқпын ғой?!» дей кейиді. Келесіде өтіп бара жатса былай деп жазып қойыпты: «Біздің жолдың кереметтігін айтып жеткізуге әйгілі жазушы Твеннің өзі сөз таба алмай қиналғаны бар. Елу цент төлеңіз де, ғажап жол үстімен өте беріңіз». *** Түркімен ақыны ұзақ жолдан жаяу жүріп қатты шаршайды. Оны қуып жеткен бір қайырымды адам есегіне мінгестіріп алады. Сонда аз-кем тыныс алған Кемине: - Жұмақ дегенің алыс емес – небары есектің бойындай ғана биіктікке орналасқан екен ғой, - депті. Дайындаған: Нұржігіт Айдархан  
