Футболдан 2018/2019 жылғы маусымдағы Чемпиондар лигасының топтық кезеңі аяқталғанына да бір аптадан асты. Бүгін дауыс беру нәтижесі бойынша осы кезеңдегі ең үздік гол белгілі болды. Еуропалық футбол одағы қауымдастығының ресми сайты таратқан ақпарат бойынша Иван Ракитичтің голы үздік деп танылды. Футболшы бұл голын ағылшынның Тоттенхэм клубы қақпасына соққан. Сондай-ақ Криштиану Роналду, Мауро Икарди мен Усман Дембеленің голдары да үздік атануға үмітті болған еді.  Айта кетейік, Чемпиондар лигасының 1/8 финалындағы ойындары ақпан айында басталады. 
