"Барселона" Испания Суперкубогі үшін "Cтад де Танжер" стадионында болған ойында Севильяны 2:1 есебімен жеңді. Ойынның 9-минутында Севилья тарапынан Сарабия есепті ашса, бірінші таймның бітуіне 3 минут қалғанда Пике есепті теңестірді. Ойынның 78-минутында каталониялықтарға жеңіс сыйлаған Усман Дембеленің алыстан қайшылап тепкен соққысын Севилья қақпашысы қайтара алмады.   Ойынның 91-минутында айып алаңы ішінде тәртіп бұзылып, Барселона қақпасына пенальти белгіленді. Оны севильялықтар пайдалана алмады. Бен Йеддердің тепкен добын тер Штеген еш қиындықсыз қайтарды.  "Барселона" өз тарихында осымен 13-ші рет Испания суперкубогін жеңіп алып, бұл жағынан көш бастауды жалғастырып келе жатыр. Ал, оның Ла-лигадағы нөмірі бірінші қарсыласы "Реал Мадрид" бұл кубокті өз тарихында 10 рет жеңіп алған.   "Севилья" – "Барселона" - 1:2 (1:1)Голдар: Сарабия, 9 (1:0). Пике, 42 (1:1). Дембеле, 78 (1:2)."Севилья": Вацлик, Кьер, Серхио Гомес, Меркадо (Бен Йеддер, 85), Хесус Навас, Банега, Меса, Васкес, Сарабия (Алейш Видаль, 71), Эскудеро, Муриэль (Андре Силва, 60)."Барселона": тер Штеген, Семеду, Пике, Лангле, Жорди Альба, Дембеле (Видаль, 86), Бускетс, Артур (Коутинью, 53), Рафинья (Ракитич, 46), Суарес, Месси.Ескерту: Бускетс, 16. Васкес, 24. Меса, 69. тер Штеген, 90. Лангле, 90+2. Алейш Видаль, 90+4.Төреші: Дель Серро Гранде (Испания). 
