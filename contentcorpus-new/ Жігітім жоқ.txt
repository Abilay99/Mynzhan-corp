 Жігіттердің көңілінен шығу үшін қандай болу керек? Бой десе бойыңыз, ой десе ойыңыз бар, сұлу, ақылды, мейірімді, ақкөңіл арусыз. Сізді адал дос, тәрбиелі қыз деп таниды. Бірақ жалғызсыз. Неге? Ғалымдардың айтуынша, жігіттерге ұнамайтын қыздардың белгілі бір түрлері бар екен. Сіз солардың арасында емессіз бе? Тексеріп көрелік.  Сөзсіз, "үйленемін" деген ниеттері бар жігіттер аз емес. Алайда көрінген жігітке тиюге даяр қыз кімге ұнасын? Аяулы жар атану әрине, үлкен бақыт. Бұл әр қыздың бала шақтан келе жатқан асқақ армандарының бірі. Алайда оны паш етіп, бәріне айтып, кез келген жігіттен болашақ жарыңды көру сырттан қарағанда оғаш көрінеді.  Өте ақылды, өз ісінің шебері, талай жетістікке жеткен қыз - осы емес пе нағыз арман? Алайда жігіттерге керегі бұл емес екен. Мансап сіз үшін өте маңызды мәселе болса да, бұны жігітке көрсетпеген абзал. Жұмысыңызбен қатар, үй шаруасында да шебер екеніңізді байқатыңыз.  Бар уақытын телефонмен сөйлесіп, отырыстан-отырысқа жүгіріп жүріп, қоғамдық желілерді күніне мың рет тексеретін болсаңыз, жігіт сізді бар әлемге қызғана бастайды. Әр нәрсеге бөлек уақыт бөлген абзал.  Кез келген сұраққа жауабыңыздың табылуы шарт емес. Тек өмірлік ұстанымдарыңыз, маңызды мәселелерге көзқарасыңыз нақты болуы керек.   Сауалнамаға қатысқан жігіттердің 98%-ы өзімшіл қыздарды жек көретінін айтты. Жігіттер, сіздерге тағы қандай қыздар мүлдем ұнамайды? Дайындаған: Сания Аринова  
