 Қазақстан кәсіпқой футбол лигасының кеңсесінде ел кубогының жеребесі тартылып, 1/8 финалда бір-біріне қарсылас атанған клубтар белгілі болды. 1/8 айналымға премьер-лиганың 12 клубы мен іріктеу кезеңін сәтті өткізген "Алтай", "Академия Оңтүстік", "Ақсу" және "Каспий" командалары қатысады. Жеребе қорытындысы:  "Каспий" - "Қайрат" "Алтай" - "Астана" "Тараз" - "Шахтер" "Академия Оңтүстік" - "Қайсар" "Ақтөбе" - "Ертіс" "Оқжетпес" - "Ордабасы" "Атырау" - "Жетісу" "Ақсу" - "Тобыл" 1/8 финалдағы ойындар 10 сәуір күні өтеді. Ширек финалға шыққан клубтар бір ойын қорытындысы бойынша анықталады. Негізгі уақытта жеңімпаз анықталмаса, онда 2 қосымша тайм (15 минуттан) беріледі. Бұл кезеңде де командалар тең түссе, пенальти сериясы белгіленеді. 
