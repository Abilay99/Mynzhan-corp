Петр Момонов — орыстың әйгілі әртісі, ақын, музыкант. Ол қалың көпшілікке «Шапито-шоу» философиялық кинокомедиясы арқылы жақсы таныс. Бүгін біз сіздерге Петрдің өмірлік ұстанымына айналған ой-пайымдарын назарларыңызға ұсынғымыз келіп отыр. * Әңгімелесушіңіздің көзіне тура қараңыз. * «Мен сені сүйем» деп, толық сенімді болмасаңыз да жиі айтыңыз. * Ешкімді ренжітпеңіз және ешкімге ренжімеңіз. * Әрқашан жаныңызға жақын әуендерді тыңдап, сүйікті әншіңіздің ән кешін жіберіп алмаңыз. * Ешқашан ешкімге ұрыспаңыз, талғамын талқыға салмаңыз. * Күлімсіреп ұйықтаңыз. * Достарыңызды туған күнімен құттықтауды ұмытып кетпеңіз. * Құдайға ғана құлшылық қылыңыз. * Түкке тұрғысыз адамдарға уақытыңызды құртпаңыз. * Тума-туыс, ағайын-бауырларыңызға сыйлық жасаудан жалықпаңыз. * Ата-анаңызға жиі хабарласып тұрыңыз. * Өмір курорт емес екенін естен шығармаңыз. * Күлкіге қалам деп қорықпаңыз. * Ғашығыңызды ойлаңыз. * Білгеніңізді білмегендерге үйретіңіз. * Сақал өсірсеңіз қырынып, жоқ болса өсіріп көріңіз. * Күні-түні теледидар қарамаңыз. * Өзгелердің өзіңізге қамқор болуына мүмкіндік беріңіз. * Қандай жағдай болса да, әділ шешім қабылдаңыз. * Өзіңіз шын сүйетін адаммен ғана бірге болыңыз. * Өлімнен қорықпаңыз, бірақ жақын адамдарыңызды жоғалтудан сақтаныңыз. * Балаларды қатты жақсы көріңіз. * Өз-өзіңізге сеніңіз. * Ата-анаңыз бен дәрігерлерге ешқашан өтірік айтпаңыз. * Жеңіле де біліңіз. Өйткені өмір тек жеңістен тұрмайды. * Достарыңызды суретке түсіріңіз. * Өзге адамдардың ойын сынамаңыз. * Басқа адамдар жайлы теріс пікір айтпаңыз. Петр Момоновтың бұл қағидалары сізге қашанда көмектесетініне кәміл сенімдіміз. Ең бастысы естен шығармаңыз. 
