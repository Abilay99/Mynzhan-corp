Наурыз мерекесіне орай Алматыға ат басын әлемге әйгілі британдық әнші Софи Эллис-Бекстор бұрған болатын. Алматы қаласының мәдениет басқармасы мен Samsung Electronics компаниясының ұйымдастыруымен өткен мерекелік концертте әнші өнер көрсетіп, қазақстандықтарды жыл басы Наурызбен құттықтады. Концерт алдында әнші БАҚ өкілдерінің қатысуымен өткен баспасөз отырысына келіп, сұхбат берді.  Көп рахмет! Иә, мен Қазақстанға екінші мәрте келіп отырмын. Осыдан 3 жыл бұрын арнайы шақырумен жабық шарада ән айтуға келген болатынмын. Осы жолы Қазақстанға шақырту алғанда еш ойланбастан келісім бердім. Өткен сапарымда Алматыны аралаған емеспін, сондықтан да осы жолы қаланы бір аралап алсам деген ниеттемін.  Менің бар білетінім, бұл мереке қазақ  халқының жаңа жылы. Яғни, жыл басы. Жаңару, өркендеу, өсу мерекесі. Бұл күні баршаңыз демалып, мерекені кең көлемде атап өтесіздер.  Әрине, әр мереке өзінше қымбат қой. Бірақ, менің ең сүйікті мерекем – ол Жаңа жыл қарсаңында атап өтілетін Рождество мейрамы. Бұл мерекеде біз екі аптадай демаламыз. Мен үшін бұл мереке ерекше ыстық. Себебі, демалысты жақындарым мен жанұяммен өткіземін. Жолдасыма, балаларыма көңіл бөлемін. Оларға дәмді тағам мен тәтті бәліштерді пісіріп беремін.  Ет тағамдарын дайындағанды ұнатамын. Әсіресе, ет салынған орамаларды әзірлегенде алдыма жан салмаймын. Балаларым да қатты жақсы көреді.   Оооо, мені 16 жастағы қызға теңегендеріңізге көп рахмет! Айтарлықтай құпиям жоқ. Барлығы дұрыс тамақтану мен ұйқыға байланысты деп ойлаймын. Мысалы, мен бүгін түске дейін ұйықтап, ұйқымды қандырып алдым. Бары осы.  Белгілі бір стильді ұстанбаймын. Стилім әр түрлі десем де болады. Бірақ, ашық түстерді ұнатамын. Жылтыраққа қатты қызығамын. Сән әлемінде болып жатқан жаңалықтарды құр қалдырмауға тырысамын. D&G, Channel дизайнерлері ұсынған дүниелерді жаным сүйеді.  5-6 жасымда биге қызығып, «Өскенде балерина боламын» деуші едім. Менің анам телевизия саласында продюсер болып қызмет еткендіктен, мен оның жанында жүріп, өнерге жақын болып өстім. Бүгінде биші болмағаныма шүкіршілік етемін. Жасөспірім кезімде қолына гитара ұстаған әнші жігіттерді ұнататынмын. Уақыт өте келе қалауым орындалды. Мен музыкант-гитарист жігітке тұрмысқа шықтым.  Шынымды айтсам, «мына кісі менің идеалым» деп ешкімді айта алмаймын. Дегенмен, қатты құрметтейтін, үлгі-өнеге алатын жандар жетерлік. Олардың жақсы жақтарын көріп, сүйсінемін.   Барлығы қызығушылықтан басталды. Өзімді керемет жазушы деп айта алмаймын. Кейде өз жазғаныма өзімнің көңілім толмайды. Сондықтан да бұл менің жай ғана әуесім.  Иә, менің әндерімнің көбі дерлік махаббатқа қатысты. Сүйсіну, ұнату, ғашық болу. Меніңше, жүректен шыққан ән жүрекке жетеді. Бұл тақырып аясында ән айту жеткіліксіз. Менің ойымша, ол үшін ұлы сезімді бастан кешіру керек, сезім сүзгісінен өткізу қажет. Сонда ғана ән ажарлана түседі.  Өзгелерден еш айырмашылығы жоқ. Ел-жұрт қоятын талапты мен де қоямын деп ойлаймын. Тек міндетті түрде, апельсин шырыны болса екен деймін. Суық болмағаны абзал. Сосын бір ойларымды түртіп қою үшін қағаз бен қалам болса болғаны.  Жоқ, мен жанұялық бөлмені қажет етпеймін. Балаларыммен гастрольге көп шықпаймын. Сондықтан да концерт біткен бойда, дереу әуежайға кетіп, үйге қайтуға тырысамын.   Байқағанымдай, сіздердің басым көпшіліктеріңіз ағылшын тілін жетік меңгерген екенсіздер. Мен қатты қуанып, сіздерге риза болып отырмын. Сіздердің қонақжай халық екендеріңізді білемін. Осы орайда сіздердің барлықтарыңызға алғыс білдіріп, төл мерекелеріңізбен шын жүректен құттықтаймын!         
