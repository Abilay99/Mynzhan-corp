 Әріптестері Анджелина Джоли мен Мадоннаның бір ісінен үлгі алып, Уилл Смит пен Джада Молдовиядан Николай есімді бір жасар ұл баланы асырап алуда. Смиттер отбасы Кишиневтегі балалар үйінде үш ай бұрын болып қайтқан. Сол жолы алғаш көрген сәттен-ақ, Николайды қатты жақсы көріп қалыпты.  Актер балпанақтай балаға бар жағдайды жасайтындығын, бүкіл тілегін аяқасты етпейтіндігіне уәде берді. Қай мамандық болмасын, өз таңдауы өзінде екенін жасырмады – актер, биші, режисер... Ерлі-зайыптылар қазіргі таңда асырап алуға қажетті құжаттарды рәсімдеуде. Егер бәрі ойдағыдай жүзеге асып жатса, онда Смиттер отбасы баланы бірнеше аптаның жүзінде үйлеріне алып кете алады.   Уилл мен Джаданың өз екі баласы бар – 12 жасар Уиллоу мен 14 жасар Джейден.    
