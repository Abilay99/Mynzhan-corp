Бүгін, 15 тамыз – қазақтың біртуар композиторы Шәмші Қалдаяқовтың туған күні. Қазағын әсем сазға, әнге бөлеп өткен композитор – қазақ осызаман эстрадасының негізін салушы. Шәмші 1930 жылы Отырар ауданы Шәуілдір ауылында дүниеге келген. Шәмші әндері ғажайып саздылығымен, сылдырап аққан бұлақ суындай тап-таза сыңғырымен, лирикалық наздылығымен ерекшеленеді. Оның шығармашылық жағынан сіңірген еңбегі қазақ эстрадалық әндерінің әуенін ұлттық нақышпен құнарландыруында, яғни халықтық қайнармен қабыстыруында жатыр. Ал бұл оның қазақ жұртының музыкалық дәстүрі сүтін еміп өскендігіне дәлел. Шәмшінің анасы атақты Шәді төренің қарындасы. Ал, Шәді төре Кенесары ханның ағасы, Есенкелдінің немересі болып келеді. Осы жолды қуғанда Шәмші Қалдаяқов – Абылай хан мен Кенесары хандардың жиені болып шығады. Ұлы таланттың туған күнінен орай бір топ әндерін назарларыңызға ұсынамыз.  АНА ТУРАЛЫ ЖЫР  Әлемнің жарығын,Сыйладың сен маған.Даланың әр гүлін,Жинадың сен маған.Сен бердің құстардың,Қанатын самғаған.Балалық құштарым,Өзіңе  арнаған. Әлдилеп аялап,Өсірген жемісің.Самал жел, сая бақ,Құшағың мен үшін.Есейіп кетсем де,Мен саған сәбимін.Көңіліңді көктемдей,Көзіңнен танимын. Өтеуге борышым,Анашым, жан сырым.Іздедім сен үшін,Әлемнің асылын.Әлемнің байлығын,Сыйлар ем, кеш мені.Сыйлар ем ай, күнін,Қолыма түспеді. Қайырмасы. Ете гөр қанағат,Әзірге берерім –Балалық махаббат.Балалық жүрегім.Бол риза, анашым,Қолдағы осы бар.Өзіңе арнаған,Әнімді қосып ал.  ҚАЙДАСЫҢ?    Сол бір кез есімдеЖағасы бұлақтың.Айлы жаз кешіндеСырласқан ұзақ түн.Сүйкімді бейнеңдіЖүректе сақтадым.Арманым, сол жерденСен едің тапқаным. Тағы да сол жергеОралдым қайтадан.Әлі тұр гүлдер де,Самал жел шайқаған.Қол бұлғап жырақтаТау да тұр аңсаған.  Сен жоқсың бірақ таҚайдасың, қалқажан?! Көруге жаралғанСен бейне айнасың.Өзіңсіз таба алманСағыныш айласын.Көрінші, көңілгеҚуаныш жайласын.Аңсадым жүзіңдіҚалқатай, қайдасың?!  ҚАЙЫҚТА    Болсақтағы жаңа таныс,Жүзсек те алғаш қайықта.Ұшқыр қиял кетті-ау алыс,Бұйырмашы айыпқа.Самал болар толғандырған,Айдын шалқар көл бетін.Сәулем, мені ойландырғанСенің жарқын келбетің. Көлдің жүзін нұрландырып,Тұр ма сенің дидарың?Сол бейнеңді тұрған күліп,Су бетіне қимадым.Ескегіңді берші маған,Мен есейін, сен еспе.Су күлкісі сылдырлағанСенің күлкің емес пе? Ашылғандай айдын көлдеҮлкен өмір есігі.Су бетінде қайық, бейне –Махаббаттың бесігі.Жылжы, қайық, осы көлде,Жыр толтыршы жаныма.Махаббаттың бесігінде,Тербелейік тағы да.  БӘРІНЕН ДЕ СЕН СҰЛУ  Жаз күнінде жайнағанМасатыдай жер сұлу.Аққу, қаздар тойлағанАйдын шалқар көл сұлу. Қайырмасы:Өзгеден де ең сұлу,Өмірлік дос тең сұлу.Өзім сүйіп ұнатқанБәрінен де сен сұлу. Нұрын төккен қырмызыАспандағы күн сұлу.Жымың қаққан жұлдызыАйлы кеште түн сұлу. Қайырмасы. Тәрбиелі, тамашаБал мінезді жар сұлу.Таңданарлық қарасаТалай абзал бар сұлу. Қайырмасы.  КЕШІКПЕЙ КЕЛЕМ ДЕП ЕҢ    Аңсаған бақытым сияқтанып,Ай туып келеді қияқтанып.Жол жаққа қараймын,Сен жоқсың, арайлымКешікпей келем деп ең,Мен тұрмын елеңдеумен. Қайтемін кінәлап бұған сені,Сағатың алдаған шығар сені.Нұр ойнап көзіңде,Уәделі кезіңдеКешікпей келем деп ең,Мен тұрмын елеңдеумен. Көшеде сырласып , шалқып басып,Құрбылар барады қолтықтасып.Тағатым таусылды,Аңсадым даусыңды.Кешікпей келем деп ең,Мен тұрмын елеңдеумен.  АҚ БАНТИК  Балауса қыз едің бір кездеШашыңа ақ бантик байлаған.Өзгеріп кетіпсің бұл күндеКөркіңе көз тастап ойланам.                                         Қайырмасы Нұрлы бейнең қандай жарқын!Арманысың қандай жанның?Шынарым-ай,Сен – мөлдірсің, еркем,Тау бұлағындай. Жол жатыр шақырып алдыңда,Өмір тұр ұсынып шаттығын.Білмеймін бойжетіп қалдың ба?Шашыңда ақ бантик жоқ бүгін. Қайырмасы Жылдардың еркіне бағындың,Жылдарға қол создың, жан құрбым.Белгісін балалық шағыңның,Айтшы, сен қай жерде қалдырдың? Қайырмасы  ӘНІМ СЕН ЕДІҢ  Құрбым, жан құрбым, бала кезімненБақыт көріп ем қара көзіңнен.Кеттің ұмытып, мәңгі ұмыттың,Жібін үздің ғой нәзік үміттің. Тұрып қасыңда көрдім көктемді,Сонау күндерден бүгін жоқ белгі.Шамын басқа үйдің жақтың, аяулым,Сендей бақытты қайдан табамын. Әнім сен едің кешке салатын,Содан жас жаным бақыт табатын.Тағы келді ғой құстар ән салып,Тұрмын оларды жалғыз қарсы алып. Бақтар гүлдеді біздің қырдағы,Жаңбыр жауды да, көктем жырлады.Сенсіз атты таң, сенсіз батты күн,Мәңгі ұмыттың мені, шаттығым.  СЫҒАН СЕРЕНАДАСЫ  Тулаған қаны барТұлпар да табылар,Үміт болса;Күн туса басыңа,Мойыма, жасыма,Жігіт болсаң! Қайырмасы:Толқысын шартарап, тасышы, тебіренші,О, гитара!Ей, жан серігім,Төгілсін күй тарап!Жаның тарықпасын, Ән қалықтасын!Қайран басың, ғаріп басың,Көзіңді жұмбай қамықпасын. Қайнаған қаны барҚалыңдық табылар.Үміт болса;Шаттықты уыстанШығарма, туысқан,Жігіт болсаң! Қайырмасы. Сәні бар, әні барДәулет те табылар.Үміт болса;Досыңа, ғашыққаБәрін де шашып бақ,Жігіт болсаң! Қайырмасы.  АРЫС ЖАҒАСЫНДА Сөзі  М. Шахановтікі Өзіңмен АрыстыңБойында таныстым.Жайнаған гүлдей құрбым сен,Жағада тұрдың сен. Қайырмасы:Жаз еді – күлкің де,Қайдасың бұл күнде?!Сені іздеп, арманым,Сыр бойын шарладым Алдыңнан бір бақытТұрғандай тіл қатып,Толқынға қарап ойланаӘндеттің жай ғана. Қайырмасы. Нұр шашып көзіңненБір нәзік сезіммен.Жібектей шашың толқындап,Қалып ең қол бұлғап. Қайырмасы. Кете ме осылайӘніміз қосылмай?!Аяулы таңым – сен едіңКөрсем деп келемін!            Қайырмасы.  ОТЫРАРДАҒЫ ТОЙ  Той басталды Отырарда,Сырдың сұлу бойында.Кеудесінде оты жанғанҚызылқұмның қойнында.Аңыздарда аты қалған,Талай ақын толғаған –Осындай той ОтырарданБасқа жерде болмаған! Қайырмасы:Туған елім-ай,Өскен жерім, асқар белім,Сенсің әнім менің,Сәнім менің.Алақандай аялаған,Арманым да өзіңсің,Ақ тілегін аямаған,Ардағым да өзіңсің.Сендегі жас, кәрінің де,Қуанышы мол болсын.Шәуілдірдің әр үйінде,Дәл осындай той болсын. Отырардың күні бүгінҚайта туды жаңғырып.Жырлап жатыр ұлылығынБарлық аймақ, атырап.Әнмен біргеКүймен бірге толғанам.Осындай той ОтырарданБасқа жерде болмаған! Қайырмасы. Зіл қара жер қозғалғандайПалуандар алысқан.Қызғалдақтай қыздар қандай –Көз тартады алыстан!Сол қыздарға оты бар жанЖүрек отын жалғаған.Осындай той Отырардан,Басқа жерде болмаған! Дайындаған: Мейіржан Әуелханұлы Сурет: altaynews.kz 
