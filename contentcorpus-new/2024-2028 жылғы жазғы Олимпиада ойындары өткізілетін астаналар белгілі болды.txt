Халықаралық Олимпиада Комитеті 2024-2028 жылғы жазғы Олимпиада ойындары өткізілетін астаналарды анықтады. Олар — Париж және Лос-Анджелес қалалары. Олардың қайсысы тізімде бірінші болары, яғни, 2024 жылғы Олимпиада ойындарын өткізетініні алдағы қыркүйек айында белгілі болады.  2024-2028 жылғы жазғы Олимпиада ойындары өткізуге ниет білдірген астаналар қатарында Гамбург, Будапешт және Рим сынды қалалар болды. Жеңімпаз болып отырған Париж және Лос-Анджелес қалалары өзара келісіп, алдағы ойындарды қайсысы бірінші болып өткізетініне қатысты шешім қабылдауы керек. Аталған қалалардың екеуі де осыған дейін Олимпиада ойындарын екі мәрте қабылдап үлгерген. Лос-Анджелес ойындарды 1932 және 1984 жылдары өткізсе, Париж 1900 және 1920 жылдары барша әлем спортшыларын өз елінде қонақ етті. Естеріңізге сала кетейік, 2020 жылғы жазғы Олимпиада ойындары Токио қаласында өткізілмек. 
