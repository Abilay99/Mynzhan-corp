Құрамында экипаждар Денис Березовский мен Алексей Никижев бар еліміздің командасы Аbu Dhabi Desert Сhallenge-2013 ралли-рейдінің Т2 классында жеңіске жетті, деп хабарлайды Vesti.kz тілшісі.   266 шақырымды құраған жарыстың соңғы кезеңінде олар мінген Nissan Patrol көлігі осы аралықты 4 сағат, 9 минут, 22 секундта жүріп өтті. Бір қызығы, осы кезеңде екінші орынды тағы да Қазақстан өкілдері Бауыржан Исабаев пен Станислав Подолянюк иеленді. Сонымен, көліктер арасындағы барлық класстағы жалпы есепте Березовский мен Никижев 11-орыннан көрінді. Ал бас жүлде испандық Нани Рома мен француз Мишель Перинге бұйырды.  Дайындаған: Болат Қосмағамбет  
