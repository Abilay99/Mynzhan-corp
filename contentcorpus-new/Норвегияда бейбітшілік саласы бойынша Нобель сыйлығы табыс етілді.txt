Норвегия астанасы Ослода бейбітшілік саласы бойынша "Нобель" иегерлері марапатталды. 2018 жылы оған конголық гинеколог Денис Муквеге мен ирактық адам құқықтарын қорғаушы Надя Мурад лайық деп табылған. Биыл бейбітшілік саласы бойынша "Нобель" сыйлығы жыныстық зорлық-зомбылықты соғыс пен қарулы қақтығыстарда қару ретінде пайдалануды тоқтатуға бағытталған күш-жігер үшін берілді. Жеңімпаздар қазан айында анықталған еді.  "Олардың ортақ күресі үш қарапайым мәлімдемеден тұрады. Соғыс пен қақтығыс кезіндегі әскери стратегияның бір бөлігі ретінде зорлық-зомбылықты жүйелі пайдалану – қылмыс", – деді Норвегияның Нобель комитетінің төрағасы Берит Рейсс-Андерсен. Денис Муквеге –  Надя Мурад –   Айта кетейік, Швеция астанасы Стокгольмде медицина және физиология бойынша Джеймс Аллисон (АҚШ) мен Тасуку Хондзё (Жапония), физика саласы бойынша Артур Эшкин (АҚШ), Жерар Мур (АҚШ/Франция) және Донна Стрикланд (Канада), химия саласы бойынша Фрэнсис Арнольд (АҚШ), Джордж Смит (АҚШ) және Грегори Винтер (Ұлыбритания), экономика бойынша Вильям Нордхаус пен Поль Ромeр марапатталғанын жазған едік.  
