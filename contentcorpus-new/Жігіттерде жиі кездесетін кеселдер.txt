Дүниежүзілік денсаулық сақтау ұйымы ер-азаматтар бойынан жиі байқалатын 10 дертті атады. 1. Миокард инфаркті. Әлемдік статистика 41–50 жас аралығында осы кеселге тап болған ер адамдар саны әйелдерден 5 есе, ал 51–60 жас аралығында инфарктпен ауырған еркектер әйелдерден 2 есе көп екенін көрсетеді. 2. Инсульт. Бұл диагноз ер-азаматтар арасындағы өлім-жітім бойынша әлемде 4-ші орында тұр. 3. Өкпе обыры. Әлем бойынша өкпе обыры ауруына шалдыққан адамдардың 80%-ы ер адамдар екен. Оның 79,8%-ында дерт никотинге тәуелділік салдарынан өршіген деген тұжырым жасал­ған. Ұзақ жылдар бойы ыс пен улы химикаттарға толған өкпедегі кесел осындай қауіпке соқтырады. 4. Қуықалды безінің (простатит) қатерлі ісігі. Статистика 50 жастан асқан әр жетінші ер-азаматта қуықалды безінің қатерлі ісігі анықталатынын көрсеткен. Ол АҚШ, Батыс Еуропа, Ресейде 50-60 жас аралығындағы еркектер өлімінің басты себебі болып саналады. 5. Тоқ ішек қатерлі ісігі. Ішек жолдарының созылмалы ауруын елемеу, гормоналдық ауытқуға мән бермеу, ағзадағы зат алмасудың нашарлауы себебі мен асқынуынан туындайтын кесел. 6. Асқазан және ұлтабар жарасы. Бұл 25–45 жас аралығындағы адамдар арасында әсіресе ер-азаматтарда көп кездесетін дерт. Әрине, ауруға уақтылы және дұрыс тамақтанбау себеп. 7. Несеп-тас ауруы. Ол жер бетін­дегі халықтың 1–3%-да кездеседі. Әйткенмен онымен ауыратын ер адамдар әйелдерден 3 есе көп екен. Урологиялық бөлімдерде ем алатын ер адамдардың 30-40%-ына осы диагноз қойылады дейді мамандар. 8. Подагра (құяң, тұз байланудан болатын буын ауруы). Әрине, бұл ауру әйелдерде де кездеседі. Әйткенмен деректер онымен ер адамдардың жиірек ауыратынын (7:1) көрсетеді. 9. Тығындалған эндартериит. Қан тамырлары, әсіресе артерияның тығындалуы әйелдерге қарағанда еркектерде 99 есе көп кездеседі делінеді. Ол әсіресе 35-40 жастағы азаматтарда жиі байқалады екен. Дәрігерлер мұның негізгі себебі ер-адамдардың ағзасындағы ерекшеліктер мен ауруға бейім­ділік деп санайды. 10. Шап жарығы. Бұл 90-97% жағдайда ер-азаматтарда кездесетін диагноз. Өйткені олардағы шап өзегі кең, ал дәнекер тіндер әлсіз, яғни кесел көрсеткіші анатомиялық жағдайға байланысты көп. Мамандар ер-азаматтарға 30 жасқа дейін әр 3 жылда, одан кейінгі 10 жылда 2 жыл сайын, ал 40 жастан кейін жыл аралатып терапевт, кардиолог, невролог, онколог, пульмонолог, уролог, гастроэнтеролог, нефролог, ревматолог, хирург тексеруінен өтіп тұруға кеңес береміз. Денсаулықтарыңызға қамқор болыңыздар!  zamana.kz 
