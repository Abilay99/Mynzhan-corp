Дзюдодан 2015 жылғы Еуропа чемпионаты Шотландияның Глазго қаласында өтуі тиіс болатын. Бірақ, Еуропаның дзюдо қауымдастығы (EJU) аталған қаланы жарысты өткізу құқығынан айырды. Глазго қаласының бұл жарысты өткізбей қалуының себебі де жоқ емес. Ең бастысы - EJU мен Ұлыбритания дзюдо қауымдастығы (BJA) арасындағы демеушілік келісімшарт дұрыс орындалмаған. Ал лицензиялық алым уақытылы төленбеген. Десе де британдық қауымдастықтың атқарушы директоры  әлі де бұл доданы өткізуден үміттері барын айтып отыр. Алдағы уақытта қайта келіссөздер жүргізіп көрмек. Ал Еуропаның дзюдо қауымдастығы (EJU) болса жақын күндері Еуропа чемпионатын өткізетін өзге қаланы атайтынын ресми сайтында хабарлаған. Естеріңізге сала кетсек, дзюдодан ересектер арасындағы Еуропа чемпионаты 9-12 сәуір аралығында Глазгода өтуі тиіс болатын.  Ал әлем чемпионаты өтеді.  Оқи отырыңыз 2015 жылы дзюдодан Әлем чемпионаты Қазақстанда өтеді Маратбек Сәменбекұлы: "2015 жылы Астанада өтетін әлем чемпионатының маңызы жоғары" 
