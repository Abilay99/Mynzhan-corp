Футболдан Чемпиондар лигасының плей-офф кезеңіне шыққан елордалық «Астана» Кипрдің «АПОЭЛ» клубына қарсы ойынын Алматының орталық стадионында өткізетін болды. Бұл туралы клубтың ресми сайты хабарлап отыр. - , - делінген клуб хабарламасында. «Астана-Арена» стадиоын УЕФА талаптарына сай екені рас. Алайда клубтың ойынын Алматыда өткізуінің өзге себебі бар. Себебі, «Астана-Арена» стадионында 11 қыркүйек күні Қазақ хандығының 550 жылдығына арналған мемлекеттік іс-шара ұйымдастырылады. Ал оған дайындық алдын-ала басталуы тиіс екен. Бұл шешімге елордалық жанкүйерлер өкініш білдіріп, қарсылық танытуда.  Айта кетейік, Станимир Стойлов шәкірттері Чемпиондар лигасының үшінші кезеңінде Финляндияның «ХИК» клубын жарыс жолынан шығарған болатын.  
