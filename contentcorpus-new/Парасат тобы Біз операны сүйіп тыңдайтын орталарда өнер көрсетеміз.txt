  Топ құру ойымызда жүрген дүние еді. Кейін Сәкен Майғазиевтен топ құру жайлы ұсыныс түскен кезде, қуана келістік.   Бәріміз консерваторияда бірге оқығанбыз, бір-бірімізді бұрыннан танимыз. Топтың құрылғанына басты себепкер продюсеріміз Сәкен ағамен Мейір арқылы таныстық.   Сәкен ағаның топ құру мақсатында әнші жігіттерді іздестіріп жүргенде бізді бір кеште байқаған екен. «Тұран» этно-фольклорлық ансамблінің белді мүшесі Мақсат Медеубек арқылы маған хабарласты. Кейін Сәкен ағамен кездесіп, ойымызбен бөлістік. Біздің де, Сәкен ағаның да жаңа топ туралы жоспарлары бір арнада тоғысып, ниетіміз бір жақтан шыққан соң, «Парасат» тобы құрылды.   «Парасат» атауының ішіне имандылық, қайырымдылық деген ұғымдар кіреді. Топ атын Сәкен аға өзі қойған болатын.    Мен Шығыс Қазақстан облысы, Тарбағатай ауданы, Ақжар ауылында 1980 жылы дүниеге келдім. 6-сыныпқа дейін ауыл мектебінде оқыдым. 7-8 сыныпты қалада жаңадан ашылған Облыстық Дарынды балаларға арналған қазақ лицейінде оқыдым. Кейін байқау арқылы қазақ-түрік лицейіне оқуға түсіп, оны 1998 жылы тәмәмдадым. Өскемен қаласындағы Шығыс Қазақстан облысының Өнер колледжінде оқып, кейін Алматы қаласына келдім. Құрманғазы атындағы Ұлттық Консерваторияның түлегімін. Қазіргі таңда Абай атындағы Мемлекеттік Академиялық Опера және Балет театрында қызмет атқарамын. Отбасыма келер болсам, әкем мен анам бес бала тәрбиелеп өсірген қарапайым жандар. Мен үйдің кенжесімін. Әкемнің дүниеден өткеніне биыл сегіз жыл болды. Анам – зейнеткер, Өскемен қаласында әпкемнің қолында тұрады. Әкем ән айтатын. Туған ағам Өскемендегі Қазақ Ұлттық аспаптар оркестрінің дирижері, консерваторияда оқыған. Мені музыкаға баураған осы ағам.  Талдықорған қаласында 1985 жылы өнерлі отбасында дүниеге келдім. Менің ата-анам консерватория түлектері. Әкем опера әншісі, анам қобызшы. Інім дыбыс режиссері болып қызмет атқарады. Қарындасым консерваторияда білім алып жатыр. Болашақ пианист.  Батыс Қазақстан облысы, Теректі ауданында Аңқаты ауылында 1987 жылы дүниеге келдім. 6-сыныпқа дейін ауылда білім алдым. 1999 жылы қалаға жақын Подстепная ауылына көшіп келдік. Сол ауылдағы мектепті 2004 жылы ойдағыдай аяқтаған соң, Орал қаласындағы Махамбет Өтемісұлы атындағы Батыс Қазақстан Мемлекеттік университетіне оқуға түсіп, 2008 жылы музыка пәнінің мұғалімі мамандығы бойынша үздік аяқтадым. Қазіргі таңда Құрманғазы атындағы Қазақ Ұлттық Консерваториясының 4-курсында вокалдық өнер мамандығы бойынша білім алып жатырмын. Жанұямда бес жан бар: әке-шешем, ағам, әпкем және мен. Әкем Орал қаласындағы Өнер колледжінің түлегі. Қазір Подстепная ауылында музыкалық мектепте сабақ береді.  Мен Ақмола облысы Степняк қаласында дүниеге келдім. Алматы қаласында өсіп, №138 Қазақ Өнері лицейінде оқыдым. Мектепті ойдағыдай аяқтаған соң, қазіргі Т.Жүргенов атындағы Ұлттық Өнер Академиясының театр факультетіне оқуға түстім. Профессор Есім Жүкеұлы Сегізбаев шеберханасында оқыдым. Кәукен Кенжетаев, Тілектес Мейрамов сияқты қазақ өнерінің хас шеберлерінен білім алдым. Маған дара тенор, доцент Амангелді Нақыпұлы Сембин вокалдан сабақ берді. Академиядан соң, Құрманғазы атындағы Қазақ Ұлттық консерваториясына оқуға түсіп, КСРО Халық әртісі, профессор Ермек Бекмұхамедұлы Серкебаевтың сыныбында дәріс алдым. 2008 жылдан бері Абай атындағы Мемлекеттік Академиялық Опера және Балет театрында қызмет атқарамын. Отбасыма келер болсам, қаржыгерлер жанұясынан тәрбиелендім. Әкем Болат қаржы министрлігінде, ал анам Алмазияда облыстық статистика басқармасында қызмет атқарған. Екі ағайындымыз, Алмас есімді бауырым бар.   Андриано Челентано репертуарындағы «Confessa» әнін жаздырып, алғашқы бейнебаянымызды түсірдік. Қазақтың халық әндерін жаздырып жатырмыз.  Жақында «Отырар сазы» ұлттық аспаптар оркестрімен бірлесе отырып, үлкен концерт бердік.     Біз операны сүйіп тыңдайтын орталарда өнер көрсетеміз. Оркестрдің сүйемелдеуімен өтетін жанды дауыста өтетін концерттерге қатысқанды ұнатамыз.    Өнер мен жалғыздық үнемі бірге жүреді. Оның көптеген мысалдары да бар. Сондай-ақ, көптеген кері дәлелдері де бар.   Өнерде жүргендіктен көбінесе түзде боламыз. Гастрольдік сапарлармен басқа қалаларға кетеміз. Концерттер, бағдарламалар, мәдени іс-шараларға қатысамыз. Менің ойымша, мұның барлығына төзіммен қарау қажет.  Сүйген жанның өнерге еш қатысы болмаса да, ол сүйіктісінің өнерін жоғары бағалап, түсіністікпен қарағаны жөн деп ойлаймын.   Әлі отбасын құрған жоқпын. Бірақ, менің ойымша, барлығына сеніммен қарау керек.    Орал қаласында оқып жүргенде үш жігіт жиналып, «Шабыт» триосын құрған болатынбыз. Сол кезде Ақтөбе қаласы, Әлия Молдағұлованың жерінде өтетін патриоттық әндер байқауына қатысуға шақырту алдық. Байқауға дайындалып, жолға шықтық. Ақтөбеге келсек, барлығы тып-тыныш. Қарсы алатын жақ та көрінбейді. Сөйтсек, ұйымдастырушылар маусым мен мамыр айын шатастырып алыпты. Біз байқауға 1 ай ерте барып алған екенбіз. Содан үйімізге қайтып кеттік. 1 айдан соң байқау өткізілді. Алайда біз қатысқан жоқпыз. 11-12 жастағы кезім. Талдықорған қаласында Ермек Серкебаевтың ұйымдастыруымен балалар музыкалық байқауы өтті. Мен байқауға қатысып, 1-орынды иелендім. Ермек Серкебаев маған өз қолымен «Sega» ойын приставкасын табыс етті. Кеудемді қуаныш кернеп, үйге жеткенше асықтым. Ішімнен «бүкіл Талдықорғанда менде ғана Sega бар» деп мақтанып қоямын. Үйге келіп, приставканы қоссам, істемейді. Жөндеп, қарап беретін де жандар жоқ. Сол кезде «маған сынған приставканы беріпті» деп қатты ашуландым.   Кезекті концерттердің бірінде сахнаға ақ туфли киіп шықтым. Үстіме қара смокинг кигенмін,  ал қара туфлиімді ұмытып кетіппін. Амалсыздан ақ туфлиімді киіп шықтым. Абырой болғанда, хордың артқы қатарында болып, аяқ киімімнің ақ түсі байқалмай қалды.  Бір қойылымға қатысқан кезде ойда-жоқта ыңғайсыз жағдайға түскенім бар. Әдеттегідей, сахнаға шығып, партиямды орындап жатқан кезім. Сценарий бойынша, тізерлеп отырып, басты кейіпкерге гүл шоқтарын ұсынуым керек болатын. Гүлді ұстап, тізерлеп отыра бергенімде, шалбарым жыртылып қалды. Мұны байқаған көрермендер мәз-мейрам болды. Ал маған сахнада тағы 10 минуттай өнер көрсету керек болды. Амалсыздан жыртылған шалбарыммен сахнада партиямды айтып жүре бердім. Кейін сахна сыртында шалбарымды ауыстырып, келесі картинаға шыға бергенімде басқа шалбар кигенімді байқаған көрермендер өзара сыбырласып, күліп жатты.     Басқа музыканттарға қарағанда әншілер өнерге бала күнінен келмейді. Себебі, ер балалардың 13-16 жастағы кезінде дауыстары өзгеріске ұшырап жатады. Бұл кезеңде вокалмен айналыспаған абзал. Алайда, жетістікке жетемін, биіктерден көрінемін деген жан бала кезінен өнерге бет бұруы керек.  Өнерге деген сүйіспеншілік өскен ортаға, жанұясына байланысты. Өнерде жүрген жандардың жүрегі таза, рухани бай болады. Бұл ата-баба қанымен келеді деп ойлаймын.   Менің ойымша, өнерге жақын болып өскен бала ешқашанда жамандыққа бой ұрмайды.    Театрда жұмыс істейтін жанның бос уақыты кемде-кем. Болып қалған жағдайда, достарымызбен, отбасымызбен бірге тауға шығып, таза ауада қыдырып қайтамыз.   Бос уақытымыз, өкінішке орай, көп бола бермейді. Бос уақыт болған жағдайда оны үй-ішімен, достармен бірге өткізуге не жетсін?!  Қазақ халқы ырымшыл халық қой. Кейбір ырымдарға аса мән беремін. Мысалы, алақанның қышуын жақсылыққа жоримын.  Көп сене бермеймін. Қазақтың кей тыйымдары шариғатпен ұқсас болып жатады. Сол тыйымдарға ғана сенемін.   Менің ойымша, әр музыкант, актер өнер көрсетпес бұрын ырым-жораларды орындайды. Өз басым, сахнаға шығар алдында ішімнен тілек-дұғаларымды оқимын.   Қартайған шағымда «Әттеген-ай» дейтін жағдайлардың көп болуынан, өкіндіретін жағдайлардан қорқамын.    Құдайдан қорқамын.   Жақындарымнан айырылып қалудан қорқамын. Заманымыз тыныш болса екен деймін.  Кей жандардың бірі кәріліктен қорқып жатса, бірі өлімнен қорқады. Меніңше, кәрілік өмірдің заңы, ал өлім оның ақырғы шегі.      Барлығымыз мұсылман балаларымыз. Фархат бауырымыз намаз оқуды бастады. Біз де уақытымыз келгенде намаз оқуды бастаймыз деп ойлаймын.  Менің ойымша, оған үлкен дайындықпен келу керек.  Құдайға шүкір, бес уақыт намаз оқимын. Жігіттер келешекте жаныма қосылады деп ойлаймын.   Дінге көзқарасым түзу. Намаз оқу ойда бар дүние. Бұйырған күні бастайтын шығармыз.   Әлеуметтік желілерде тіркелгенмін. Қызықты мақалаларды, жаңа кітаптарды интернет арқылы тауып, оқимын. Сондай-ақ, жаңа бейнебаяндарды тамашалаймын, әндер тыңдаймын.   Интернеттің қазіргі заманда пайдасы мол. Соңғы жаңалықтарды білуге, керекті дүниелерді іздестіріп, табуға болады. Кері әсері де бар. Орнымен, жөнімен пайдалану керек деп ойлаймын. Мысалы, біз блог жүргіземіз. Ол арқылы біз тыңдармандарымызбен байланысқа шыға аламыз.  Заман талабына сай интернетті қолданамын. Бірақ та интернетке қызығушылық, оған деген тәуелділік менде жоқ. Интернетті қолданбайтын да күндерім болады.    Біз бір ұяда жүрген балапандар сияқтымыз. Ән таңдау я орындау кезінде бір-бірімізбен ақылдасып жатамыз.   Бір-бірімізді түзетіп, толықтырып, бір-бірімізге сын айтамыз. Ортақ шешімді бірге таңдаймыз.  «Дос жылатып айтады» дегендей, әрине, бір-бірімізге кемшіліктерімізді айтамыз.   Барлығымыз да еркеміз   Арамызда ең кіші Фархат бауырымыз. Барлық жұмысты Фархатқа тапсырамыз.   Мен  Барлығымыз Дулатты тыңдаймыз. Арқа сүйеріміз де, көшбасшымыз да Дулат   Иә, бар. Ол мен     Қаңылтырды шегемен тырнаған кезде шығатын дыбысқа жүйкем шыдамайды. Мақтаншақ, темекіге әуес қыздарға жыным келеді.  Жынысына, жұмысына қарамастан ырбыңдап-жырбыңдап қалған, орынсыз қылық шығаратын адамдар ұнамайды.  Аса жек көретін дүниелер жоқ. Әр нәрсеге сабырлықпен қараймын.  Алматының жолдарындағы кептелісті көріп қаным қараяды   Болаттай мықты болсын деген ниетпен есімімді Болат деп атам қойған. Жанымдағы жігіттердің қойған «Бөке» деген лақап атым бар  Әжем атымды ағам Ерболатқа ұқсатып Айболат деп қойғысы келген екен. Алайда нағашы жеңгем Фархат деп қояйық деген соң, бәрі келісіп, осы есімді маған берген. Есімім өзіме ұнайды. Парсы тілінен аударғанда «ақылды, зерек» деген мағына береді.  Анамның аяғы ауыр кезде әкем екеуі ауылға қыдырып барған екен. Әкемнің немере інісі сол кезде 10-12 жастағы бала. Оның есімі Мейіржан. Осы есімді ұнатқан менің анам атымды Мейір деп қойған екен.  Мен қыстың соңғы айы ақпанда дүниеге келгенде ауа-райы бұзылып, қатты боран соққан екен. Көліктер жүрмегендіктен анам екеуміз перзентханадан шыға алмай біраз уақыт жатқан екенбіз. Сол кезде менің ағам К-700 тракторымен келіп, бізді үйге алып кетіпті. «Дулатып боран соққанда туылған балаға Дулат деп қоямын» деп есімімді ағам қойған.   Біраз уақыт күреске қатысып, спортпен шұғылдандым. Алайда, ес білгенсәттен музыкамен айналысқан соң, бар арманым осы саламен байланысты болды. Әншіліктен басқа еш арманым болған емес. Бала күнімнен бастап өнер адамы болсам дейтінмін. Жүрегім тек ән айтуды қалады. Әнші болсам деген арманым бұл күнде орындалды  10 сыныпта оқып жүргенімде достарымызбен тауға шықтық. Сол жақта бір қарт апаны кездестірдік. Ол кісі бал ашып, болашақты болжайды екен. Кезекпен болашағымызды айтып жатты. Кезек маған келген кезде «Сен ән айтасың! Тіпті теңізде жүрсең де, сен ән айтасың» деп айтқан еді. Осы сөздер жадымда әлі күнге сақтаулы.  
