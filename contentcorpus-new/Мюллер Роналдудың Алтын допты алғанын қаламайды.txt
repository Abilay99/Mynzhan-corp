«Бавариялық» шабуылшы Томас Мюллер биылғы алтын доптың иегері Мануэль Нойер болғанын қалайды. Оның айтуынша: «Биылғы алтын допты тағы да Роналду алса, онда бұл қызықсыз болады. Мұнымен қатар Роббен де биылғы жылы ерекше ойнап жүр. Ал менің бұл титулға таласқым да келмейтінін барлық жұрт біледі. Себебі мен командалық ойыншымын, бұл марапат мені соншалықты бір қатты қызықтырмайды»,-деді.  Ал "Алтын доптың" тағы бір үміткері Месси туралы мүлде айтпады. Себебі Мессидің биыл қандай ойын өрнегін көрсетіп жүргенін және бұл сыйлыққа каталондық команда ойыншысының таласып та жүрмегенін білетін сыңай танытты.    
