Бүгін Елордадағы Астана-Арена стадионында Еуропа Лигасы топтық кезеңіндегі екінші тур ойындары аясында қарағандылық «Шахтер» хайфалық «Маккаби» клубын қабылдайды. Ойын Астана уақытымен 22:00-де басталып, матчты КТК телеарнасы тікелей эфирден таратуды жоспарлап отыр. Ал жарыстың алғашқы матчтарында қос клуб та қарсыластарына жол беріп қойған болатын. «Шахтер» қонақта грекиялық «ПАОК» клубынан жеңілсе (1:2), израильдықтар өз алаңында голландиялық АЗ-ға шамалары келмеді (0:1). Сонымен бүгін болатын матчтың екі команда үшін де маңызы өте зор. Әсіресе «Шахтерге» өз алаңында 3 ұпай алып қалудың реті әдбен келіп тұр. Себебі қалған екі клубтың қасында (АЗ мен ПАОК) «Маккаби» мықты клуб саналмайтыны анық. Егер «Шахтер» топтық кезеңнен шығамын деп мақсат қойса, онда бүгін олар міндетті түрде жеңіске жетуі керек. Осы орайда Vesti.kz спорт порталының бүгінгі командалар құрамына жасаған алдын ала болжамын ұсына кетейік.   "Шахтер":  "Маккаби":  Енді назарларыңызға алдағы матч жөнінде қос клубтың бас бапкерлері айтқан пікірлерін ұсынамыз. Хайфалық «Маккаби» клубының бас бапкері Ариэль Бенадо былай дейді: Сондай-ақ Ариэль Бенадо «Шахтердің» ұлттық чемпионаттағы ойынына да назар аударуды ұмытпапты. Оның сөзінше, «кеншілер» осыдан үш жыл бұрынғы «Ақтөбеден» деңгейі жағынан әлдеқайда жоғары екен:  Сонымен бірге «Шахтер» клубының бас бапкері Виктор Кумыков та алдағы маңызды матчқа қатысты ойын білдірген еді:  Ал матчқа шығатын ойыншылар құрамына қатысты Кумыковтың пікірі мынадай:  Сондай-ақ бас бапкердің сөзінше, «Шахтер» өзінің осындай жарыстың топтық кезеңіне шығуымен отандық басқа да клубтарға үлкен жол салып берді. Енді матчқа төрелік ететін қазылар құрамына келейік. Бүгінгі матчты УЕФА венгриялық арбитр Иштван Водқа сеніп тапсырып отыр. Ал бас қазыға оның отандастары  Иштван Ольберт пен Жолт Спишьяк көмектеседі. Қосымша көмекшілер де Венгриядан келген: Шандор Сабо мен Жолт Сабо. Төртінші рефери қызметін Ласло Високои атқарады. УЕФА ұйымынан матчқа делегат ретінде литвалық Янис Межецкис келді. Бақылаушы Карен Налбандян (Армения). Қызық ақпарат ретінде айта кетейік, венгрлік қазы мамандығы бойынша менеджер. Ал өзінің халықаралық деңгейдегі төрешілік мансабын 2007 бастаған екен. Сондай-ақ бұл Водтың елімізге жасайтын екінші сапары екен. 2010 жылы ол Астана-Аренада Қазақстан мен Түркия матчына қазылық еткен еді. Ол ойында түріктер 3:0 есебімен ұлттық құраманы тізе бүктірген еді.      Ал енді бүгінгі матчқа сатылған билеттер санына келер болсақ, кешкі Астана Арена жанкүйерлерге лық толады дей алмаймыз. Бұл мәліметті Vesti.kz тілшісіне билеттерді сатумен айналысатын «Спорт технологиялары» компаниясының менеджері Нұрлан Бакиров жеткізді:  Дегенмен компания өкілі матч басталғанға дейін билеттердің біразы сатылып қалар деп үміттеніп отыр. Алайда ол Астана-Аренаның көрерменге толы болатынына күмәнмен қарайтынын да жасырмады. Жалпы бүгінгі кездесуге арналған билеттер 25 қыркүйектен бастап сатылымға түскен болатын. Олардың бағасы 400 – 5000 теңге аралығын құрайды. Ал қарағандылық жанкүйерлер үшін арнайы автобустар маршруты ұйымдастырылды.   Дайындаған: Болат Қосмағамбет  
