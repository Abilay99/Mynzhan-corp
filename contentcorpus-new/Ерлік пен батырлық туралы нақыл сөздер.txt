Батырларымыз ел басына күн туғанда елін, жерін қорғап, тағдырын шүберекке түйіп, тас шайнап, құм бүркіп, өмірдің қызыл жалынына күйіп, жан алысып, жан беріскен. Олардың ерлігін барша ақын тізе бүгіп жырласа да, шегіне жете алмайды. Осыған орай, назарларыңызға ерлік, батырлық туралы афоризмдер ұсынамыз.  Ерлік дегеніміз - жан дүниенің ұлы қасиеті; ер жүрек атанған халық өзін мақтаныш етуге тиіс.   Әрбір ер жүрек, әрбір шыншыл адам өз Отанына абырой әкеледі.   Адамдарға ерлік пен табандылық жаудың қаруына қарсы жұмсау үшін ғана емес, сонымен қатар кез-келген соққыға қарсы жұмсау үшін де дәл сондай қажет.   Азаматтық ерлік пен жауынгерлік ерлік бір негізден тарайды.   Ерлік тағдыр соққысын тәлкек етеді.   Барлық бәлекет қаһарман жүрекке соғылып тас-талқаны шығады.   Ерлік - аяулы қасиет, соның арқасында адамдар қауіп-қатер үстінде тамаша істер істейді.   Ерлік дегеніміз - үрейді жирене жек көру. Ол бізге төнген қауіп-қатерлерді мансұқ етеді, оларды шайқасқа шақырып, күйретеді.   Ерлік қауіп-қатермен жарыса өршиді: неғұрлым қиын тиген сайын, соғұрлым күш те арта түседі.   Ерлік қауіп-қатерді батылдықпен жеңуден емес, оны қаймықпай қарсы алудан тұрады.   Масқаралық істеп қоюдан қорқу - ерлік; басқалардың бізге жасаған лайықсыз қылықтарын шыдамдылықпен бастан кешіре білушілік те дәл сондай ерлік болып табылады.   Ерлік тек батырлық қылықтар үшін ғана емес, сонымен бірге өнімді іс-әрекеттер мен ой толғау үшін де қажет.   Ең қиыны - күн сайынғы, көп жылдық еңбек ерлігі. Өзіңе ерлік мұратын тауып, содан көз жазбай ілесіп отыр.   Адам ерлігінің ең зор сынағы - жеңіліске ұшырағанда рухы түспеу.   Аспан айналып жерге түссе де, күйректікке салынба.   Егер сіз алғашқы ерлігіңізді сынаудан жалтарсаңыз, онда екінші сынақ тұсында одан да әлсіз боласыз.   
