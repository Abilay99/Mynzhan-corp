 Ұл бала есімдері Абыз – аса білімді, ғалым. Айжарық – айналасына айдай нұр шашып жүрсін деген мағына. Аймағамбет – мақтаулы. Айтақын – ойын ірікпей айтатын ақын болсын деген мәнде. Айшуақ – айдың жарығы. Аңсаған – әдетте көптен бала сүймей, ұзақ күтіп көрген баласына қойылатын есім. Атығай – атына заты сай. Әзілхан – әзілге жақын. Әзілхан Нұршайықовтай жазушы болсын деген ниетте қойылады. Батырлан – ерлік көрсету деген мәнде. Ералы – ең атаулы батыр. Жәдігер – мұра, көненің көзі деген мағына. Жиренше – өткір тілді шешен. Игілік – жақсы, ізгі іс. Керімхан – адал, кең жүректі адам. Қасым, Қасымхан – тартымды, реңді. Қасым Аманжоловтай ақын болсын не Қасым хандай адал азамат болсын деген ниетте қойылады. Қобыланды – ержүрек, батыр. Мұнар – «сағым» сөзінің синонимі. Расул – елші деген мағына. Салауат – аман-есен жүрсін деген ниетпен қойылады. Сафуан – таза, мықты. Сүлеймен – мақсатына жетуші, табанды жан. Тахауи – ұрпақ, Тахауи Ахтановтай білгір жазушы болсын деген ниетте қойылады. Темірлан – мықты, табанды бол деген мәнде. Тобанияз – сыйлы деген мағына. Төле – Төле бидей қара қылды қақ жарған әділ болсын деген ниетте қойылады. Хақназар – қолдау, қамқор болу. Шайхы – ғалым, оқымысты. Шахнияз – патшадай сыйлы. Шәміл – шуақ шашқан. Шернияз – аң патшасы арыстандай сыйлы.  Қыз бала есімдері Ажарлым – сұлуым, көріктім. Айқаракөз – Мұхтар Әуезовтің кейіпкері. Айдай әдемі, қара көзді сұлу болсын деген мәнде. Айтұмар – «ай» және «тұмар» сөздерінінің қосындысы. Мойындағы тұмардай серік болсын деген ниетте қойылады. Ақұштап – Ақұштап Бақтыгереева сынды ақын болсын деген ниет. Аяла – мәпелеу, қамқор болу. Әзиза – қуатты, күшті. Балауса – балғын, жас, пәк. Балзада – тәтті бала деген мағынада. Балсұлу – өзі тәтті, өзі әдемі. Жасмин – гүлдей әдемі. Марфуға – бәрінен биік. Меңтай – көбіне денесінде меңі бар қыздарға қойылады. Мұнтаз – таза, ұқыпты. Перизат – періште. Саруар – қамқоршы, қолдаушы («Көшпенділер» романында кездесетін есім). Тоғжан – Абайдың ғашығының есімі. Шырай – әдемі, келбетті. Хорлан – сұлулан, хор қыздарындай сұлу бол деген ниетте қойылады. Сізге қай есім ұнады?Көп кездеспейтін ұл-қыз есімдері және оның мағынасы #1 бөлім 
