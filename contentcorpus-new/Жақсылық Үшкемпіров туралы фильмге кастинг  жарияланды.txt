Ш.Айманов атындағы «Қазақфильм» АҚ «Жеңімпаз» атты толықметрлі көркем фильмнің өндірісін бастағалы отыр. Картина Кеңес одағының классикалық күресшісі, Әлем чемпионы, Олимпиада чемпионы, КСРО еңбек сіңірген спорт шебері (1980), Қазақ КСР еңбек сіңірген жаттықтырушысы – Жақсылық Үшкемпіровтің өмірі туралы баяндайды. Фильмнің режиссерлері – Бақыт Қайырбеков пен Алексей Каменский.  «Қазақфильм» киностудиясы аталған жобаға басты және эпизодтағы рөлдерге актерлер кастингін жариялайды.Талаптар:• 5-7 жас аралығындағы ұл балалар (жүзе біліп, атқа міне алулары қажет)• 9-15 жас аралығындағы қыз балалар• 15-29 жас аралығындағы арықтау келген жас спортшылар (күресе білулері қажет)• 30-дан 60 жасқа дейінгі спортшы ер адамдар (күресе білулері қажет)• 18-22 жас аралығындағы студент қыздар• 20-дан 60 жас аралығындағы ер адамдар мен әйел адамдарКастингке қазақ тілін меңгерген барлық ұлт өкілдерін шақырамыз. Барлық үміткерлер өздері туралы анкеталық ақпаратты (аты-жөні, жасы, бойы, салмағы, кинодағы тәжірибесі, байланыс телефондары) толтырып, сондай-ақ, фотоға түсіп (тұла бойы, ірі планда анфас және ірі планда профиль) e-mail: mergen_kasting_kz@mail.ru электронды поштасына жіберулері қажет. Түсірілім тобының талаптарына сәйкес келген үміткермен кастинг-директор өзі хабарласып, актерлік сынаққа шақырады. 
