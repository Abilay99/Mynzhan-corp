Футболдан ҚР кубогының 1/8 финалында кездесетін клубтар анықталды. Бүгін өткен жеребе қорытындысы бойынша клубтар келесі кезеңге өту үшін 29-сәуір күні жарыс жолына шығатын болады. Өткен жылы ел кубогын жеңіп алған Алматының «Қайраты» Павлодардың «Ертісімен» кездесетін болды. Ал осыған дейінгі іріктеу кезеңдеріне премьер-лига клубтары қатыспаған болатын. 1/8 финалға бірінші лигадан «Ақжайық» (Орал), «ЦСКА» (Алматы), «Спартак» (Семей) және «Екібастұз» (Екібастұз) клубтары шықты.  «Тобыл» (Қостанай) - «ЦСКА» (Алматы) «Қайсар» (Қызылорда) - «Спартак» (Семей) «Ақжайық» (Орал) - «Ақтөбе» (Ақтөбе) «Ордабасы» (Шымкент) - «Тараз» (Тараз) «Екібастұз» (Екібастұз) - «Астана» (Астана) «Шахтер» (Қарағанды) - «Оқжетпес» (Көкшетау) «Атырау» (Атырау) - «Жетісу» (Талдықорған) «Қайрат» (Алматы) - «Ертіс» (Павлодар) Ширек финалға шыққан командалар бір ойын қорытындысы бойынша ғана анықталады.  
