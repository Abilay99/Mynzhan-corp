   30 жылдан кейін қалалар қалай өзгереді? Ғалымдар 2050 жылға қарай әлемнің көптеген қалаларында орташа температура 48 градусқа дейін көтерілу қаупі бар дейді. Ал қатты ыстық адам денсаулығына кері әсерін тигізеді. Сонымен қатар ерекше жоғары температураның әсерінен қалалар мен олардың өмірі өзгереді. Егер біз тас жол (асфальт) қоспасының құрамын өзгертпесек, тас жол қатты қызады да, нәтижесінде көшелер, жолдар мен тротуарлар ери бастайды. Қара, жабысқақ (смола) орнынан жылжып кетеді, пайда болған шұңқырлардан көліктердің қозғалысы қиындайды. Көптеген америкалық және еуропалық әуежайлардағы ауа температурасы жоғары болғандықтан әдеттегі тығыздығын жоғалтады. Мұндай жағдайда ұшақ ұшуға қажетті жоғары жылдамдықты ала алмайды. Осылайша, осы континенттер арасындағы барлық рейстер тоқтатылуы мүмкін. Қиындық теміржолдарды да айналып өтпейді. Металл рельстер бүгіле бастайды. Жолдардың бүгілуі мен кеңеюіне байланысты Еуропа елдеріндегі пойыздардың бәрі тоқтайды. Нью-Йорк сынды ірі қалалардағы метролар да өз жұмысын тоқтатады. Себебі қазірдің өзінде бұл метроларда 12 ай бойы ыстық. Ал ірі қалаларда ауа темрературасы 50 градусқа жақындағанда метро іші тіпті “тозаққа” айналады. ©ilcaffegeopolitico.org Ғаламдық жылыну нәтижелері Көріп отырғаныңыздай, температураны 48С-қа дейін көтеру мегаполистегі қарапайым қала өмірін біз тек теледидар экрандарында немесе фантастикалық киноларда көрген өмірге айналдырады. Электрмен, көлікпен және қалалық инфрақұрылыммен байланысты проблемалардан басқа, біз теңіз деңгейінің көтерілуі, тұщы судың сарқылуы, құрғақшылық, жүгері, күріш және бидай сияқты көптеген дақылдарды өсіре алмау қиындықтарына тап боламыз. Егер әлемдік ғалымдардың ескертуіне құлақ аспасақ, атмосфераға парниктік газдарды шығаруды азайту үшін шаралар қолданбасақ – бұл бәрімізді алда күтіп тұрған болашақ! 
