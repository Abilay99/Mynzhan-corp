  Бірде португалдық теңізшілердің кемесі Минамидің төрінен шығады. Солармен бірге сол уақытта кемеде юнга да () болады. Оны Усюки есімді ең жас гейшамен таныстырады. Сөзбе-сөз аудармада оның есімі "нәзік ұлпа қар" дегенді білдіреді. Екі жас бір көргеннен-ақ бір-бірін қатты сүйіп, ғашық болып қалады. Бірақ, олар бір-бірінің тілін мүлдем түсіне алмайды. Ғашық жұп содан бүкіл бір түнді бір ауыз сөз айтпастан, ай астында ойға шомумен өткізеді. Ертеңгісін олар қоштасады. Усуюки үйіне келсе, төргі бөлмеде әлгі жігіттің дүрбісі қалып қойғанын көреді. Аңғал қыз бұдан өзгеше сыр ұғып, жігіттің ертелі-кеш қайта оралам деген сөзі ғой деп, бір сеніммен ішіне түйеді.  Сумида көліне әр жолы барғанда, ол құрбыларынан бөлініп қалып, португалдық кемелерге көз қырын салумен болады... Жылдар өтіп, Сумиданың суы арнасынан бір тасып, бір кеміп жатқанда, қала тұрғындары қызды үнемі сол жерден көріп тұрады. Жылдар өтсе де әлгі қыздың сол бір сұлу қалпынан еш өзгермегені байқалады. Шынында да, ол жітітпен танысқан күніндегідей уыздай жас әрі әдемі күйінде қалып қоя береді. Жапондардың айтуынша, Ұлы махаббат сол қыз үшін Уақытты тоқтатыпты...   
