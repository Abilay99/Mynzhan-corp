Экспедиция шеңберінде одан әрі гидробиологиялық зерттеулер жүргізу үшін Арал теңізінен су алынды. «Назарбаев Университетінің» гидробиологтары алатын нәтижелерді одан әрі гидробиологиялық зерттеуге бағдарланған National Geographic-тің грантын алу үшін пайдалануға жоспарланып отыр. Еліміздің орталық бөлігін (Астана) Ұлытау өңірі арқылы Арал өңірімен байланыстыратын қолжетімді далалық жолдар мен тас жолдар негізінде жаңа туристік бағыт әзірленді. Осы бағыт палеонтологтардан бастап туристерге дейін баршаға қызықты болмақ. Экспедиция нәтижелері бойынша кітап және қалта форматында Ұлытау өңірі бойынша туристерге арналған практикалық жолсерік жарыққа шыққалы жатыр.          
