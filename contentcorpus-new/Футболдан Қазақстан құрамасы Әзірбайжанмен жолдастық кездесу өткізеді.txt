Қазақстан футбол федерациясы Әзірбайжан ұлттық құрамасымен жолдастық кездесу өткізу жөнінде келісімге келді. Бұл туралы ҚФФ баспасөз қызметі хабарлады. Ойын 5 маусым күні елордадағы "Астана Арена" стадионында өтеді. Сондай-ақ Қазақстан мен Әзірбайжан жастар құрамалары да жолдастық матч ойнайтын болды. Кездесу 4 маусымға жоспарланған. Бұл ойын да "Астана Арена" стадионында өтеді. Қазақстан мен Әзірбайжан құрамалары осыған дейін талай рет кездескен. Соңғы рет 2016 жылы Түркияда өткен жолдастық ойында отандастарымыз 1:0 есебімен жеңіске жеткен болатын. Әзірбайжан құрамасы соңғы жаңарған ФИФА рейтингінде 126-орында тұр. Ал Қазақстан қарсыластарынан 7 саты жоғары орналасқан. 
