Хайуанаттар жайлы ертегі де айтамыз, мысқылдап мысалға да қосамыз. Олар отбасында біз жайлы не ойлайды екен?  Шеше, біз не үшін иемізге сонша адал боламыз? Өз иесіне адал болмаса, ит ит бола ма?! Адам боп кеткен жоқпыз ғой. *** Шеше, адамзат қандай мейірімді еді, үнемі бізге ішер ас, жем-шөп әзірлейді.  Кейбір істерді есейгенде түсінесің. Тағдыр деген сол. *** Біз не үшін күні кешке дейін арып-таласып, шаршаумен өтеміз? Біз қазір феодальдық қоғамда өмір сүріп отырмыз. Демократия, еркіндік бізге әлі жете қойған жоқ. ***  Шеше, сен жүзім жеп көрмесең де, оның дәмін неге қышқыл дейсің? Адамдар ертегіде солай айтып жүр.  Олар бізді айтып балаларын алдайды. Ал біз оларды айтып, сендерді қорқытамыз. Адамзаттың ертегісіне ешқашан сенбе. *** Адамзат бізді жек көрсе де, біз неліктен олармен бірге өмір сүреміз?  Біз шыбын әулеті – қай жер арам болса, сол жерде жасаймыз. Сондықтан да адамдармен бірге өмір сүріп келеміз. ***  Біз өте сиықсызбыз. Тіпті өз терімізді өзіміз көре алмаймыз. Неге осы бізге тікенек өседі екен?  "Әсіре қызыл тез оңар" деген. Жолбарыс болсаң, тұқымың құрып кетер еді. Біздің терімізді адамдар көрмегені абзал. *** : Біз күні кешке дейін босқа жүреміз. Қарнымыз да тоймайды. Мен тасбақа әулетінің жалқаулығынан намыстанамын.  Жалқау болсақ та, қанағатшылмыз. Дүниенің түбін қумаймыз. Сондықтан да мың жыл жасаймыз. Қай тасбақа мың жасаған адамзатты көріпті?! Көп нәрседен игіліктенген сайын, өмірің қысқарады. Әркімнің өз несібесі бар, балам. *** Біз адамдардың қанын сорып, жан бағамыз. Адамзаттың да бізге өшіккеніне қаншама ғасыр өтіпті. Атақ та, абырой да қалмады. Тәбетімізді ауыстырсақ қайтеді?  Адамзат қаншама хайуанаттың, тіпті бір-бірінің қанын шелектеп ішкенімен, әлі күнге тәбетін ауыстырған жоқ қой.  Дайындаған: Алшын Матай  
