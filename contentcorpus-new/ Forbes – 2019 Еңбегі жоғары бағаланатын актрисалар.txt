 Forbes әдеттегідей еңбегі жоғары бағаланатын актрисаларының тізімін ұсынды. Рейтинг жасау барысында 2018 жылдың 1 маусымы мен 2019 жылдың 1 маусымы аралығындағы көрсеткіштер ескерілген. Бірінші сатыға $56 миллион тапқан Скарлетт Йоханссон жайғасты. Актриса табысының көп бөлігін Marvel киноәлеміндегі рөлі үшін тапты. Нақтырақ айтқанда, ол "Қара жесір" және "Кекшілдер" фильміне түскені $35 миллион қаржы алды. Аталған картина прокатта $ 3 миллиард жинап, рекорд жаңартқан еді. Екінші орындағы София Вергара биыл $ $44,1 миллион тапқан. Үздік үштікті Риз Уизерспун ($35 млн) түйіндеді. Алғаш рет рейтингке Анджелина Джоли,  Джулия Робертс, Кейт Бланшетт  және Дженнифер Лоуренс кірмей қалды. Журнал еңбегі жоғары бағаланатын актерлерді Nielsen, ComScore, Box Office Mojo және IMDB компаниялары мен кино өндіріс сарапшылары жасаған зерттеулерге сүйене отырып анықтайды. Сонымен, актерлер кірісінің нақты саны төменде көрсетілген: 1. Скарлетт Йоханссон — $ 56 миллион2. София Вергара — $ 44,1 миллион3. Риз Уизерспун — $ 35 миллион4. Николь Кидман — $ 34 миллион5. Дженнифер Энистон — $ 28 миллион6. Кейли Куоко — $ 25 миллион7. Элизабет Мосс — $ 24 миллион8. Марго Робби — $ 23,5 миллион9. Шарлиз Терон — $ 23 миллион10. Эллен Помпео — $ 22 миллион Бұған дейін Forbes ең көп табыс тапқан актерлардың тізімін жариялаған еді. Көшті соңғы бір жыл аралығында "Рэмпейдж", "Аспанмен таласқан ғимарат", "Форсаж: Хоббс мен Шоу" аталатын картиналарға түсіп үлгерген Дуэйн Джонсон бастады. Екінші және үшінші орынға "Кек алушылар: Финал" фильмінің басты актерлары Крис Хемсворт пен Кіші Роберт Дауни жайғасты. 
