Қазақстанның алты облысы мен Нұр-Сұлтан, Шымкент қалаларында ауа райы күрт бұзылады, деп хабарлайды Қазгидромет кәсіпорны. Дабылды ескерту қай өңірлерде жарияланды? Қостанай облысы: кей жерде күн күркіреп, бұршақ жауады. Оңтүстік-батыстан соққан жел солтүстік-батысқа ауысып, түнде кей жерде екпіні 15-20, күндіз 15-20, ұйытқуы 23 м/с болады. Қостанай қаласында күн күркірейді, күндіз оңтүстік-батыстан соққан жел солтүстік-батысқа ауысады – 15-20 м/с. Түркістан облысы: таңертең және күндіз кей жерде күн күркіреп, дауыл соғуы мүмкін. Шаңды дауыл соғып, оңтүстік-батыстан соққан жел солтүстік-батысқа ауысады, екпіні 15-20, күндіз ұйытқуы 23 м/с. Түркістанда оқтын-оқтын шаңды дауыл соғып, оңтүстік-батыстан соққан жел солтүстік-батысқа ауысады, екіпіні – 15-20 м/с. Ақмола облысы: кей жерде күн күркіреп, дауыл соғады, бұршақ жауады. Оңтүстік және оңтүстік-батыстан соққан желдің екпіні түнде кей жерде, күндіз өңірдің басым бөлігінде 15-20 м/с. Көкшетауда таңертең және күндіз күн күркірейді.  Дауылдың ықтималдығы – 90-95%. Қызылорда облысы: кей жерде күн күркіреп, жел тұрып, шаңды дауыл соғады. Батыстан соққан желдің екпіні түнде кей жерде 15-20, күндіз 15-20, кейде 25 м/с. Дауылдың ықтималдығы – 90-95%. Батыс Қазақстан облысы: күн күркіреп, дауыл соғады, бұршақ жаууы мүмкін. Солтүстік-батыстан соққан желдің екпіні – 15-20 м/с. Оралда 29 шілдеде күн күркіреп, күндіз желдің екпіні 18 м/с-қа дейін жетеді. Солтүстік Қазақстан облысы: күн күркіреп, дауыл соғады. Оңтүстік-батыстан соққан желдің екпіні кей жерде 15-20 м/с. Петропавлда күн күркіреп, күндіз дауыл тұрады. Оңтүстік-батыстан соққан желдің екпіні 15-20 м/с. Дауылдың ықтималдығы 90-95%. 
