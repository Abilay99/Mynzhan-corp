Алматы қаласында қыркүйек айының 15-16 күндері Цирк өнерінің Бүкіләлемдік фестивалі өтеді. Игі шара «Мәдениет жылы» аясында Алматы күніне орай шаһар әкімшілігінің қолдауымен ұйымдастырылып, қала тұрғындары мен қонақтарына цирк өнерінің ең үздік қойылымдарын тарту етеді. Шараға Германия, Италия, Франция, Қытай, АҚШ, Ресей, Украина елдерінен келген цирк өнерінің майталмандары қатысып, «Алтын тұлпар» басты жүлдесін алу үшін өзара бәйгеге түседі. Шетел өнерпаздарымен бірге Қазақстан атынан үш бірдей өнер иелері бәйгеге қол жеткізуге тырысады. Бас жүлдеге кім лайықты екенін АҚШ, Латвия, Франция, Ресей, Украинадан келген атақты цирк өнерінің хас шеберлерінен құралған әділ қазылар алқасы шешетін болады.  Айта кететін жайт, цирк фестивалі 37 рет Монте-карлода, 20 рет Будапешт қаласында, 10 рет Мәскеуде өткізілген. Ал Қазақстанда алғашқы рет өткізіліп жатқан фестиваль еліміздегі цирк өнерінің дамуына сүбелі үлес қосатыны сөзсіз.  дейді   Елімізде алғашқы рет ұйымдастырылып отыратын игі шараның авторы Қазақ мемлекеттік циркінің шығармашылық дамыту жөніндегі директорының орынбасары, белгілі тұлға - Мұрат Кәрімұлы Мұтырғанов. Оның айтуы бойынша, әлемге танылған цирк майталмандарының басын қосу оңай шаруа емес. Әрқайсысының жұмыс кестесі бір жылға дейін жазылып тастаған. Алайда, олар елімізде тұңғыш рет өткізілетін фестивальге қатысуға келісім берген.        
