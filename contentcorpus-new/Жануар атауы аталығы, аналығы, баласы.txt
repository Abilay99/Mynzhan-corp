Жануар мен оның түрлеріне қатысты атаулар – көнеден келе жатқан атаулар. Олар уақыт өте қолданыстан түсіп, ұмытылуы мүмкін. Солардың кейбірін тоқтала кетелік. Қазақ халқы жануарлардың еркегі мен ұрғашысын, балаларын қалай атаған? Абдан – арыстанның баласы Алан – барыстың баласы Арлан – еркек қасқыр Әздек – жас еркек есек Әңгі – есектің еркегі Баршын – кәрі бүркіт Бөлтірік – қасқырдың күшігі Бірішек – арлан қасқыр Еңлік – еліктің лағы Жусақ – тау ешкісінің тушасы Кірекей – ұрғашы аю Қанден – иттің ұсақ тұқымы Қандеш – қанденнің ұрғашысы Қаншық – иттің, қасқырдың ұрғашысы Қаншыр – ұрғашы арыстан Қодық – құланның құлыны Қонжық – аюдың баласы Құлжа – арқардың қошқары Құралай – киіктің лағы Құртқа – қасқырдың қаншығы Марғау – мысықтың есейген баласы Мәлике – ұрғашы жылан Мәулен – ұрғашы мысық Мегежін – ұрғашы шошқа Сайғақ – киіктің текесі Сарық – қойдың бір тұқымы Сарымақ – жолбарыстың баласы Соқыр – мысықтың әлі көзін ашпаған баласы Тайхан – тай есек Таутан – ұрғашы барыс Таутан – алабұға текті балық Томаша – шымшықтың ең кішкене түрі Торай – шошқаның баласы Шағал – қорқау қасқыр Ызақор – арыстанның еркегі 
