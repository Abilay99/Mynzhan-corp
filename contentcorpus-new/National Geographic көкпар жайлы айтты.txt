National Geographic Instagram желісінде ақтаулық көкпаршылардың ойынға дайындалып жатқан сәті көрсетілген суретті жариялады, - деп хабарлайды Tengrinews.kz тілшісі. Суретті Джон Стэнмейер түсірген. Суреттің сипаттамасында Көкпардың Қазақстанның ұлттық ойыны екені айтылады. "Орталық Азияның осы ежелгі спорт түрінде ойыншылар ешкінің етін тартысып, оны қазандыққа салуға тырысады. Кеңес кезінде тыйым салынған",- делінген сурет сипаттамасында. Сонымен қатар, автор Көкпардың Орталық азияда түрлі атаулармен аталатынын хабарлап отыр.  Natgeo суретті 9 мамырда жариялады, осы уақытқа дейін 275 мың лайк жиналды.  
