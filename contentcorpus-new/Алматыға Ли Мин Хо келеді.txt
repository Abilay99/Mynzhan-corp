"Корей толқынының" жарқын жұлдызы, әлемге әйгілі "Жігіттің сабаздары", "Қала тыңшысы" ("Boys over flowers", "City hunter") дорамалары арқылы танылған Ли Мин Хо Алматы қаласына келіп, жанкүйерлерін қуантпақшы. Атақты корей жұлдызының Қазақстанға сапарын ұйымдастыруға Қазақстан нарығына кең етек жайған оңтүстік корейлік "LG" компаниясы ат салысып отыр. Алғашында Ли Мин Хо Алматыға жарнамаға түсу үшін ғана келеді деген болатын. Алайда Алматыда да жанкүйерлерінің көп екенін біліп, арнайы кездесу ұйымдастырмақшы. Кездесу 17 сәуір күні Алматы қаласының "Retrolike bar’" клубында өтеді. Орын шектеулі болғандықтан, жанкүйерлердің алдын ала жазылып, орын тағайындауы қажет. Толық ақпарат мына жерде 
