Биыл отандық музыка индустриясының бірегей музыканттары "Үркер" тобына 25 жыл толды. Соған орай 1 қараша күні Алматыдағы Республика Сарайында топ өзінің мерейтойлық концертін өткізді. Концертте "Үркер" тобымен бірге Мақсат Медеубек, Серік Нұрмолдаев, Нұрлан Албан, Парвиз Назаров, Жәмилә Серкебаева сынды замандас әртістер өнер көрсетті. Концертке жиналған қауымға 90-жылдары шыққан "Жаным", "Туған елім", "Сәулем-ай", "Наурыз", "Әсел" сияқты  танымал әндермен бірге "Үркердің" жаңа туындылары да ұсынылды. Ал Үкілі Ыбырайдың "Қараторғай", Абайдың "Көзімнің қарасы" әндерінің ерекше өңдеуі концерт атмосферасына айрықша өң берді. Серік Нұрмолдаев, "Тұран" фольклорлы-этнографиялық ансамблінің мүшесі:  Еркежан, тыңдарман:  Назерке, тыңдарман:    Концертте топ солисі Айдос Сағатов әкесі Мансұр Сағатовтың "Алматым менің" әнін жаңа өңдеуде орындап, Алматы қаласына деген ықыласын музыка тілімен жеткізді.   "Тыңдармандар көптен бері Алматыда "Үркердің" үлкен концертін күтіп жүрген. Бұл топтың 25 жылдық мерейтойна сай келді. Біз Қазақстанның және әлемнің үлкенді-кішілі залдарында концерт жасап жүрдік, бірақ Республика Сарайында тұңғыш рет концерт қойдық. Зал әдеттегідей өте жылы қарсы алды, келіп біздің музыкалық тартуымызға куә болған барлық тыңдарманға топ атынан алғыс білдіремін", – деді топтың жетекші мүшесі Айдос Сағатов. 
