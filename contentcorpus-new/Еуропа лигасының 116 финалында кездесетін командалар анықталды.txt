Футболдан Еуропа лигасының да жеребесі тартылды. 1/16 финалға шыққан командалар алғашқы ойынын 2017 жылдың 16 ақпан күні өткізеді. Еуропа лигасының топтық кезеңінде «Астанамен» бір топта ойнап, плей-офф кезеңіне шыққан «АПОЭЛ» мен «Олимпиакостың» қарсыластары анықталды. Кипрлік клуб бильбаолық «Атлетикпен» (Испания) ойнаса, грекиялық клуб Түркияның «Османлыспор» командасымен кездеседі. Еуропа лигасының басты фавориті санлатын «Манчестер Юнайтед» 1/16 финалда Францияның «Сент-Этьен» командасымен кездесетін болды. Сондай-ақ, «Вильярреал» (Испания) – «Рома» (Италия), «Сельта» (Испания) – «Шахтер Донецк» (Украина) ойындары да тартысты болары анық. Жеребе қорытындысы төмендегідей: «Атлетик Бильбао» (Испания) – «АПОЭЛ» (Кипр)  «Легия» (Польша) – «Аякс» (Нидерланд) «Андерлехт» (Бельгия) – «Зенит» (Ресей) «Астра» (Румыния) – «Генк» (Бельгия)  «Манчестер Юнайтед» (Англия) – «Сент-Этьен» (Франция) «Вильярреал» (Испания) – «Рома» (Италия) «Лудогорец» (Болгария) – «Копенгаген» (Дания) «Сельта» (Испания) – «Шахтер Донецк» (Украина) «Олимпиакос» (Грекия) – «Османлыспор» (Түркия) «Гент» (Бельгия) – «Тоттенхэм» (Англия)  «Ростов» (Ресей) – «Спарта Прага» (Чехия)  «Краснодар» (Ресей) – «Фенербахче» (Түркия) «Боруссия Менхенгладбах» (Германия) – «Фиорентина» (Италия) «АЗ Алкмаар» (Нидерланд) – «Лион» (Франция)  «Хапоэль Беар-Шива» (Израиль) – «Бешикташ» (Түркия)  «ПАОК «(Грекия) – «Шальке» (Германия)  1/16 финалдағы бірінші ойындар 16 ақпан күні, қарымта кездесулер 23 ақпанға жоспарланған. 
