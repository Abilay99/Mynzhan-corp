Жуырда National Geographic журналының қазақ тіліндегі алғашқы саны жарыққа шықты. Бұл мемлекеттік тілде таралатын тұңғыш шетелдік басылым болып отыр. Басылым алғашқы санынан-ақ еліміздегі маңызды экологиялық мәселелерге назар аударды. "Арал тағдыры − адам тағдыры" деп аталатын мақалада ғаламшардағы ең үлкен су қоймасы, Орталық Азияның маңызды стратегиялық нысаны − Арал теңізінің жай-күйі баяндалған. Құрылтайшылардың айтуынша, "National Geographic Қазақстан" журналының негізгі мақсаты – экологиялық мәселелермен қатар, еліміздің қайталанбас сұлу табиғатын, өсімдіктер мен жан-жануарлар дүниесінің алуандығын насихаттау. Сондай-ақ, қазақстандық ғалымдар мен зерттеушілердің ғылыми ізденістеріне ақпараттық қолдау көрсету. Осы мақсатта журнал ұжымы биыл еліміз бойынша бірқатар зерттеу экспедициялары мен фотокөрмелер ұйымдастырмақ екен. Осы ретте біз сіздерге tengrinews.kz сайтының тілшісі Ардақ Құлтайдың журналдың жауапты редакторы Мақсат Ясылбайұлынан алған сұхбаттын назарларыңызға ұсынамыз. Көркемдеп айтсақ, Құдайға шүкір, енді міне, бір кездегі сол арманның жалына қос қолымызбен жармасқандай болып жатырмыз. National Geographic журналы Орталық Азия бойынша алғаш рет Қазақстанда жарыққа шығып отыр. Және де бұны біз ерекше мақтан тұтамыз. Журнал құрылтайшысы − отандық медиа-нарықта танылып үлгерген KAZMEDIA HOLDING ЖШС компаниясы. "Бұл идея қалай пайда болды" деген сұраққа қысқаша осылай жауап беруге болады. Ең бастысы жақсы идея болса болды. Қалғаны табанды еңбектің еншісінде.  − Ендеше қадамдарыңызға сәттілік тілей отырып, қызыққан, білгісі келетін оқырманымызға журналға жазылудың жолдарын және индексін айтып өтсеңіз. 
