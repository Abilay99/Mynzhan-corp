  Күн сайын шығатын өнеркәсіп өнімінің cомасы 460 млн. теңге.  Тауар өткізу мен қызмет көрсету сомасы 1 млрд. теңге.  Бір күнде 420 тонна нан пісіріледі.   Құрылыс компаниялары 5 мың тонна бетон, 700 шаршы метр ағаш және 72 металл өнімдерін шығарады.   Халықтың электр қуатын күнделікті тұтыну мөлшері 13 млн. кВт/сағаттан асады.    45 мың Гкал жылу және 700 мың кубометрден астам суық су тұтынылады.   1 млн 400 мың куб метр газ пайдаланылады.   Қала көшелерінде 250 мыңнан астам автокөлік жүреді.   850 мың адам қоғамдық көлікке мінеді.   Күн сайын Алматыға пойыз, ұшақ және автокөлікпен 50 мыңнан астам адам келеді.  460 тоннадан астам атмосфераға зиянды қалдықтар бөлінеді.   Күнделікті 1400 тонна тұрмыстық қалдықтар тасталады.   Күн сайын 60-70 бала дүниеге келеді.   1400 рет жедел жәрдем шақырылады.    Күнделікті қала ауруханаларына шамамен 700 науқас жатқызылады.  Күн сайын ауруханаларда 268 науқасқа операция жасалады.    Күн сайын 175 мың оқушы мектепке барады.   230 мыңнан астам студент жоғары оқу орындарында лекция тыңдайды.  Бір күндік капитал айналымы 13 млрд. теңге.    Қалаға күн сайын шамамен 357 млн. теңге инвестиция тартылады.  
