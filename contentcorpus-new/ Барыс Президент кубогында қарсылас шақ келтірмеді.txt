 Хоккейден ҚР Президент кубогының соңғы ойынында "Барыс" уфалық "Салават Юлаевпен" кездесті. Андрей Скабелка баптайтын команда жарысты жеңіспен аяқтады. Матчтың алғашқы бөлігінде Никита Михайлис "Барысты" алға шығарды. Алайда, екінші периодта қонақтар Максим Майоровтың көмегімен есепті теңестіріп кетті.  Соңғы жиырма минуттықта есеп өзгермеді. Ал буллит сериясында "Барыстың" жолы болып, команда жеңіске жетті.  "Барыс" бесінші мәрте ҚР Президент кубогында үздік атанып отыр. 
