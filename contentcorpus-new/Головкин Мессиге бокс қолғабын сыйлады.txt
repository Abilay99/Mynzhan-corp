Қазақстандық кәсіпқой боксшы Геннадий Головкин танымал аргентиналық футболшы Лионель Мессимен кездесіп, бокс қолғабын сыйлады. Спорт әлеміндегі беделді тұлғалар Барселонада өткен алғашқы Finney блокчейн смартфонының таныстырылымы кезінде кездесті. Бұл жобаны швейцария-израильдік Sirin Labs компаниясы жасаған. Тағы бір айта кететіні, компания директорлар кеңесінің құрамында қазақстандық кәсіпкер Кеңес Рақышев те бар.  Айта кетейік, Геннадий Головкин "Реал" футбол клубының жанкүйері екенін осыған дейінгі сұхбаттарында айтқан болатын. Әлемдегі үздік ойыншылардың бірі ретінде Криштиану Роналдуды бағалайды. Қазақстандық кәсіпқой боксшы бала кезінде футболмен де шұғылданған. 
