 Қырыну — тері үшін үлкен стресс. Қырыну теріні күн сайын зақымдайды, табиғи қорғаныс тосқауылын бұзады. Тері тозуының алдын алу үшін мына кеңестерді пайдаланып көріңіздер. — Терінің қабаруына қарсы алоэ ең жақсы табиғи құрал деп есептеледі. Бір жапырағын жұлып алып, сөлін бірден жағыңыз. Оның орнына — алоэның 100 пайыздық гелі бәрінен жақсы. — Авакадо дейтін тропикалық жеміс бар. Тітіркенген теріге соның бір тілімін жабыстырсаңыз жетіп жатыр. — Қияр терінің әртүрлі сырқатына қарсы әбден сыннан өткен амал. Оның бір кесімін тітіркенген теріге басады. — Қиярдың қабығын алып тастап, оны езгілеп, тері­ге жағуға болады. Оған авакадоның езілген жұмсағын қоссаңыз бәрінен жақсы. — Тітіркенген теріге календула қосылған май жағы­ңыз. Осы өсімдіктің гүлінен алынған экстракт тері­нің әр түрлі зақымдалуына қарсы қолданылады. — Ұстарамен қырынатын болсаңыз оның жүзін төрт реттен артық қолданбаңыз. Оның жүзі мұқалып қалса, ұстараны теріге қаттырақ батыруға тура келе­ді де, ол одан әрман тітіркендіреді. Бір рет қырынуға арналған станоктарды үш рет қырынған соң шаруасы біткен зат ретінде лақтырып жіберіңіз. — Станок пен электр қырынғышын кезек­-кезек пай­даланыңыз. Бір айда біреуімен, екінші айда екіншісі­мен қырыныңыз. — Сіз станокты ұстарамен қырынсаңыз теріңізді, шашыңызды суға жақсылап жұмсартыңыз. — Қырыну үшін жақсы крем пайдаланыңыз. — Қырынып болғаннан кейін лосьон пайдаланба­ңыз. — Шылым тартуды тастау керек. — Сондай-ақ алкогольден де бас тарту керек: ол ағзаның тез тозуына, беттің солғындауына соқтырады. 
