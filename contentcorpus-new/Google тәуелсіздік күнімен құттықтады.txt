Google мәліметтерді іздеу жүйесі Қазақстан Республикасының Тәуелсіздік күніне орай логотипін өзгертті.  Логотип (Doodle) Қазақстан Республикасының Туымен түстес және онда еркіндіктің символы іспеттес қанат жайып тұрған бүркіт бейнеленген.  Doodle – арнайы мерекелер мен маңызды даталардың құрметіне арнайы шығарылатын логотип. Айта кетейік,  Google былтыр 25 жылдыққа осындай құттықтау жолдаған болатын. Бірақ былтыр логотиптің ортасында «Алтын адам» бейнеленген еді. 
