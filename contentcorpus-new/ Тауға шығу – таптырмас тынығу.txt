 Жаз мезгілінде тынығудың, аптап ыстықтан алшақтау жүрудің жолдарын іздейміз. Табиғаты тамаша аймақтар мен ауа райы салқын мекендерге саяхат жасауды жоспарлаймыз. Одан қала берді суға түсіп, сергіп қайтуға асығамыз. Ал тауға шығу жайында ойланып көрген кезіңіз болды ма? Тауға шығып, саф таза ауамен тыныстап, биік шыңнан айналаңа бір көз тастаудың өзі бір бақыт емес пе? Әсіресе, Алатау бөктеріндегі Алматы тұрғындары мен қонақтары үшін бұл бақытты сезінудің зор мүмкіндігі бар. Себебі алмалы шаһарда тауға шығу үшін арнайы іс-шаралар жиі өтеді. Жыл сайын Альпиниада ұйымдастырылады. Соның бірі - Нұрсұлтан шыңын бағындыру. Альпиниада – тауға шығатын жандардың Олимпиадасы  Биыл ұйымдастырылған альпиниадаға 5000-нан астам адам қатысты. Оның ішінде Еуропа мен Азия елдерінен келген қонақтар да бар. "Нұрсұлтан шыңы" Іле Алатауының Тянь-Шань жотасының солтүстік беткейінде жатыр.  4376 метр биіктікте орналасқан. Биыл тауға көтерілу үшін альпинистер таңғы сағат 3-4-тен бастап жолға аттанды. Альпиниада жолына жас пен жасамыс та, кәсіби альпинист пен әуесқой спортшылар да шықты. Арасында талай жылдан бері үзбей келіп жүргендері де бар. Алғаш рет биік шыңды бағындырғысы келгендер де кездесті. Ал бірнеше рет шығып, тәжірибе жинағандар бұл жолы дайындалып-ақ келген. Солардың бірі – "Effective Media Liaison" (tengrinews.kz, vesti.kz және massaget.kz) директоры Сұңқар Қарабалин. Тау өзіне тартып тұрады  -   , - дейді. Ең биігін бағындыруға бел будым  "Ер кезегі үшке дейін" демекші, биыл Сұңқар Болатұлы үшінші рет Нұрсұлтан шыңын бетке алды. Жоспар да өзгеше: ертерек тауды бетке алып, сонда түнеу, таң ата биік шыңға көтерілу. -  - дейді. Нұрсұлтан шыңына шығу үшін Испаниядан келген  Алатаудың биігін бағындыру үшін алыс-жақын шетелдерден келетін кәсіпқой немесе әуесқой альпинистер аз емес. Қаланы құшағына алып жатқан алып таулардың түр-тұлғасы кім-кімді болсын қызықтырары хақ. Сұңқар Қарабалинмен жолсерік болған Андреас Нұрсұлтан шыңын бағындыру үшін Испаниядан келіпті. Мақсаты – ең биігіне көтерілу. – , – деді Уэска Vesti.kz тілшісіне берген сұқбатында. – , – дейді Сұңқар Болатұлы. Шыңға шығу үшін кезек күтесің  Нұрсұлтанның биігіне шығатын жол біреу ғана. Арнайы кендір арқандар көмегімен жоғары өрмелейтін тұсы бар. Осы жерге келгенде көпшілік кезек күтеді. Кейбірі қаймығып, осы шыққаным да жетер деп кері қайтады. –  , - дейді. Тауға шығу дайындықтан басталады  Адам бір істі бастар кезде алдын ала жоспар құрып, арнайы дайындалады. Тауға шығар алдында да дайындық керек. Алдымен түрлі жаттығулар жасап, өзіңнің физикалық күшіңді сынап көргеннің кемшілігі болмайды. Сондай-ақ, психологиялық дайындық та қажет. Шыдамды, сабырлы болу маңызды. Одан кейін барып керек-жарағыңды дайындайсың.   –  , - дейді Сұңқар Болатұлы. Тауға шыққаннан түскен қиын  Сіз үшін тауға шыққан қиын ба, әлде түскен қиын ба? - деп те сұрап қалдық. Сұңқар Болатұлы үшін тауға шыққаннан түскен қиындау екен. Оның себебі де бар. – , – деп жауап қайырды. Тауға не ала бару керек?  Осы орайда тауға шығатындар мен биігін бағындыруды жоспарлап жүргендер үшін қажет болатын заттар тізімін ұсына кетуді жөн санап отырмыз. Керек киім-кешектер ♦ Табаны қатты ыңғайлы аяқкиім;♦ Аяқ қажалмас үшін қалыңдау шұлық (ауыстыратынын да салып алыңыз);♦ Жаңбырға арналған киім;♦ Спорттық шалбар немесе шолақ шалбар;♦ Ауыстыратын жеңіл жейде (терлегенде керек болады);♦ Жылы жемпір (қыста жылы күртеше киіңіз);♦ Бас киім;♦ Қолғап;♦ Мойынорағыш;♦ Күннен қорғайтын көзілдірік;♦ Арнайы таяқтар (қажет деп тапсаңыз). Тауға шыққан соң суретке түсірудің де өз рахаты бар. Ол үшін ауырлық етпейді десеңіз, арнайы фотоаппарат алған жөн. Суретті сапалы түсіретін смартфоныңыз болса, онда тіпті жақсы. Ал оны қуаттайтын қосымша аккумулятор алуды ұмытпаңыз. Тағы да қажет болуы мүмкін: ♦ Күннен қорғайтын крем;♦ Медициналық жапсырма;♦ Кенеден қорғайтын спрей;♦ Бас ауырғанда ішетін дәрілер. Ішіп-жеуге не алу керек? ♦ Ауызсу;♦ Термостағы шәй немесе кофе;♦ Ірімшік, шұжықтан жасалған бутерброд;♦ Жеміс-жидек;♦ Шоколад;♦ Қайнатылған картоп, жұмыртқа. Тауда адасып қалсаңыз...  Тауға шығар алдында керек заттың барлығын алғаныңызға көз жеткізіңіз. Қалташам, қағаз карта, шағын каремат немесе төсек қап, жаздыгүні шықсаңыз да жылы киім, пышақ, сіріңке сияқты төтенше жағдайда керек болатын заттың барлығы сөмкеде болғаны дұрыс. Сонымен сіз жолыңызды жоспарлап, сөмкеңізге керек-жарақтың бәрін салып, жолыңыздың көшірмесін жақындарыңызға қалдырып, достарыңызбен тауға шықтыңыз. Бірақ күтпеген жерден адасып кеттіңіздер немесе достарыңызды таппай қалдыңыз делік. Не істеу керек?  Адамдар әдетте кешқұрымда адасады. Түн жақындаған сайын үрей көбейе береді. Мұндайда дүрлігіп қорқа беруге болмайды. Адасып кеткеніңізді ертерек сезінсеңіз, нақты іске көше бастайсыз. Азық, суды үнемдеп, салқынқанды боласыз. Тау ішінде мобильді байланыс болмайды. Десе де ауық-ауық әлсіз болса да байланыс пайда болуы мүмкін. Ең бірінші 109 нөміріне хабарласып, өзіңіз білетін барлық ақпаратты айтыңыз.  Сіздің жоғалып кеткеніңізді білетін адамыңыз болса, құтқару қызметіне хабарласып, іздеу жұмыстары басталатынына сеніңіз. Сондықтан ашық жерге шығып, күтіңіз. Бұл ағаш арасында, жоталардың қуысында жүргеннен жақсы. Құтқарушылардың тауып алу ықтималдығы артады.  Адасып болдырған адамның ұйықтап кетуі қиын емес. Қалың ұйқыға берілген адам құтқарушылардың дауысын естімей қалуы әбден мүмкін. Сондықтан түнгі уақытта от жағып, барынша сергек болу керек. Тау ауруы дегеніміз не?  Тауда 3500 метр биіктіктен кейін оттегі аздау болады. Сондықтан адам денсаулығына әсерін тигізуі мүмкін. Мұны "биіктік ауруы" немесе "тау ауруы" деп атап жатады. Оның белгілері: әлсіздік, босаңсу, жүрек қағысының жиілеуі, мең-зең болу, ұйқысыздық, тәбет тартпау, демігу, лоқсу, құсу және т.б. Әдетте ағзаның жаңа жағдайға бейімделуіне 3-4 күн кетеді. Егер бұл ауру белгілері байқалса, онда одан ары биікке шығуды тоқтатқан жөн. Оттегі жетіспеушілігіне төзбеу, III-IV атқарымдық санаттағы стенокардия, 3 дәрежелі гипертония ауруы, созылмалы бүйрек ауруы, соматикалық сырқаттардың ауыр кезеңдері (миокард инфаркты, ми қан айналымының ауыр түрде бүлінуі, гипертониялық күрт асқыну, бронх демікпесі және т.б.), жүрек-қан тамырларының аурулары, өкпе аурулары, созылмалы қабыну үдерістерінің қозған кезеңдері, асқынған жұқпалы аурулары бар жандардың тауға шықпағаны жөн. Жүкті әйелдер теңіз деңгейінен 2500 метр биіктікке дейін шыдай алса да, тауға шығудың қажеті жоқ. Өйткені, шамадан тыс денеге түсетін ауырлық денсаулыққа кері әсерін тигізуі бек мүмкін. Тауға шығу - еш шығынсыз демалу  Таза ауада тыныстап, табиғат құшағында тынығу - жанға шипа. Тауға шығу үшін көп шығын да қажет емес. Демалыста ойын-сауық орталықтарына ақша жұмсағанша, тауға барып демалып қайтуға болады. Бастысы - өзіңе деген сенім. "Тауға шыққан соң шаршайсың, қайдағы тыныққан" деген ой сізді билеп алуы мүмкін. Бірақ шаршап шалдыққаннан бұрын, тауға шықсаңыз жан-дүниеңіз тынығып қайтады. "Мен таулықпын" деп тау-тасты жаңғырта өлең оқып, "Тау ішінде", "Қараңғы түнде тау қалқып" деп ән шырқап қайтсаңыз, тіпті керемет емес пе?! 
