 23-29 сәуір аралығында Қытайдың Сиянь қаласында күрес түрлерінен Азия чемпионаты өтеді. Байрақты бәсекеде қазақ балуандары да бақ сынайды. Еркін күрестен кімдер баратыны анықталып үлгерді. Ұлттық құраманың бас жаттықтырушысы Әсет Серікбаев сары құрлықтың басты додасына жас балуандарды да ала бармақ. Олар үшін мол тәжірибе болатыны анық. Сондай-ақ Шымкенттегі ел Спартакиадасында чемпион атанған балуандардың барлығы бақ сынайды. Еркін күрестен Азия чемпионатына қатысатын Қазақстан командасының тізімі: 57 кг: Мейрамбек Қартбай61 кг: Бауыржан Төребек65 кг: Дәулет Ниязбеков70 кг: Нұрқожа Қайпанов74 кг: Данияр Қайсанов79 кг: Ғалымжан Өсербаев86 кг: Әділет Дауланбаев92 кг: Ералы Әбдірашев97 кг: Әлішер Ерғали125 кг: Олег Болтин Күрес түрлерінен Қазақстан командасы бұл күндері АІВА спорттық базасында жаттығуда. Команда 20 сәуір күні Қытайға бағыт алады. 
