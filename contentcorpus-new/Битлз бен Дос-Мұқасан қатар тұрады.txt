Алматының жеті кереметінің бірі Көк-төбеде «Битлз» тобына арналған ескерткіштің бар екенін барлықтарыңыз білетін шығарсыздар. Ендігі сол ескерткіштің жанына отандық «Дос-Мұқасан» тобына арналған ескерткіш орнатылмақ. Биыл «Дос-Мұқасан» тобына 46 жыл толғандығын естеріңізге сала кетейік.  - дейді «Олимпионик» әлеуметтік қорының вице президенті Темірлан Төлегенов.  «Олимпионик» әлеуметтік қоры «Дос-Мұқасан» тобына арналған ескерткішке ақша жиналып жатқандығын хабарлайды. Әлеуметтік қордың ең алғашқы серіктесі АО «Qazaq Banki» болып отыр. - дейді әйгілі мүсінші Бақытбек Мұхамеджанов.  «Дос-Мұқасан» – 1967 жылы Алматыда Қазақ политехникалық институтының студенттері құрған вокалдық-аспаптық ансамбль. Досым Сүлеев, Мұрат Құсайынов, Қамит Санбаев, Александр Литвинов топтың ең бірінші әншілері болды. Ансамбльдің атауы есімдердің басқы әріптерінің қысқаруынан алынған: «Дос» - Досым Сүлеев, «Мұ» — Мұрат Құсайынов, «Қа» — Қамит Санбаев, «Сан» — Саня (Александр) Литвинов. Артынша топқа Шәріп Омаров, Бақыт Жұмаділов, Нұртас Құсайынов, Құрманай Омарова, Асқар Жанкушуков қосылды.  Осыған дейін Павлодар қаласындағы Сұлтанмахмұт  Торайғыров атындағы ЖОО-ның территориясына «Дос-Мұқасан» тобының мүсіндері орнатылып,  артынша келеңсіз оқиғаларға байланысты алынып тасталды. «Дос-Мұқасан» - аты аңызға айналған ансамбль. Дайындаған: Қарлыға Бүйенбай  
