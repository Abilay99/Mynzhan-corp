Жазғы демалысты шетелде өткізуді армандайсыз. Алайда, демалысыңызды бірге өткізетін құрбыңыз я жолсерік болар жан жоқ. Күнделікті өмірде небір жағдайлар орын алады. Жалғыз сапарға шығуға жүрексінсеңіз, арманыңызбен қоштаса берсеңіз болады. Әгәрәки арманыңыздың орындалғанын қаласаңыз, жалғыз саяхаттауға бел буыңыз.  Демалысыңыз өзіңіз жоспарлағандай өтеді. Еркіндікке, талғамға жол беріледі. Өзіңіз қалаған елге барып, өзіңіз шешім қабылдайсыз. Әй дейтін әже, қой дейтін қожа жоқ. Рахат!   Себебі, демалысқа келген әрбір жанның жүзі жарқын, мінезі жұмсақ келеді. Сондықтан да демалыста айналаңыздағы жандармен жылы сөйлесіп, олармен араласып, таныстарыңыздың өрісін кеңейтіңіз. Бәлкім, жақын дос не өмірлік серігіңізді жолықтырып қаласыз. Өзге елде, бейтаныс адамдардың арасында жүрген кезде өміріңізге көз жүгіртіп, өзіңізге есеп беріңіз. Жалғыз саяхаттаған кезде денсаулықты жақсартып, мінезді өзгертуге болады.    Қонақүйдегі бір кісілік орын екі кісілік орыннан гөрі қымбаттырақ. Егер жаныңызда құрбыңыз болса, саяхатқа кететін шығынды екі бөліп төлеуге болатын еді.  Мысалы, сөмкеңізге ұры түсіп, сіз әмияныңызды ұрлатып алдыңыз. Я болмаса, танымайтын аймақта адасып қалдыңыз. Осы жағдайда жаныңызда серігіңіздің болғаны абзал.  Жаныңызда құрбыңыз болса, демалысқа қажетті керек заттарды бірнеше шабаданға салып, жүкті бөліп алар едіңіз. Жалғыз жүрсеңіз, барлық ауыртпалық өзіңіз көтересіз.  дегендей, жалғыз болсаңыз әуежайда не ұшақта әңгімелесіп, жол қысқартатын жан болмайды. Көппен бірге болсаңыз, уақытыңыз тез әрі көңілді өтеді. Бір-бірлеріңізге қызықты оқиғаларды айтып, демалыс жоспарын бірге құрайсыз.  деген нақылды естен шығармаңыз. Жаныңызда серігіңіз болса, барлығын ақылдасып, келісіп жасайсыз. Ал жалғыз болсаңыз, барлық шешімді өзіңіз қабылдайсыз. Ақыл-кеңес айтып, бағыт-бағдар беретін ешкім жоқ.    Дайындаған: Ғазиза Ұзақ Суреттер: wikistan.kz, vpoezdku.ru 
