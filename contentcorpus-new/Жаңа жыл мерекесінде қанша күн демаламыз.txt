Денсаулық сақтау және әлеуметтік даму министрлігі қазақстандықтар Жаңа жыл мерекесіне қанша күн демалатынын түсіндірді. 2016 жылдың 31 желтоқсанынан 2017 жылдың 3 қаңтарына дейін демалыс күндері болып есептеледі. 31 желтоқсан сенбіге түсіп тұр. «Қазақстан Республикасындағы мерекелер» туралы заңның 3-бабына сәйкес, Жаңа жыл мемлекеттік мерекесі 1 және 2 қаңтарда аталып өтеді. Заңның 5-бабына сәйкес, демалыс және мереке күні сәйкес келген жағдайда мерекеден кейінгі жұмыс күні демалыс болады. 2017 жылдың 1 қаңтары жексенбіге түсіп тұрғанын ескерсек, демалыс күні жексенбіден сейсенбіге (мерекеден кейінгі жұмыс күні) ауысады. Бәрін қосқанда төрт демалыс күні шығады. Дереккөз: bnews.kz 
