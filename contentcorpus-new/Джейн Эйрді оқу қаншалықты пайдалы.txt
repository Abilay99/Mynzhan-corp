Әйелдерге арналған романның үздігі саналатын «Джейн Эйр» романының авторы – Шарлотта Бронте.  Джейн Эйр романын ағылшындықтар жиі автобиографияға жатқызады. Өйткені, Шарлотта жазу барысында тек ойына сүйеніп қана қоймай, өзінің өмірлік тәжірибесімен бөліседі.   Джейн Эйр – әділеттілік пен күштің символы. Кішкентай, ап-арық қыз бойындағы өжеттіліктің күәгері боласыз. Басынан өткен жағдайларға қарамастан, өз пікірінен тайған емес. Соның өзінде бойындағы қыз балаға тән сезімталдылықты да жоғалтқан жоқ.   Джейн Эйрдің әрбір сөзі сізге ой салса, кейбір сұрағыңыздың жауабын табуға көмектеседі.  Бастапқы да махаббат тақырыбын қозғайтын романның тағы бір бөлшегі ретінде қабылдауыңыз әбден мүмкін. Бірақ, қайта үңілсеңіз, қыз баласының ойы мен оның ішкі тартысының куәгері боласыз.   Оның кітап оқуға деген құштарлығы сізді ерекше тәнті етеді. Кітап үшін таяқ жегеніне қарамастан, ол оқу ды тастамады.  Егер шетел әдебиетіне қызықсаңыз, Джейннің тағдырымен танысуды ұмытпаңыз 
