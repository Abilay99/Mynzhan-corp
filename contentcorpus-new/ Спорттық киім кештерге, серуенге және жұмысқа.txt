 «Спорт – бұл өмір», – деп санайды салауатты өмір салтын ұстанатындар. «Спорт – бұл тренд», – дейді дизайнерлер және деп қана қоймай, сол салауатты өмір салтын қуатындарға сәнді шортылар, кроссовкалар мен толстовкалар шығарады. Мұндай сән тек фитнес-клубта ғана өтімді деп санайсыз ба? Қателесесіз! Спорттық үлгідегі киімдерді кештерге де, серуендеуге де, тіпті жұмысқа да киіп барып, сәнді көрінуге болады. Лондондағы Олимпиада ойындарының нағыз қызған кезінде көптеген дизайнерлер спорттық үлгідегі киімдерді шығаруға шабыттары ашылған екен. Солардың жеңіл қолымен гардеробымызда бомбер, рюкзактар мен бұлықты шалбарлар пайда болды. Модельерлер спорттық үлгідегі киімдерді барынша сәнді етуге тырысып арулардың бар талғамына жағуға тырысқан: кроссовка болса – танкеткалы, козырек болса – онда бүгінде танымал пластиктен жасалған. Осыған ұқсас образ жасағыңыз келсе, мынадай кеңестерге құлақ түріңіз:   Кешке Клубқа немесе кешке баратын болсаңыз,  Ең бастысы – нәзіктік пен спорттың арасындағы теңдікті бұзып алмасаңыз болды. Егер мини-белдемше мен топ кисеңіз, аксессуарларыңыз спорттық үлгіде болуы керек (мысалы, козырек немесе танкеткалы кроссовка).   Серуенге  Мысалы, бұлықты шалбарды алайық. Егер оны кроссовка және майкамен кисеңіз, олимпиада құрамасының спортшысы екен деп қалады. Ал егер шалбарды қайық ойық топпен және көлемді алқамен кисеңіз, сәнді образ жасайсыз.   Офиске Классикалық қарандаш-белдемше мен жейдені бомбермен киюге болады. Бейнеңіз толыққанды болу үшін туфлиді тұрақты жеңіл аяқ киіммен алмастырыңыз, ал классикалық сөмкені – рюкзакқа немесе ұзын баулы кішкене сөмкеге алмастыруға болады.    Дайындаған: Анар Мұстафина 
