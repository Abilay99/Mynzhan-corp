 10 қыркүйек күні, сағат 11:00-де елімізде жалпыхалықтық диктант ұйымдастырылатынын хабарлаған едік. Аталған акцияға барлығы 180 мың адам қатысып, латын графикасы негізінде диктант жазды. Қалам алып, жазу жазған жандардың арасында ҚР Парламенті Мәжілісінің депутаты Геннадий Шиповских,  ҚХА "Жаңғыру жолы" республикалық жастар қозғалысының төрағасы Максим Споткай сияқты белсенділер де бар. Бүкіл Қазақстан аумағын қамтыған шара 40 минутқа созылды. «Тілдер күні» мерекесіне орай ұйымдастырылған бұл бастамаға еліміздегі мектептер мен ЖОО-ы, кітапханалар мен мәдени орындар қолдау білдіріп, бір мезетте латын қарпінде диктант жазды. Диктант тақырыбы – "2019 jyl – Jastar jyly". Мәтінді онлайн форматта ғалым Камал Әлпейісова оқыды. Қазақстан халқы Ассамблеясы бұл идеяға қуат беріп, Нұр-Сұлтан қаласының диктант жазуға ниет білдірген тұрғындары мен қонақтарын Ұлттық академиялық кітапханаға жиған. Аталған орынға 200-ге жуық қала тұрғыны келді. ҚХА Төрағасының орынбасары Жансейіт Түймебаев кітапханаға жиналған көпшілікті айтулы шарамен құттықтап, белсенділіктері үшін алғыс білдірді. , - деді Жансейіт Түймебаев. 
