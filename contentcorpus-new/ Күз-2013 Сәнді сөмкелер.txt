 Қыздар сөмкенің гардеробтағы өте маңызды аксессуар екенін баяғыдан біледі. Күнделікті бейнеге салтанат, қарапайым киімге сымбат қоса алатын сөмкені заманауи трендтер мен жеке талғамыңызға қарай мұқият таңдаған жөн. Бұл маусымда сөмкенің қандай түрлері сәнді болмақ? Қысқа сапты классикалық сөмке Заманауи сәнқой қыздың гардеробында болуға міндетті заттардың бірі осындай қысқа сапты классикалық пішінді сөмке. Ол ресми стильдегі костюм-шалбармен, сәнді көйлектер мен күзгі сыртқы киім, әсіресе пальтолармен жақсы жарасады.   Дорба сынды сөмке Бірінші нұсқаға қарағанда, әмбебап әрі күнделікті киюге жарайтын дорба сынды былғары сөмкелер мен арқа сөмкелері де трендте. Бұл сөмкелер күнделікті қарапайым киімдермен үйлеседі. Салтанатты көйлектерге жараспайтыны болмаса, басқа киіміңіздің бәріне келеді.   Сабы бар клатч Кейбір қыздар қолға ұстайтын, бірақ сабы жоқ клатч сөмкелерін ыңғайсыз деп тақпайды. Дизайнерлер мәселенің шешімін тапты. Бұл маусымда олар клатчтарға кішкентай белбеу тағып, оны ұстауды ыңғайлатты.   Ерекше пішінді Қазіргі заманда бәрімен қатар болғанша, ерекше болған сәнді саналады. Сөмкелер арасында да ерекше, тіпті ойға қонымсыз пішіндер трендте болмақ.   Металл шынжырлы Металл шынжырымен әшекейленген сөмкелер тек рок тыңдайтын қыздарға жарасады деп ойлайсыз ба? Алайда бұнда сөмке кешкі отырыстарға шыққанда қарапайым қара көйлекпен де жарасады. Нәтижесінде өзіңізді батыл, тіпті кішкене бұзақылау сезінесіз.   Ерекше маталар Ерекшелік тек пішінде бола алады деп кім айтты? Күдері, нубук, мата не тіпті пластиктен жасалынған сөмкелер бірден көптің арасынан көзге түседі. Бастысы әсершіл маталардан тігілген түрлерін жаңбырлы күндері ұстамаған дұрыс.   Трендтегі түстер мен принттер Түс пен принт мәселесіне келетін болсақ, осы маусымда торлы, жануарлар принттерімен әшекейленген, геометриялық пішіндер мен гүлдері бар сөмкелер жоғары сән апталықтарының төрінде жиі көрінді. Арасында дәстүрлі қара, қоңыр, сұр сөмкелері көп болса да, жарқын түстілері де жоқ емес.   Ерекше декор Жылтыр тастармен көмкерілген сөмкелер кешкі отырыстар үшін жақсы нұсқа. Жылтырап тұрған, ерекше суреттер, шашақ пен басқа әшекейлер көбірек болған сайын сөмкеңіз сәнді болады.   Ал сіз күзгі сөмке алып үлгердіңіз бе? Дайындаған: Сания Аринова  
