 Абзал Арыстанбеков, Қайрат Ағыбаев, Дәулетхан Жақыпов, Мұхит Тұрсынов және Айбек Нұғымаровтар бастаған Қазақстан құрамасы турнирдің басынан жеңіліссіз келген болатын. Дегенмен, ақтық сайыста Моңғолия құрамасы қазақ балуандарынан мықты шықты. Есеп 4:1 нәтижесімен аяқталды. Сонымен екінші орын алған қазақ балуандары $30 000-ға ие болса, моңғолдар 50 000 АҚШ долларын қанжығасына байлады.  Ал үшінші орын үшін  тартыста Грузия Тәжікістан балуандарымен шығып, 3:2 есеппен жеңіске жетті. Грузин спортшылары $10 000-ға қол жеткізсе, тәжіктер 6 000 АҚШ долларын қанағат тұтты. Келесі орындар мынадай нәтижемен белгілі болды: 5. Әзірбайжан - $5 000 6. Қырғызстан - $4 000 7. Украина - $3 000 8. Түркия - $2 000  Естеріңізге сала кетсек, қазақ күресінен өткен «Еуразия барысы» ІІ халықаралық турнирі Балуан Шолақтың 150-жылдығына бағышталып өткізілді. Өткен жылы да Тараз қаласында өткен І халықаралық турнирде Қазақстан құрамасы біріншілікті иемденген еді.  
