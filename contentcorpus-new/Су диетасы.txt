Диетолог мамандардың ойлап тапқан небір диеталары бар. Қысқа не ұзақ мерзімді, жеміс-жидек, шоколад, емдік т.с.с. диеталардың түр-түрі бар. Алуан түрлі диеталардың ішінен пайдалы әрі нақтысын тауып-таңдау өте қиын. Уақыттың тығыздығы немесе кейбір тағамдарды сатып алу мүмкіндігінің болмауынан көптеген қыз-келіншектер өздеріне лайықты диетаны таба алмайды. Мұндай жағдайда диетолог мамандар су диестасын ұсынады. Су – тіршіліктің басты көзі. Ол микроэлементтер мен пайдалы заттарға толы, ағзадағы зат алмасу процесіне тікелей әсер етеді. Ағзаны тазартып, оны зиянды заттардан қорғайды.  Су диетасы шөл мен аштық арасындағы айырмашылықты аңғаруға жол ашады. Мысалы, адам тамақ алдында бір стакан су ішсе, оның тәбеті төмендейді немесе мүлдем жоғалады. Су ішкен жан астан бас тартуы мүмкін. Су диетасының тәртібі жеңіл. Таңертең аш қарынға бір стакан су ішіп алу керек. Жарты сағаттан соң, таңғы асты іше беруге болады. Бұл диетада кез келген тағамды шектеусіз пайдалануға болады. Су диетасының ең тиімді тұсы осы. Ал егер қарныңыз ашса, бір стакан су ішіп жіберіңіз. Ұйықтар алдында да бір стакан су ішкен жөн. Су диетасын ұстау кезінде сақтауға міндетті ақыл-кеңестер мен ережелерге назар аударыңыз:  Су диетасы артық салмақ тастаумен қатар, терінің жақсаруына, ішкі мүшелердің жақсы жұмыс істеуіне септігін тигізеді. Сондай-ақ, көңіл-күйдің жоғары болуы мен сергектікке жол ашады.  кез келген диетаны ұстауға бел бумас бұрын өз дәрігеріңіздің ақыл-кеңестеріне сүйеніп, барлық нұсқау-талаптарды орындаңыз. Суреттер: shkolazhizni.ru 
