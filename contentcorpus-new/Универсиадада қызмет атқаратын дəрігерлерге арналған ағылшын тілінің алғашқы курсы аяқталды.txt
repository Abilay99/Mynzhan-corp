Ағылшын тілінің базалық курсын тəмамдағаны туралы сертификатқа Алматы қаласының 120 дан астам өкілі қол жеткізді. Енді олар 2017 жылы Алматыда өтетін қысқы Универсиадада қызмет атқарады. Медқызметкерлердің екінші тобы өз оқуын қазан айында бастайды. Шілде айында шетел тілін оқуға шаһардың 120-дан астам медицина қызметкерлері кіріскен. Екі ай бойы С.Демирель атындағы университеттің оқытушылары тəлімгерлерге бастапқы («Elementary») деңгейін оқытқан. Оқытушылардың бірі Якуб Догонайдың айтуынша, медқызметкерлер ағылшын тілін оқуда ықылас танытқан. «», – деді С.Демирель университетінің оқытушысы Якуб Догонай. Ағылшын курсынан сәтті өткендерге сертификатты Алматы қаласы денсаулық сақтау басқармасы басшысының орынбасары Гүлнәр Өтепбергенова табыстады. Ол, медицина қызметкерлерінің ағылшын тілін үйренуі, оларға Универсиада кезінде үлкен септігін тигізетінін алға тартты. «», – дейді Алматы қаласы денсаулық сақтау басқармасы басшысының орынбасары Гүлнәр Өтепбергенова. Медицина қызметкерлеріне ағылшын тілін үйрету мұнымен аяқталмайды. Қазан айында тағы бір топ жасақталып, дәрігерлер арнайы курстан өтеді. Сондай-ақ, мұндай курстар алдағы уақытта төтенше жағдайлар қызметкерлеріне де ұйымдастырылмақ. Дереккөз: almaty2017.com 
