Қазақстан Республикасы Үкіметінің құрамы бекітілді, - деп хабарлайды Ақорданың ресми сайты.  Қазақстан Республикасы Конституциясының 44-бабының 3-тармағына сәйкес ҚАУЛЫ ЕТЕМІН: 1. Мыналар: Ерлан Әбілфайызұлы Ыдырысов ‑ Қазақстан Республикасының Сыртқы істер министрі; Қалмұханбет Нұрмұханбетұлы Қасымов ‑ Қазақстан Республикасының Ішкі істер министрі; Дәурен Әскербекұлы Абаев ‑ Қазақстан Республикасының Ақпарат және коммуникациялар министрі; Ерлан Кенжеғалиұлы Сағадиев ‑ Қазақстан Республикасының Білім және ғылым министрі; Тамара Босымбекқызы Дүйсенова ‑ Қазақстан Республикасының Денсаулық сақтау және әлеуметтік даму министрі; Жеңіс Махмұдұлы Қасымбек ‑ Қазақстан Республикасының Инвестициялар және даму министрі; Бақыт Тұрлыханұлы Сұлтанов ‑ Қазақстан Республикасының Қаржы министрі; Арыстанбек Мұхамедиұлы ‑ Қазақстан Республикасының Мәдениет және спорт министрі; Қуандық Уәлиханұлы Бишімбаев ‑ Қазақстан Республикасының Ұлттық экономика министрі; Қанат Алдабергенұлы Бозымбаев ‑ Қазақстан Республикасының Энергетика министрі болып тағайындалсын. 2. Осы Жарлық қол қойылған күнінен бастап қолданысқа енгізіледі. Айта кетейік, осыған дейін Кәрім Мәсімов ҚР ҰҚК төрағасы болып, Бақытжан Сағынтаев ҚР премьер-министрі болып тағайындалған еді. Асқар Мамин ҚР премьер-министрінің бірінші орынбасары қызметіне кіріскен-ді.  Иманғали Тасмағамбетов ҚР премьер-министрінің орынбасары, Жасұзақов Сәкен Әділханұлы Қорғаныс минстрі, Марат Бекетаев Әділет министрі болып тағайындалды.    
