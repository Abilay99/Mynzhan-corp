Ақберен Елгезек – лириканың ауыр жүгін арқалаған арда ақын. Оның өлеңдеріндегі мағына астарлы, сырлы құпияға толы. «Көз жасымның бір тамшысын қалдырдым, Жалғыздықтың атындағы көшеге...». Оның ұғымында жалғыздық – жалғыз қайыңды жанына серік еткен көше. Жалғыздықты тұрғыны жоқ көшеге теңейді. Ақынның осындай сезімді жеткізудегі көркемдік әдістерді шебер қолдана алатыны таңқалдырады. Құдды бір оқырманына жырдан тінін шығармай кесте тоқып беретіндей. Данышпан Абайша айтсақ, айналасы жұмырланған, тегіс, шашауы жоқ. Бүгінгі жазбамыз арқылы Ақберен ақынның сырлы сезімін теңеумен жеткізген тұстарын бірге талдайық.  Зейнолла Қабдоловтың теңеуге «Әдеби тілге үстеме мағына беріп, оның көркіне көрік қосатын, сол арқылы әдеби шығарманың мазмұнын құнарландырып, пішінін ажарландыратын көркемдеу құралдарының бірі – теңеу. Мұнда суреткер заттың, құбылыстың ерекше белгілерін көрсетпей-ақ, оны басқа затпен, құбылыспен салыстыра суреттейді» деп анықтама берген еді. Негізінен, теңеулер  жұрнақтарымен жасалады. Ақберен Елгезек өлеңдеріндегі теңеулер бірізділікпен жасалған. Кейде  шылауларымен де беріледі. Сөзіміз айғақты болуы үшін мына бір өлең жолдарын оқып көрейік.       («Тұман») Автор тұманды айналаны көрсетпейтін, тұншыққан дауылға теңейді. Дауылды күні айналаны шаң басып, алдыңдағыны көрсетпейтіні бар емес пе еді? Ақберен ақын көріп отырған тұман тып-тыныш болса да, өз мінезін дауыл секілді көрсетіп тұрғандай. Бірақ, тыныштығымен. Айналаны «ауыр ауа» басып жатқанын осылай суреттейді.      («Жидебай түнінде») Ақын суреттеген аспан – басқа Аспан. Жидебай түнінің аспаны ақын әлемнің Аспаны секілді. Тіпті жұлдыздары бақсылардың қүрең қара шаштары секілді жайқалатынын көрсетеді. Табиғат ортасындағы түнгі аспан әлемін басқа қырынан танып отыр.      («Күзгі әуеннен үзінді») Бұл – жазды қимастықпен шығарып салған ақынның күзді қарсы алған сәті. Қуаныш орнын сағыныш басатын мезгілдің ақын өлеңінде көрініс табуы өзгеше. Автор бұл сәтті көп ешкімнің ұната бермейтінін айтады. Біздің алақанымыз секілді, ағаштардан амалсыз сарғайып түскен жапырақтардың асфальт жолды аймалап жатқанын да әдемі, бейнелі, әсерлі жеткізеді.   («Қобыз-жүрек») Автор қобыздан күңіреніп төгілген күйдің үні айналаны тербеткенін көрсетеді. Мың жыл бұрын төгілген күйдің әлі күнге дейін жаңғырып тұрғанын суреттейді. Күйдің демімен далада жайқалған ақ көделердің мұхит толқынындай тербелгенін жеткізеді. Енді бір тұсында бұл күй тыңдарманды өзге жерге апарып тастап, көз алдына алып дауыл тудыратынын айтады. Демек, автор күйдің тербелісі көлдің не теңіздің емес, мұхиттың толқынындай екен айтқысы келеді.   («Аңғалақ») Жалпы бұл өлеңнен ақынның көңіл-күйін байқауға болады. Өткеніне өкінбейтін жан екенін көруге болады.  деп, өз арманы орындалғандай сезінеді. Айнаға қарай қалса, мейірімге толы көзді көретіндей сезінеді. Ақын арманы орындалғанын осы бір  деген жолмен беруі шеберлігін көрсетеді.   («Бұлттар, бұлттар...») Ақынның осы өлеңін оқып, бұлт үстіне шығып алып асыр салғың келеді. Көктегі бұлттарды жерде өскен ақ көделерге балап, одан сайын мамық етіп суреттейді. Ал оның әдемілігін Күнге, құпиялылығын Айға теңейді. Ал өзінің бір кезгі халін дәл сол бұлттың күйіне теңейді. Ал қазір қалада өмір кешіп, сол бұлттарға қарап, туған жерін сағынады.   («Түннің аппақ меңіндей») Ал бұл өлеңінде ақын Айды ерекше етіп суреттейді. Қап-қара түнгі аспандағы Айды аппақ меңге теңейді. Әдетте, ақындар ару қыздың бетіндегі меңді сүйсініп жырлаушы еді. Ал бұл теңеуден Ақбереннің ерекшелігін көреміз. Ол ақ пен қараның орнын алмастырғандай. Ақ мең емес, қара мең болушы еді ғой?! Міне, бұны оның сөз саптауындағы өзгешелігі деп түсінеміз.   («Қысқы түстер») Аяздың суреткерлігін өзгеше қырынан көрсетеді. Аяз тек терезеге ғана емес, жүрекке де оюлап сурет салып жатыр дейді ақын. Бірақ, қалай? Аппақ құйын секілді! Ұршықтың иірілгені секілді жүрекке суығымен сыз сызып жатыр дейді. Дауыл секілді емес, әжесінің иірген ұршығына теңейді қысқы аязды.   («Мына жалған мен сияқты тынымсыз...») Ақын бұл өлеңде барлық табиғатты өзіне теңейді, табиғаттың барлық құбылысы өзі секілді күй кешіп жатырғандай. Өзі секілді тынымсыз, балаң, алаң, тылсым екен. Ақшам уақытының өзі кешкі кептелісті терезеден бақылайтын авторға ұқсайды. Алып заңғар таулар да ақын секілді аспанды аялап жатыр. Бәрі-бәрі өзіне ұқсайды. Тіпті осы өлеңді тауып алып, бастан аяқ оқып шықсаңыз, жазған өлеңін де өзіне ұқсатқанын байқайсыз.  
