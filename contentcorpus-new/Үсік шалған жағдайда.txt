Қазір еліміздің барлық аймағында аяз түсіп, қыстың ең суық кезі басталды. Осы орайда сыртта көп жүріп, тоңып қалатын кездеріміз болады. Жай мұздап қалу үсуге айналмасын десеңіз, мына ақпаратты біліп жүргеніңіз жөн. Суықта далада ұзақ уақыт жүру денсаулығымыз үшін қауіпті. Осы сұрақтарға жауаптарды бірге іздейік. Суықта адамның қан тамырлары тарылып, ағзадағы үлкен өзгертулерге әкеле алады. Үсіп қалу тері, ағза мүшелері жасушаларын жоюы мүмкін. Қыста жиі кездесетін бұл дертке далада тіпті көп уақыт болмасаңыз да шалдыға аласыз. Үсіп қалу үшін жоғары ылғалдылық болған кездері -30 градус температурасы да қажет емес.  Кенеттен түскен аяз, жоғары ылғалдылық, суық жел, далада ұзақ уақыт жүріп қалу – үсудің себептері негізінен осылар.  Бет пен құлақ үсуі Жиі жағдайда далада ашық қалатын бет, мұрын, құлақ зардап шегеді. Ашық жерлердің үсуінің бірінші белгісі ашуы мен шаншуы. Далада жүргенде бет пен құлақтың қызаруы – қалыпты жайт, бұл қан тамырларының қосымша жұмысының белгісі ғана. Алайда бетіңіз қатты қызарып, тіпті күлгін түсті болып кетсе, немесе аппақ болып, қызғылт-күлгін дақтар пайда болса, тезірек жылынуыңыз керек. Бұл – үсудің белгілері. Қол-аяқтың үсуі Саусақтардың шаншып ауруы, ұйып қалуы қол-аяқтың үсуін білдіреді. Тіпті қалың етік пен қолғап қатты аяздан қорғай алмауы мүмкін, саусақтарыңыз ылғалдық, қар әсерінен тоңып қала алады. Оған қоса қыста қабаттап шұлық кию етікті тар қылып, қимылдауға мүмкіндік бермеуі де аяқтың тез үсуіне өз ықпалын қосады.  Үсіп қалған жағдайда не істеймін? Әрине күнделікті өмірде біз үсудің жеңіл түріне кездесеміз. Сыртта көп уақыт жүріп тоңып қалып, теріңіз қышып, шаншып, түсі өзгеріп кетсе, үсіп қалдым дей беріңіз. Әрине үсуден жылудан жақсы ештеңе құтқармайды. Бірден үйге кіріп, жылы сусын (ең дұрысы – тәтті шай) ішіңіз. Үсіп қалған жерлерді (саусақ, мұрын, құлақ) жылы (ыстық емес) сумен жылытыңыз. Үйге бас салып кіріп, қол-аяқты ыстық суға салған дұрыс емес. Бірінші жуынғанда су температурасы 29-30°С болса, кейін 37-40°С арттырыңыз. Жеңіл массаж да қан айналымын реттеуге көмектеседі. 15-20 минутта теріңіз жылымай, түсі әлі қызыл, күлгін болып қалса, теріңіз қатты ауырып немесе керісінше сезгіштігі азайса, ісіп, жаралар пайда болса, дәрігерге тездетіп барғаныңыз дұрыс.  Үсіп қалған жағдайда көпшілік мынандай қате дауалар жасайды: Теріні қармен уқалау – көпшілік арасында тараған бірінші қателік. Бұл теріні одан ары мұздатып, микро жарақаттарға әкеле алады, ал олардан микробтар өтіп, жара болуы мүмкін.  Теріні тым белсенді түрде уқалау, дөрекі щетка, маталарды қолдану да дәл осындай жағдайға әкеле алады. Айтып өткендей, теріні ыстық сумен жылыту да – қате. Суықтан ыстыққа лезде өту теріні одан әрі зақымдайды, қан тамырлары мұндайды шыдамай, жарылып кете алады. Қан айналымының қалпына келуі бірқалыпты болуы керек, керісінше жағдайда кейбір жасушалар қалпына келмей, некроз атты ауруға шалдыға аласыз. Үскен теріге май мен түрлі мазьдарды жағу да дұрыс емес: бұл теріге "дем алуға" мүмкіндік бермей, терінің қалпына келу уақытын созады. Үсіп қалуды емдегенше, алдын алған дұрыс. Ал ол үшін: Дайындаған: Сания Аринова Сурет: kazan24.ru 
