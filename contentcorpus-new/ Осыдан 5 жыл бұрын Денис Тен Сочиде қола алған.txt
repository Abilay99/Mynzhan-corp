 Қазақ елі үшін 14 ақпанға қарағанда 15 ақпанның маңызы жоғары. Себебі, осыдан бес жыл бұрын дәл осы күні қазақ спорты, оның ішінде мәнерлеп сырғанау көш алға басты. 2014 жылы Ресейде өткен Сочи ХХІІ қысқы Олимпиадасында қазақстандық спортшы Денис Тен жүлделі үшінші орынға ие болды. Бұл Тәуелсіз Қазақстанның Олимпиада ойындарында мәнерлеп сырғанау спорты бойынша жеңіп алған алғашқы медалі еді. Қысқа бағдарлама ұпайымен қоса есептегенде үшінші орынға тұрақтап, барлығы 255,10 ұпай жинаған Денис Тен 21 жасында Олимпиада жүлдегері атанды. Ал Олимпиада чемпионы болып жапондық мәнерлеп сырғанаушы Юдзуру Ханю танылды. Ол қысқа және еркін бағдарлама ұпайларын қосқанда барлығы 280.09 ұпай жинады. Күміс алқа 2011-2013 жылғы Әлем чемпионы канадалық спортшы Патрик Чанның мойынына тағылды.  Қола жүлдені еншілеген жерлесіміз Р-спорт тілшілеріне берген сұхбатында жеңіске жету үшін бұл Олимпиадаға нақты мақсатпен келгенін айтқан.   – деді Денис Тен. Көк туды желбіретіп, қазақ елінің абыройын асқақтатқан даңқты спортшымыздан, өкінішке орай 2018 жылдың 19 шілдесінде айырылып қалдық. Ердің жасаған еңбегі әр кез ел аузында. 
