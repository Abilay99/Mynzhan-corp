Биыл 135 жылдан бері ең ыстық наурыз болды, - деп хабарлайды "Русская служба BBC" АҚШ-тың Мұхит және атмосфера зерттеулерінің ұлттық басқармасына сілтеме жасап. Бұл туралы Tengrinews.kz жазды. Метереологтардың мәліметінше, өткен айда Жер шарында ауа температурасы ХХ ғасырға қарағанда орташа 0,85 градусқа жоғары болған. Осы жылдың алғашқы үш айы (қаңтар мен наурыз аралығы) ең жылы болды.  Температура рекордтарының картасы: қызыл түспен рекордтық көрсеткіште жылы болған жер көрсетілген, ашық алқызыл түспен - орташа температурадан әлдеқайда жоғары, алқызыл - орташадан жоғары, ақ - орташа, - көк - орташадан төмен, ашық көк - орташадан әлдеқайда төмен, қара көк - рекордтық көрсеткіште төмен. Басқарма өз зерттеуінде жер бетіндегі температураны да, мұхит үстіндегі ауа райын да есепке алды.  
