 Германия халқын қорғау федералды ведомствосы ақпан айының соңында үй карантинін жариялаған жағдайда асүйде болуы тиіс азық-түліктің нақты тізімін жариялаған болатын. Азық-түлікке қатысты бұл нақты мәлімет вирус үшін емес, жалпы төтенше жағдайға арналып жасалғанына бірнеше жыл болған. Ол 10 күнге есептелген. Оны 2 аптаға есептеп ұсынуды жөн көрдік.  - 28 л су; - 4,9 кг жарма, нан, картоп, макарон; - 5,6 кг кепкен жемістер мен жаңғақтар; - 3,5 кг консервіленген жемістер немесе мұздатылған көкөністер (егер дәрумендерді балғын өнімдерден алғыңыз келсе, алма, алмұрт, цитрустар, сәбіз, қызылша және пияз алыңыз); - 3,6 л сүт және сүтті өнімдер; - 2,1 кг ет, балық және жұмыртқа; - 600 г кілегей және өсімдік майы. Қосымша қант, бал, ұн, сорпа текшелерін, печенье және шоколад алып қоюға болады. 
