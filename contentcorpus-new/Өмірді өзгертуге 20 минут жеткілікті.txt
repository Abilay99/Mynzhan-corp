Канада ғалымы Скотт Лир бастаған зерттеушілер жеті жыл бойы физикалық белсенділік, жүрек-қан тамырлары аурулары мен өлім-жітімнің жалпы деңгейі жөнінде деректер жинаған. Олардың зерттеуіне 35-70 жас аралығындағы 17 елден 130 мыңнан астам адам қатысқан. Ғалымдар аптасына кем дегенде 150 минут дене жаттығуын жасайтын адамдардың денсаулығы басқаларға қарағанда мықтырақ екенін анықтады. Себебі бұл жағынан белсенді адамдар инфаркт, инсульт сияқты жүрек-қан тамырлары ауруларынан аулақ болады, өлімге душар ететін басқа да себептер азаяды. Аптасына бар болғаны 2,5 сағат қимылдаудың өзі жастай өлу қаупін 28%-ға, ал жүрек ауруларының пайда болуын 20%-ға төмендетеді. Тағы бір басты нәрсе – физикалық белсенділіктің түрі маңызды емес. Скотт Лирдің пайымдауынша, денсаулық үшін ақша төлеу міндетті емес. Үй шаруасы болсын, физикалық еңбек не жаяу серуен болсын, кез келген белсенділік мезгілсіз өлім мен жүрек ауруларын болдырмайды. Скотт Лир Торонто университетінің профессоры Майк Эванстың аз қимылдайтын адамдарға арналған мынадай кеңесін ұсынады: Скотт Лирдің айтуынша, зерттеуге қатысқандардың дені күнделікті өмірінде жаяу көп жүріп, жұмыста жіті қозғалған, үй шаруасын көп істеген. Үнемі қимылдап жүру – күйзеліспен күресудің таптырмас амалы.   дереккөз:baribar.kz 
