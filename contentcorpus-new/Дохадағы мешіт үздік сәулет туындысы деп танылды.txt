Сингапурде өтіп жатқан Бүкіләлемдік сәулет фестивалінде 2015 жылдың ең үздік архитектуралық жобалары белгілі болды. Аталмыш фестивальдің "Дін" аталымы бойынша Доха (Катар) қаласындағы мешіт жеңімпаз деп танылды, – деп жазады Tengrinews.kz. Ерекше салынған ғимараттан екі жолақ созылып келіп мұнараға айналып кетеді. Биіктігі 90 метр болатын қос мұнара құбылаға қарай бағытталған. Мешіт 1 800 адамға арналған. Ішінде дәрісханалар мен кітапхана орналасқан.   
