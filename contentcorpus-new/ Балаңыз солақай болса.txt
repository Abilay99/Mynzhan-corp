 Солақайлардың әрекеті мен ойлауы басқаларға ерекше болып көрінеді. Себебі солақайлардың миы тапсырманы орындау үшін ерекше стратегияларды қолданады. Балаңыз солақай болса, оны жақсырақ түсінуге көмектесетін бірнеше пайдалы кеңес ұсынамыз. Олар жер шарындағы халықтың шамамен 15%-ын ғана құрайды, ал әлемдегі барлық дүниелерді көпшілік адамға, яғни, оңқайларға бейімделе жасаған. Сондықтан кішкентай солақайға сіздің қолдауыңыз бен көмегіңіз қажет. Солақайды тәрбиелеудің өз ерекшелігі бар. Төмендегі ұсыныстарды пайдалану арқылы кішкентай солақайдың өмірін жеңіл әрі қарапайым етесіз.  Солақай бала қай қолы – оң, ал қай қолы – сол екенін нашар түсінеді. Сондықтан балаға ашық түсті білезік (сағат) алып беріңіз немесе балаңызбен бірге оған арналған әшекей жасаңыз. Сол затты оның сол қолына тағып, білезік тұрған қолдың сол қол екенін айтыңыз. Сол кезде бала қажет кезде оң мен солға жылдам бағыттала алады.  Егер үнемі назарыңызды баланың солақай екеніне аударсаңыз, бала өзін құрдастарының арасында "бөтен" сезінеді. Ата-ана балаға барынша білдіртпей көмектесуі керек. Мысалы, мұғаліммен жеке сөйлесіп, көршісінің оң қолы кедергі болмас үшін оны партаның сол жағына отырғызуды өтіну.  Солақай баланы кішкентай кезінен бастап екі қолын да қолдануды үйретуге болады. Бұл басым рөлді атқаратын сол қолының әрекетін азайту керек деген сөз емес. Жалпы екінші қолымен әрдайым көмектесу керегін түсіндіріп үйретіңіз.  Солақай балалар жиі баяу болып келеді. Оны асықтырудың және оған айқайлаудың пайдасы жоқ. Одан солақай бала шапшаң болып кетпейді. Ол оның орнына күйгелектеніп, дүрліге бастайды. Нәтижесінде, бала жасап отқан нәрсесін аяқтай да алмайды.  Мамандар солақайларға алған білімін жүйелендіру керегін дәлелдеді. Яғни, егер оңқай бала кей заттарды жіберіп алса да, жалпы сабақ тақырыбын түсіне алса, солақайлар үшін ол мүмкін емес. Әр жаңа материал қайталау және қорытындылау арқылы кезеңмен сіңірілуі керек.  Жарық оң жақтан түсіп, кітаптар оң жақта тұруы керек.  Солақай балаға анализ жасау қиынға түседі. Сондықтан оқу барысында қарапайым әрі түсінікті сызбаларды қолданыңыз.  Оқушы көп сыныпта әр баламен жеке дайындалуға уақыт жоқ. Сондықтан ата-ана баламен бірге өткен сабақтың біраз бөлігін үйде қайтадан қайталауға дайын болуы керек.  Солақай балаға әрқашан жазу қиынға соғады. Солақай оқушы жолды аяқтамай қоюы мүмкін және айна жазумен жаузы мүмкін. Оқу кезінде солақай бала сөйлемнің ортасынан бастауы мүмкін. Сондықтан баланы солдан-оңға қарай оқуды және жазуды үйретіп, соны әдетке айналдыруын қадағалау керек.  Оқу кезінде немесе кітаппен жұмыс істеу кезінде бетбелгі немесе сызғыш қолданған жөн. Себебі солақай балаға мәтіндегі жолдарды бақылап отыру қиын, ол жолдарын шатастырып, жоғалтып алып, басқа сөйлемге көшіп кетуі мүмкін.  
