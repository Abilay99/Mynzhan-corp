Боливиядағы абақты туралы қызықты ақпарат беріп өткен едік. Ал Нидерландыда «Het Arresthuis» деп аталатын абақтыда 36 нөмірлі «люкс» және 4 VIP-нөмірлі  бар. Айтпақшы, осы 4 VIP-нөмірлі бөлмелердің өз аттары да бар. Қандай дейсіз бе? «Директор», «Түрме қызметкері», «Заңгер», «Төреші». Сонымен қатар, мұнда сауна, фитнес-орталық, мейрамхана да жоқ емес. Әр нөмірде екі адамдық кереует, үлкен көлемді теледидар, желдеткіш, душ, тегін Wi-Fi интернет жүйесі, кофемашина және кішігірім бары бар. Түрменің классикалық түрін сақтау барысында қонақүйдің ішкі көрінісін дизайнерлер қазіргі заманға сай етіп өзгертіп тұрады. Ендеше, абақты ішіндегі қонақүйдің ішкі көрінісімен танысайық.              Дайындаған: Ақерке Әбілхан  
