Наурыз мейрамы күн мен түннің теңелген, қыс қайтып, көктемнің келгенін білдіретін, табиғаттың тірілуімен шендестірілетін үлкен мереке. Парсы тілдес халықтарда қалыптасқан мейрам. Содан түркі тілдес халықтарға келген көне дәстүр. Бұл мейрамның тамыры тереңде. Наурыз мейрамы туралы қазақта алғаш дерек қалдырғандар аз. Әсіресе, Абай Құнанбайұлы мен Мәшһүр-Жүсіп Көпеевтің еңбектерінде кездеседі. Мәшһүр-Жүсіп Көпеев этнограф болғандықтан, оның салт-дәстүрлер жайлы жазуы заңды. Ал Абай Құнанбайұлының наурыз жайлы жазуы қазақ үшін бұл мейрамның расымен де маңызы зор екендігін көрсетеді.  Мәселен, Абай наурыздың қадым заманнан келе жатқан халықтық мейрам екендігін жөнінде былай дейді. Абайдың бұл жазғанына қарап ғалымдар наурыз мейрамының түп төркінін сонау арғы иран-тұран, Алып Ер Тұңға (Афрасиаб) заманына дейін апарады. Өйткені түркі жұрты мен парсы қауымының арасындағы байланыс сол кезеңде басталған. Қалай десек те, қазақтың күнтізбесінде Наурыздың жыл басы ретінде танылып, мерекеленетіні мәдени қарым-қатынаспен байланысты алыс-берістігі болғаны анық. Одан бөлек, Абай наурыз мейрамының діни мереке емес, көктем мерекесі, яғни, халықтық мереке екендігіне назар аударады. Яғни, қазақ жерінде мұсылманшылық тарамағанға дейін «Ұлыстың ұлы күні» атты дүниетанымдық түсінік болғанын алға тартады.  «Ұлыстың ұлы күні» деген сөздің өз заманында алғашқы мəнін өзгертіп, Құрбан айтқа байланысты айтыла бастағанын былай деп ескертеді:     Ақын көктемде жан дүниенің, жан-жануардың түлеп жаңарып, ақ мол болып, ас көбейгенін, адамзаттың көңілі өсіп көтерілгенін Наурызға арнаған өлеңінде паш етеді. Абай «Жазғытұры» өлеңінде наурыз айы қарсаңында болатын көрісу амалы жайында да айта кетеді.  Ал келесі үзіндіде наурыздың келгенін ескертетін құс – жыл құсын жырына қосқан екен.     Ақынның «Жыл құсы» деп отырғаны – «наурызек» аталатын көкала торғай. Қалай десек те, Абай ақынның наурыз жайлы жазған аз ғана дерегінен Наурыз мейрамының қазақ халқы үшін өте көне, ежелден, атам заманнан келе жатқан мейрам екендігін анық байқаймыз. Ақынның жазбасы сол тұрғыдан өте маңызды.  
