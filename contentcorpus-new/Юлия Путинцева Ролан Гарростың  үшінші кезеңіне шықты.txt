Қазақстандық теннисші Юлия Путинцева әлемдегі танымал "Үлкен дулыға" санатына енетін Франция ашық біріншілігінің (Ролан Гаррос) үшінші кезеңіне шықты. Отандасымыз екінші кезеңде швед спортшысы Юханна Ларссонды ұтты. 2 сағат 15 минутқа созылған ойында Қазақстанның бірінші ракеткасы қарсыласынан 2:1 есебімен айласын асырды. Бірінші сетте 6:3 нәтижесімен жеңіске жетсе, екінші сетте 6:1 есебімен ұтылды. Үшінші сетте 6:3 есебімен басым шықты. Юлия Путинцева үшінші кезеңде испан Гарбинье Мугурусамен кездеседі. Қарсыласы өткен жылғы "Ролан Гарроста" топ жарған спортшы.  Айта кетейік, қазақстандық теннисші қазіргі таңда WTA рейтингінде 29-орында келеді. 
