 65 жастан асқан қазақстандықтарға көшеге шығуға шектеу қойылды. Бұл туралы еліміздің бас санитар дәрігері Айжан Есмағамбетованың жаңа қаулысында айтылды. Қазақстандықтар арасында COVID-19 коронавирус инфекциясының таралуын алдын алу мақсатында 65 жастан асқан адамдардың көшеде жүруіне шектеу қойып, оларға азық-түлік пен дәрі-дәрмектің жеткізілуін қаматамасыз ету қажеттігі жайлы айтылды.  1. Азық-түлік, дәрі-дәрмек сатып алуды және жұмысқа баруды қоспағанда, азаматтардың тұрғын үйден шығуын шектеу; 2. Халық көп жиналатын орындарды жабу (саябақтар, скверлер, жаяу жүретін көшелер, жағалаулар, ойын алаңдары және т. б.); 3. Қоғамдық көлік жұмысын кезең-кезеңмен шектеу; 4. Көшелерде және басқа да қоғамдық орындарда үш адамнан артық топтасып жиналуға тыйым салу (отбасы мүшелерінен басқа); 5. Кәмелеттік жасқа толмағандардың үлкендерсіз сыртта жүруіне тыйым салу.  
