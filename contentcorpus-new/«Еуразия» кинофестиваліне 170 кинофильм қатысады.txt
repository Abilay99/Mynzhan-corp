Х Халықаралық «Еуразия» кинофестиваліне көптеген елден 170 кинокартина қатысады, деп хабарлайды massaget.kz тілшісі фестивальдің ресми сайтына сілтеме жасап. Байқау бағдарламасына Еуропа, Азия және ТМД елдерінің үздік кинотуындылары енген. «Еуразия-2014» кинофестивалінің іріктеу комиссиясының құрамына сценарист, режиссер, актер әрі продюсер Серік Апырымов, сценарист, режиссер Ғазиз Насыров, сценарист, режисер әрі продюсер Нариман Төребаев, кинотанушы журналист Галина Леонтева және қазылар алқасының төрағасы жазушы, кинодраматург, «Қазақфильм» киностудиясының бас редакторы Дидар Амантай кірген. Кинофестиваль ҚР Мәдениет және Спорт министрлігі мен Ш.Айманов атындағы «Қазақфильм» киностудиясының және Алматы қаласы әкімшілігінің ұйымдастыруымен өтпек. Дайындаған: Ардақ Құлтай  
