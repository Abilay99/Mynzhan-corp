IBO Intercontinental тұжырымы бойынша бірінші ауыр салмақтағы Әлем чемпионы, қазақстандық Иса Ақбербаев кәсіпқой бокстағы кезекті жеңісіне қол жеткізді. Жерлесіміз америкалық боксшы  қарсы өткізген жекпе-жегін төртінші раундта техникалық нокаутпен аяқтады. Орта салмақтағы WBA (Super) және IBO тұжырымдарының әлем чемпионы, отандасымыз  қазақстандық боксшыны қолдау үшін кездесуге арнайы қатысты. Иса Ақбербаевтің кездесуі АҚШ-тың Санта-Моника қаласында франциялық Хассан Н’Дам Н’Жикам мен америкалық Кертис Стивенс арасындағы бокс кеші аясында ұйымдастырылды. Джоанни Сарран – кәсіпқой рингте 12 жекпе-жек өткізген. Оның бесеуінде жеңіске жетіп, бір кездесуін мерзімінен бұрын аяқтаған. Жеті кездесуде жеңілген және үш жекпе-жегінде нокаутқа ұшыраған. Иса Ақбербаев бұл жеңісі арқылы кәсіпқой бокстағы 13-ші жеңісіне қол жеткізді. Ол өзінің соңғы жекпе-жегінде кениялық Моррис Околоны жеңген болатын. Кәсіпқой бокстағы спорттық мансабын 2009 жылы бастаған жерлесіміз әзірге қарсыластарынан опық жеп көрген жоқ. Дайындаған: Нұржігіт Айдархан  
