Массагеттің оймақтай ойларды тізбектеу дәстүрін жалғастырамыз. Бүгін назарларыңызға адамзат мақтаныштарының аузынан шыққан дуалы сөздерді ұсынғалы отырмыз. Бүгінгі әңгімеміз ерік пен ұстамдылық тақырыбына арналмақ. ...адам жеке өзінің ерік-жігеріне қарай ұлы немесе ұсақ болады.  С. Смайлс Ештеңе де өзінен-өзі, ерік-жігерсіз, құрбандық пен еңбексіз істелмейді. Адам еркі, тек қана берік адамның еркі – ғаламат күш.  А. И. Герцен Ақыл еріктің жолын жарықтандырады, ал ерік іс-әрекеттерге әмірін жүргізеді.  Я. Коменский Ерік – іске айналған ой емегенде немене! А. А. Бестужев-Марлинский Өзімізден-өзіміз ақталу үшін көбінесе мақсатқа жетуге шамамыз жетпейді деп өзімізді сендіріп жатамыз, ал шынында ғой біз әлсіз емес, ерік-жігерсізбіз.  Ф. Ларошфуко Ең ұлы жеңіс – өзіңді-өзің жеңу.  П. Кальдерон Ең алдымен өзіңді-өзің үйрет, сонда сен басқалардан бірдеңе үйренесің.  И. Гете Мықтымын деп мақтанба ақыл білсең,  Мықты болсаң, өзіңнің нәпсіңді жең. Абай Өзіңді-өзің жеңу – сәттіліктің үлесі жоқ бірден-бір салтанатты мереке.  Р. Шеридан Бәрінен күшті адам – өзіне өзі ие адам.  Сенека Принципсіз әрі ерік-жігерсіз адам рулі мен компасы жоқ кемеге ұқсас, ол жел қалай соқса, солай өзінің бағытын өзгертіп отырады.  С. Смайлс Берекесізді бақыт та жарылқай қоймайды. Софокл Үлкен ерік – әлденені қалап, соған қол жеткізе білушілік қана емес, сонымен қатар керегі жоқ кезінде әлденеден өзін бас тартқыза білу де. Ерік дегеніміз – жай ғана тілек емес, оның үстіне сол тілекті қанағаттандыру да, ал мұның өзі әрі тілеу, әрі тоқтау, әрі тілеу, әрі бас тарту.  А. С. Макаренко  
