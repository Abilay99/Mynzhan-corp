Бельгияда ғаламшардағы ең алып гүл гүлдеді. Оны қызықтағысы келетіндер гүлдің небары 72 сағат гүлдейтінін білуі тиіс. Мейзе қаласындағы ботаникалық бақ аумағында ғаламшардағы алып гүл гүлдеді. Оның атауы –  Алып аморфофаллус (Amorphophallus titanum). Гүлдің биіктігі – 1,9 м, ал салмағы –  18 келі. Негізі оның ұзындығы – 2,5 м, ал ені  – 1,5 метрге дейін жетуі мүмкін. Amorphophallus titanum гүлі бес-он жылда бір рет қана небары 72 сағатқа гүлдейді. Алайда одан өлген балықтың иісіне ұқсас жағымсыз иіс шығады.  Дереккөз: inform.kz 
