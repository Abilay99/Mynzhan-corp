  Ұстаз сөйлеуде: - Кешегі күні қиындық турасындағы әңгімеміз бітпей қалған-ды. Соның жалғасы ретінде, cіздерден қарым-қатынас қиындықтарын сұрағым келіп отыр?  Шәкірттер ойланып кетті, ақыры, ішінен бірі тұрып, былай деді: - Менікі, уәделескен жерге келем деп жоқ болып кеткен немесе күттіріп қойған адамдар. Мазамды қатты кетіретіні осы.  Келесі шәкірт сөз алды: - Ал менің мазамды кетіретін нәрсе, біреу-міреудің уәде беріп алып, сосын орындамай кетіп жататындығы. Үшінші шәкірт те қалыс қалмады: - Менің жыным келетіні, адамның нақты жауап бермей тұрып алатындығы. Маңызды емес, зат ұсынып жатырмын ба немесе демалыс күндерін қалай өткізетінін сұрап жатырмын ба? Бұл күні осы үшеуінен басқа шәкірттер келмеген болатын. Ұстаз бірінші шәкірттен сұрады: - Айта ғой, бір рет болса да кешігіп көріп пе едің? - Менің есімде жоқ, мүмкін, бала кезде болған шығар. Үнемі сағатқа қарап, асығып жүремін.  Ұстаз екінші шәкірттен сұрады: - Сен үнемі өз уәдеңде тұрасың ба? - Иә, - деді шәкірт, - қанша қиын болмасын! Үшінші шәкіртке қарады: - Әр сөзіңде нақты жауап беретін бе едің? - Сөзсіз! - деп үшінші шәкірт орнынан тұрып кете жаздап. - Ал енді өздеріңіз ойланып қараңыздаршы, - деді Ұстаз, - сіздерге ешқайда асықпау керек, айтқан сөзге жауап та бермеу керек және жалпақ сөзден басқан ештеме жоқ болса... Әр шәкірт өз істерін ойлауы мұң екен, бастары төмен салбырап кетті. Бұл уақытта Ұстаз өмірден түйіп-білген тұжырымын айтып беруге оқталды: - Өзгелердің ерік беріп жүрген нәрсесіне мазамыздың кетуі, біздердің сол ерікті жасай алмауымыздан. Көбіне бұндай жайттар қызғаныш деген көрсоқырдың кесірінен орын алып тұрады.  Автор: Тадао Ямагучи   
