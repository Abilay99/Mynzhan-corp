Жапониядар суда қалқып жүретін капсула қонақүй жасап шығарды. Су бетіндегі ерекше үйге төрт адамға дейін тұруға болады екен.  "The Japan Times" басылымының жазуы бойынша, "Huis Ten Bosch" компаниясы жыл соңына дейін ерекше қонақүйді нарыққа шығармақ. Капсула қонақүйлер Нагасакиге жақын маңдағы 39 мың шаршы метрлік аралдың жанында жүзіп жүреді.  Қонақүйлер екі қабаттан салынған. Бірінші қабаты қонақ күтетін және тамақтанатын орын болса, екінші қабаты -жатын бөлме. Бөлмелердің ақысы бір күнге шамамен 4,4-5,8 мың доллар екен. 
