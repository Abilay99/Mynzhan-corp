Асық ойнаған азбайды екен. Біз бұл ойға Астанада өткен «Алтын сақа» турнирінен соң келдік.  Осымен бесінші рет «Алтын сақа» қалалық ашық турнирі өткенін хабардар етейік. Шара ғалым-этнограф, жазушы Ақселеу Сейдімбекті еске алуға арналған. Мұндағы басты мақсат, ұйымдастырушылардың айтуы бойынша, ұлттық спорт түрін халық арасында кеңінен насихаттау. Бұл турнирге тек елімізден ғана емес, сонымен қатар, Орталық Азия елдерінен де қатысушылар келген. «Асық ату» федерациясының Президенті, ҚР Еңбек сіңірген бапкері Жомарт Сабыржанов "Асық ату" ұлттық спортымыздың жақында ғана патенттелгенін мәлімдеді. Қазымыз бен қымызымыз "жат жұрттық" болып кете барғанда, бұл сөзге шын қуанып қалдық.    Спорт саласында жүрген ақсақалдар бұл жарыста төрешілік етті, оның ішінде Жомарт Сабыржанов: «», - дейді. Ойға қалдық, шіркін дестік.   Ал жасы жетпістен асып кетсе де, асық ату ойынына қатысып, іріктеу кезеңіне жете алған Таңсықбай ата (Жолдасов) "", - дейді. Таңсықбай ақсақал арнайы Оңтүстік Қазақстан облысынан ат терлетіп келген екен. Елдің амандығын тілеген қарттың батасын алған соң, жаппай асық турнирін бастағандар өз жеңімпаздарын да анықтады. Жеңімпаздарға бағалы сыйлықтар табыс етілді. Құтты болсын дедік.   Астана қалалық №8 Спорт мектебінің ұстазы, елімізде асық ойынын дамытуға атсалысып жүрген Ерсайын Нарымбетов болса, жақын арада мектептердегі дене шынықтыру сабақтарында асық ату мамандары пайда болатынын қадап тұрып айтты. Біз бас изедік.    Арнайы шақыртусыз-ақ астаналықтар мен қала қонақтарының асық ату бәйгесіне белсене қатысуын көріп, олардың ұлттық спортқа деген қызығушылығын айдан анық көруге болады. Екіге бөлінген алаңда еңбектеген баладан еңкейген кәріге дейін иіліп тұрып асық иіргені қалың халыққа ұнаған болуы керек, 300-400-ге жуықтаған адам күннің түнеріп, жаңбыр себелегеніне міз бағып қараған жоқ. Иә, Астана халқы асық атуға құмар екен... Арнайы Массагет.кз үшін Астанадан: Ардақ Құлтай 
