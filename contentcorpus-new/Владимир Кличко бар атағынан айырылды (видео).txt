Украиналық кәсіпқой Владимир Кличко британдық Тайсон Фьюриден жеңіліс тауып, аса ауыр салмақтағы IBF, IBO, WBA және WBO чемпиондық белбеулерінен айырылды. Дюссельдорфтағы әлем көз тіккен жекпе-жек 12 раундқа созылды. Нәтижесінде украиналық танымал боксшыдан ширақ қимылдап, қорғаныстағы сәтті қимылымен ерекшеленген Тайсон Фьюри қарсыласынан басым түсті. Төрешілер 115-112, 115-112 және 116-111 есептерімен британдық боксшыны жеңімпаз ретінде таныды. Жекпе-жектен кейін Владимир Кличко қарсыласын жоғары бағалап, әлі қарымта кездесу өтетінін мәлімдеді. - деді украиналық боксшы.  Айта кетейік, британдық Тайсон Фьюри спорттық мансабындағы 25-ші жекпе-жегін жеңіспен аяқтады. Оның 18-ін нокаутпен жеңген. Ал Владимир Кличко болса 68-ші кездесуін өткізіп, 4-ші жеңілісіне ұшырады. Соңғы украиналық боксшы 2004 жылы америкалық Лаймон Брюстерден жеңілген болатын.  Владимир Кличко мен Тайсон Фюри жекпе-жегінің андеркартында қазақстандық боксшы Антон Пинчук АРВ жобасы аясында неміс Дэвид Графты ұпай айырмасымен жеңіп, өз тобында бірінші орынға шықты.  
