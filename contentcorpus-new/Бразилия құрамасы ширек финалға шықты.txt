Футболдан Бразилия ұлттық құрамасы әлем чемпионатының ширек финалына шықты. Пентакампеондар 1/8 финалда Мексика құрамасын ұтты. Самарада өткен ойында Бразилия құрамасы 2:0 есебімен айқын жеңіске жетті. Екі голды да екінші таймда соқты. 51 минутта Вилланның пасынан кейін Неймар есеп ашса, ойынның аяқталуына 2 минут қалғанда Фирмино есепті еселеді. Тите жаттықтыратын селесао ширек финалда Бельгия және Жапония құрамаларының жеңгенімен кездеседі. 
