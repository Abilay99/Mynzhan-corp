Хоккейден Қазақстан ұлттық құрамасы Ресейде өткен әлем чемпионатынан кейін Халықаралық хоккей қауымдастығының рейтингінде бір саты жоғарылады. Қазақстан құрамасы әлем чемпионатына дейін 17-орында болатын. Мәскеудегі сәтсіздікке қарамастан, команда IIHF рейтингінде бір орынға жоғарылады. Ал әлем чемпионы атанған канадалықтар бірінші орнын сақтап қалса, екінші орында Ресей құрамасы келеді. Финалда үйеңкі жапырақты елдің өкілдеріне есе жіберген финдер үшінші орынға көтерілді. IIHF рейтингі:1 (1). Канада — 34952 (2). Россия — 33803 (4). Финляндия — 335516 (17). Қазақстан — 2470.  Айта кетейік, Ресейде өткен әлем чемпионатынан кейін Қазақстан құрамасы элиталы топтан шығып қалған болатын.  
