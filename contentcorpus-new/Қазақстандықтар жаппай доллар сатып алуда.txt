ҚР Ұлттық Банкінің ресми ақпаратына орай, 2017 жылдың тамыз айында қазақстандықтар 313,6 млрд теңге құнына тең шетел валютасын сатып алған. Оның 93 пайызы АҚШ долларын алуға жұмсалса, қалған бөлігіне рубль (1,5%) мен еуро (5,5%) саудаланған. Шілде айының статистикалық көрсеткішіне көз жүгіртсек, шетел валютасына сұраныс 59,6 пайызға өскенін көреміз. Ал АҚШ долларын сатып алу 2,2 есеге артып, рубль (89%) мен еуро (3%) шығыны азайған. Ағымдағы жылдың қаңтар-тамыз аралығында шетел валютасын сатып алуға 1,4 триллион теңге (АҚШ доллары - 66%, Ресей рублі - 24%, ЕО еуросы - 10%) жұмсалған. Соңғы 5 жылдың осы аралықтағы сатылымның орташа көлемі 1,5 триллион теңгені құраған. 
