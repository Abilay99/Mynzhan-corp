Қазақстандық мәнерлеп сырғанаушы, Сочи Олимпиадасының қола жүлдегері Денис Тен Парижде өтетін «Trophée de France» халықаралық Гран-При турниріне қатысады. Жарыс бүгін түнде басталады. Франциядағы жарысқа 11 мәнерлеп сырғанаушы қатысады. Олардың қатарында америкалық Адам Риппон, жапон Такахито Мура, ресейлік Артур Дмитриев, испаниялық Хавьер Фернандес т.б. бар. Жарыс 13 қарашаға дейін созылады. Тікелей эфирде «KazSport» арнасы көрсетеді. Бүгін түнде отандасымыз қысқа бағдарлама бойынша өнер көрсетеді. Жарыс кестесі: 11 қараша  23:40 – ерлер, қысқа бағдарлама  12 қараша  23:15 – ерлер, еркін бағдарлама   13 қараша  19:30 –  көрнекі өнер көрсету  
