12 желтоқсан күні Қазақстан Республикасы Тұңғыш Президенті Қорында «SHARAPAT» этно-рок тобының «Сарыарқа» альбомының тұсаукесері өтеді, – деп хабарлайды Massaget.kz тілшісі.  «Sharapat» этно-рок тобы Қазақстан Республикасы Тұңғыш Президенті Қорының грантына ие болды. Альбом Қордың қаржылық қолдауымен жазылған. «Sharapat» этно-рок тобы 2014 жылы құрылып, сол жылғы халықаралық фестивалінде еліміздің атынан шыққан еді. Инструменталды құрамасына электрожетіген, бас электродомбыра, соло/ритм электродомбыра және соқпалы музыкалық аспап кіреді. Бұл шарада қонақтар естелік ретінде жаңа «Сарыарқа» альбомының CD-дискіне ие болады. «Сарыарқа» альбомының тұсаукесері сағат 19.00-де басталады. Кіру тегін.  
