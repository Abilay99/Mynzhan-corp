 Көктем – қыздардың құлпыратын кезі. Көктемде қыздар өздерін күтуі керек. Қыс әлі бітпесе де, біз көктемде сәнді болатынын макияж үлгілерін білеміз. Біздің кеңестерімізге көз жүгіртіп өтіңіз. Көктемдік макияж бір уақытта көзге түсерлік және табиғи болуы тиіс. Келесі маусымда бір түсте орындалған макияж сәнде болмақ.  Негізгі түстердің бірі коралл түсі болады, коралл түстес ерінге арналған қызыл далап пен еңлік әр сән сүйгіш қызда болуы керек. Жалпы, беттің түсі табиғи, таза болуы керек. Сондай-ақ, киімнің де батыл, ашық, көзге түсетін түстерден болғаны дұрыс. Бұл көктемде артық кетемін деп қорықпаңыз. Ережелер:  Тегіс емес жерлерді жасыру үшін рең беретін крем және консилерді қолданыңыз. Рең беретін кремді көп жақпаған дұрыс, беттің табиғи түрін жоғалтпайық. Консилер – терінің оғаш жерлерін жасыратын корректор. Беттің кішкентай кемшіліктерін, тума біткен дақтарды, кішкене әжімдерді тез  жасыруға мүмкіндік береді. Қазіргі кезде әлемнің жетекші косметика өндірушілері консилер құрамына дақтарға ашық рең беретін, безеу мен ұшықтарды кетіріп, жазылуын тездететін витаминдер, антиоксиданттар қосады. Консилерді терінің ақауына қолыңызбен жақсаңыз болады.  Тыртықтар мен терінің қызарған жерлерін жасыру үшін консилерді теріңіздің түсіндей етіп таңдаңыз. Ұшықтар мен безеулерді жасыру үшін теріңіздің түсінен қоңырқай рең таңдағаныңыз жөн. Көздің астындағы дақтарды жасыру үшін  теріңіздің түсінен ашығырақ рең таңдаңыз.         
