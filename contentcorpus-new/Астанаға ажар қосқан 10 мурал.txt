Бүгінде стрит-арт – көше бұзақыларының шимай-шатпағы емес, заманауи сурет өнерінің бір бөлігіне айналды. Ал муралдар қала ажарына көрік қоспаса, оны бұзбасы анық. Бұған стрит-арттың астанасы саналатын Лондон, Берлин, Лиссабон сияқты әлем шаһарлары мысал бола алады. 20 жылдық мерейтой қарсаңында Астанада да көше суретшілерінің түрлі фестивальдері ұйымдастырылып, елорда әрлене түсті. Стрит-арт өкілдерінің Астанаға ажар қосқан муралдарын назарларыңызға ұсынамыз.  "Astana Street Art" фестивалі аясында салынған муралдар 1. Ықылас    «Tigrohaudcrew» командасы мен қазақстандық суретші Нұрлан Килибаевтың коллаборациясының нәтижесі - "Ықылас" туындысы. Көз жауын алатын бұл мурал көше тұрғындарының мақтанышына айналып үлгерді деп сенеміз.  2. "Үлкен қала балалары"   Астаналық "Canbrush" командасының туындысы мегополис тұрғындарының қызу өмірінен сыр шертеді.  3. "Бәйге"   «Tigrohaudcrew» командасының "Бәйге" атты муралы жоғарыдағы авторлардың идеясымен астасып жатқан сияқты. Өмір –бәйге. 4. "Like"    Сурет авторы Андрей Repas текті, ақылды әрі әдемі жануар саналатын жылқы мен заманауи адамның қызығушылығын осылай ұштастырған екен.  5. "Қызғалдақ"   Алматылық «Tigrohaudcrew» командасының тағы бір тамаша туындысы бір жағынан жаңаруды меңзесе, екінші жағынан өткенді ұмытпауға шақырады.    "Urban art Astana" фестивалі аясында салынған муралдар 6. "Табиғат тақырыбындағы коллаж"   Ресейлік суретші Евгений Чес өз туындысы арқылы қала тұрғындарына табиғат пен адамның арасындағы жіпсіз байланыс пен оны бұзбаудың маңызын еске салып тұрғандай.      7. "Тарихқа аллегория"    8. "Сәкен Сейфуллин"    "Арт группа 310" командасы дәстүрлі сурет өнері мен заманауи технологияларды тоғыстыру арқылы салған Сәкен Сейфуллиннің бейнесі қала тұрғындарының мақтанышына айналып үлгерді. 9. "Қорғаушы"    Қазаннан келген Дамир Бозик табиғаттан асқан суретші жоқ дейді. Өз туындысында ол тау барысын қорғаушы образында берген.   10. "Астана сәулеті"    Ресейлік суретші Маким Реванштың муралы Астана сәулет туындыларының "миксі" іспеттес. Біз де келешекте Астана сәулетімен ғана емес, көз тартар стрит-арттармен ерекшеленетін қалаға айналады деп сенеміз. Дереккөз: el.kz 
