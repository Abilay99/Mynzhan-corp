Әрбір адамның үш мінезі бар: басқалардың оған телитін, оның өзіне-өзі телитін және ақырында, шын мәнісінде өзінде бар мінезі. В.Гюго Мінез әркімнің өзі көздеген мақсаттарына жету жолындағы жігерлі талпынысынан тұрады.  Мінез үлкен істе де, кішкене істе де өзің қабілетім жетеді деп сезінген нәрсені дәйектілікпен жүзеге асырудан тұрады.  Мінез принциптерге сай әркет жасау қабілетінен тұрады.  Байыптылық – мінездің негізі.  Адамның мінезі бәрінен гөрі қиын-қыстау сәттердегі сыңайынан жақсы танылады.  Ақыл-ойдың теориялық өмірі ақыл-ойды қалыптастырады, тек жүрек пен еріктің практикалық өмірі ғана мінезді қалыптастырады.  Талант тыныштықта пісіп-жетіледі, мінез өмір дауылдарында шыңдалады.  Адам мінезі деп – мен оның моральдық әдеттерінің жиынтығын айтамын.  Мінез күші, өзінің мазмұнына байланыссыз түрде – ештеңемен айырбастауға болмайтын асыл қазына. Ол тек адамның жан дүниесіндегі табиғи қайнар көздерден ғана нәр алады, сондықтан адамдағы абзал қасиеттер атаулының негізі ретінде тәрбие бәрінен гөрі күшті көбірек құнттап сақтауға тиіс.  Мінез еңбекпен шыңдалады, сондықтан өзінің аса зәру ас-суын ешқашан өз еңбегімен таппаған адам көп жағдайда-ақ өмір бақи әлсіз, әлжуаз және мінезсіз адам болып қалып қояды.  Берік тәртіп ұстанбаған адам – әрқашан мінезден де құралақан дерлік адам: онда мінез болса, өзіне тәртіп-ережелердің соншалық қажет екенін сезінген болар еді.  Мықты мінез оралымды ақыл-парасатпен үйлеуге тиіс.  Аң мінезді адам – аңнан да жаман.  Қоғамда мінезсіз адамнан өткен қауіпті ештеңе жоқ.  Мінезсіз адам – адам емес.  Сатқындық көбіне-көп ойдан өткерген ниетпен емес, мінездің осалдығынан жасалады.  Залымдықпен кек жасырма ішіңе, Сыйлар сонда сені үлкен де, кіші де.  Жел шақырса, жаңбыр келер.  Жақсы мінез – бүкіл өмірімнің сарқылмас байлығы.  Мінезі бірқалыпты адамдардың өмірі де жайма-шуақ болады.  Қыңырлық – ақымақтардың жарнамасы.  Адамды бір-бірімен ақылдан гөрі мінезі анағұрлым көп жақындастырады.  Қашан да қасыңдағылардың қытығына тиіп, өзі үнемі күйіп-пісіп жүретін, сөйтіп, жан баласына жақпайтын кісінің ешқашан да бағы ашылмақ емес. Ол-ол ма, көбінесе басқалардың соры қайнауына себепші болатын да сол.  Басыңа қандай іс түссе де, сергектігіңнен жазба.  Басқалар барда да, жасырып та ұятты ештеңе жасама. Сенің бірінші заңың өзіңді өзің құрметтеу болуға тиіс.  Адам – өзіңнің іс-қылықтарыңның тізбегінен басқа ештеңе де емес.  Мінез-құлық – әркім өзінің кейпін көрсететін айна.  Дана адамдардың іс қылықтары – ақылдың, пайымы одан гөрі аз адамдардікі – тәжірибенің, барып тұрған надандікі – қажеттіліктің, хайуандардікі – табиғаттың әсерінен болады.  Ақылды да жақсы, жүрегі де жақсы адам ғана нағыз жақсы әрі сенімді адам.  Біздің кез келген ең ұсақ, ең мәнсіз, ең елеусіз қылығымыздан-ақ біздің бүкіл мінезіміз көрінеді: ақымақтың кіруі де, шығуы да, отыруы да, орнынан тұруы да, үнсіздігі де, қимыл-қозғалысы да ақылды адамға қарағанда басқаша.  Сенің әрбір қылығың басқа адамдарға әсер етеді; қасыңда адам барын ұмытпа.  Істеуге болмайтынды тіпті ойыңда да істеме.  Адамның кемшіліктері оның жақсы қасиеттерінің жалғасы тәрізді. Бірақ егер адамның жақсы қасиеттері керегінен артық болса, керек уақытында байқалмай, керек емес уақытында, керек жерінде емес, керексіз жерінде байқалса, онда бұл жақсы қасиеттері кемшіліктері болып табылады.  Басқаның бойында бар не нәрсені мақұл көрмесең, өзің де одан сақтан.  Ұйықтағың келген өткен күн ішінде өзіңнің барлық қылықтарыңның байыбына жетіп алмай көзіңді жұмушы болма.  Басқалардың жаман қылықтарын алға тартып ақталу – лаймен жуыну деген сөз.  Әділетсіз әрекеттің жасалуына кедергі жасау қажет. Егер біз мұны істеуге шарасыз болсақ, онда ең жоқ дегенде әділетсіз қылыққа септеспеуге тиіспіз.  Дайындаған: Қарлыға Бүйенбай  
