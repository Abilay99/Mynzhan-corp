Қазақстанда 2018-2019 оқу жылы сенбі күні 1 қыркүйекте басталады. Бұл туралы Астана қалалық білім басқармасы мәлімдеді. Нөлінші және мектепалды сыныптарында оқу жылының ұзақтығы – 32 апта, ал бірінші сыныптарға – 33 апта. Екінші сыныптан 11-сыныпқа (он екінші) дейін білім алатын оқушылар 2018-2019 оқу жылында 34 апта оқитын болады. Биыл балаларға берілетін демалыстар күзде 7 күнге (2018 жылдың 29 қазанынан 4 қарашасына дейін), қыста 10 күнге (2018 жылдың 31 желтоқсанынан 2019 жылдың 9 қаңтарына дейін), көктемде 13 күнге (2019 жылдың 21 наурызынан 2 сәуіріне дейін) созылады. Мектепалды және бірінші сынып оқушылары қосымша 2019 жылдың 4-10 ақпаны аралығында демалатын болады.  
