Кейде жағымсыз әрі ауыр күндер болады. Біреуге ашуланасыз немесе жалқауланып, бәріне ерінесіз, қуатыңыздың азайғанын сезесіз. Осы кезде көңіл күйді қалай көтеруге болады?  Саябақта жүгіру немесе залға барып жаттығу секілді кез келген спорттың түрі ағзаны қуаттандырып, көңіл күйді көтереді. Аз ғана жүктеменің өзі, мысалы, 50 рет отырып тұру хал-жайыңызды жақсартады.  Күніңізді өзіңізге ұнайтын әрі көңілді әнді тыңдаумен бастаңыз. Мұндай әнді тыңдау адамның көңіл күйін көтеріп, бақытты ететіні дәлелденген. Әнді жай тыңдап қана қоймай, ұялмай қосылып айтыңыз. Фильмге келсек, комедия қараңыз. Ол көңіл күйді көтереді және демалтады. Көңіл күйіңізді көтеруге құшақтасу жақсы көмектеседі. Досыңызды, туғандарыңызды, тіпті болмаса, көшедегі танымайтын адамға сізді құшақтауын өтініңіз. Біз өзімізді жаман сезінгенде құшақтағанды қажет етеміз. Құшақтау кезінде жүрек соғысын реттеп, күйзелісті төмендететін гормон бөлінеді екен.  Көңіл көтерудің тағы бір әдісі – үй жануарларымен ойнау. Олар – кішкентай үй емдеушілері. Олармен ойнасаңыз, проблемаңызды ұмытып кетесіз.  Аздап шоколад немесе тәтті тағам көңіл күйді көтереді. Тек тойып алмаңыз. Оларды аз мөлшерде жесеңіз, пайдасы көбірек болады.  Балалық шағыңыздағы немесе демалыс кезіндегі суреттер көңіл күйді көтеруге көмегін тигізеді.  Егер көңіл күйіңіз жоқ кезде жұмыста отырсаңыз, жұпар иісті шам көмектеседі. Егер жұмыста оған тыйым салынса, жұпар иісті майды иіскеу де көмектеседі.  Демалыс, тыныштық, жалғыз қалу кей уақытта көңіл күйді көтеріп, қуанышты болуға көмектесетін кездері болады.  Ерікті түрде жұмыс жасайтын адамдар (волонтер) өздерін бақытты сезінеді. Себебі олар қоғамға көмектеседі, басқаларға уақытын бөледі. Жақсы іс жасасаңыз, біреуге көмектессеңіз, өзіңіздің көңіл күйіңіз де бірден көтерілетінін ұмытпаңыз. 
