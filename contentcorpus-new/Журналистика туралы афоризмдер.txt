"Газет – халықтың көзі, құлағы һәм тілі" деп Ахмет Байтұрсынұлы айтқандай, әлемдегі, айналадағы, оқиғаларды хабарлап отыратын, қоғам мен үкіметті байланыстыратын сала – журналистика. Сонау Юлий Цезарь кезеңінен келе жатқан журналистика уақыт өткен сайын ауқымы кеңіп, жаңа қыры ашылып келеді. Әр заманның ойшылдары осы ұғымға өзінше анықтама берген. Астарлы ойларды сіз де оқып көріңіз. Журналистика – жол-жөнекей жазылатын әдебиет.  Ойыңа бірде-бір ой келмесе де, оны қағазға түсіре білгенде ғана, журналист боласың. Тарихшы – көбіне өткенді саралушы журналист.  Журналист талантты болса, науқасы да қатты болады. Ауруынан жартылай айыққан журналист – сыншы. Ал егер журналист осы сырқаттың созылмалы түріне шалдықса, жазушы болғаны.   Журналистика қоғаммен бірге өмір сүріп, қоғаммен бірге тыныстайды. Қоғам тірлігінің тамыры қиылса, журналистика да бітіп тынады.  Журналист – өз газетінде сараланатын жазушы.  Сияның 99 пайызы – су.  Интервью – көркем шығармашылықтың бір түрі. Сұхбат алушыдан қанатты қиял мен композициялық шеберлік талап етіледі.  Жазу қиын, бірақ мүлдем жазбау одан да қиынырақ болар еді.  "Адамды ит қауып алыпты" деген жаңалық емес, "Адам итті қауып алыпты" десең, жаңалық.  Әдебиетті екі рет оқып түсінесің, ал журналистиканы бір-ақ рет оқығанда түсінуге болады. Тақырыптар оқиғаны екі еселеп жеткізеді.  
