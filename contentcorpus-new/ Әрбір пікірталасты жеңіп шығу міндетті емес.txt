 Төмендегі суреттегі жүзі жарқын әйелге қарап отырып, қайғы мен мұңнан ада жан екен деп ойлап қалуыңыз мүмкін. Олай емес. Бұл әйел 11 жасында ешкімге керексіз болып далада қалды, 16 жасында өмірден түңіліп, сайтан судың соңынан еріп кетті, 20 жасында өмірге сәби әкеліп, оны 18 жыл бойы жалғыз өсіріп келеді. 41 жасында қатерлі ісік ауруына тап болып, жалғыздан-жалғыз жеңіп шықты. Және 45 жасында өмір бойы күткен махаббатын кезіктіріп, отбасы жылуын сезініп, биік мансапқа жетті...  Регина Бретт – танымал американдық журналист, бірнеше халықаралық байқаулардың лауреаты. Ол өмір жолында кездескен қиындықтардан сабақ ала отырып, "Өмірге арналған сабақтар" деген атпен мақала жазады. Қазір бұл туынды өте кең танымалдылыққа ие болып отыр. Сіз де оларды оқып отырып, өз тәжірибеңізбен, көрген-білгеніңізбен толықтыра аласыз. Әсіресе көкейтесті сауалдарыңызға жауап тауып, шым-шытырық жағдайға тап болғанда тигізер көмегі шаш-етектен. "Кітап – ең жақсы дос және ең қымбат кеңесші" деп бекер айтпаса керек... 
