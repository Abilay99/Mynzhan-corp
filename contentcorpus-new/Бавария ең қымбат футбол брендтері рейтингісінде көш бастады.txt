Мюнхендік «Бавария» бренді ағылшындық «Манчестер Юнайтедті» бірінші орыннан ығыстырып, футбол әлеміндегі ең қымбат бренд ретінде танылды, деп хабарлайды "Спорт-Экспресс" Brand Finance консалтингілік компаниясына сілтеме жасай отырып. Қазір «қызыл сойқандар» бренді 837 миллион долларға бағаланып отыр. Бұл көрсеткіш өткен жылғымен салыстырғанда 2 пайызға төмен. Өз кезегінде, «Бавария» Чемпиондар Лигасын жеңген соң, 9 пайызға қымбаттаған, нәтижесінде брендтің құны 860 миллион долларды құрады.  Осы өзгерістерге қарамастан, ағылшын клубтары әлі де әлемнің ең қымбат брендтері тізімінде көшбасшы саналады. Рейтингтің үздік сегіздігіне ағылшын Премьер-Лигасының бірден 5 клубы енген. Олар: «Манчестер Юнайтедтен» (2), «Челси» (5), «Арсенал» (6), «Ливерпуль» (7) және «Манчестер Сити» (8) командалары.  Айта кетсек, соңғы жылда ең жоғары көрсеткішке ие болған клуб – француздық ПСЖ болып саналады. Ол өз құнына 34 пайыз қосқан және қазіргі таңда рейтингтің 24-орнында жайғасқан.  Футбол брендтерінің рейтингісі:  1. "Бавария" - 860 миллион доллар, 2. "Манчестер Юнайтед" - 837, 3. "Реал" - 621, 4. "Барселона" - 572, 5. "Челси" - 418, 6. "Арсенал" - 410, 7. "Ливерпуль" - 361, 8. "Манчестер Сити" - 332, 9  "Милан" - 263, 10. "Боруссия" - 260, 11. "Шальке-04" - 259. Дайындаған: Ерғали Елдос  
