 Салауатты өмір сүру салтының бір қағидасы – дұрыс тамақтану. Дұрыс тамақтануға көшкен кезде пайдалы тіскебасарлар өте аз секілді көрінеді. Сіздерге 7 пайдалы тіскебасарды ұсынамыз.  Мұндай қытырлақтардың артықшылығы – оларда май мен артық калорияның болмауы. Оларды дайындау үшін жемісті жіңішке етіп турап, пешке салып кептіру керек. Сондай-ақ өзіңізбен бірге кепкен жемістер алып жүріңіз. Олар қарынды тойдырады және әр кепкен жемістің қосымша пайдасы да бар: мысалы, мейіз жүйке жүйесін қатайтады, өрік арықтауға көмектеседі, ал құрма шаршағанды басады.  Алма пайдалы, бірақ балғын алма тамаққа тәбетті ашуы мүмкін. Сондықтан алма ішіне жаңғақтар салып, пешке пісіріп көріңіз. Оны мультипісіргішке де дайындауға болады.  Егер лавашқа суға піскен тауық еті мен көкөністерді салып, майонез қоспасаңыз ғана ол пайдалы тағам болады. Бірақ бұл тағамды да аса көп жемеген жөн. Себебі лавашта көмірсулардың көп мөлшері бар.  Қантсыз және жемістер салынған табиғи йогурт – дәмді әрі дұрыс тіскебасар. Оған жаңғақтар қосуға да болады, ол кезде жылдам тоясыз. Йогурттың орнына айран қолдануға болады.  Жұмыртқаны суға пісіре салу оңай және оны өзіңізбен бірге ыдыспен алып жүру де сөмкеңізден аса бір орын алмайды. Оның қасына көкөністер салып алуға болады. Бірақ жұмыртқаға тұз сеппеңіз.  Екі жұмыртқаға жарты стақан сүт қосып, жақсылап араластырып, оған туралған қызанақ салып, омлет жасаңыз. Бұдан тойымды тіскебасар шығады.  Бұл тіскебасарға майсыз сүзбе (майлылық үлесі 5%-дан төмен) қолданыңыз. Оған сүйікті жемістеріңізді турап салыңыз. 
