    Жаңа сығылған немесе дайын шырынды желатинмен араластырып, отқа қойып, енді қайнайын дегенде оттан алады. Содан соң оны түрлі пішіндегі ыдыстарға құяды. Оның дәмі мен түсі таңдалған жеміске байланысты өзгереді. Дайын шырынның орнына өзіңіз қандай да бір жемісті үккіштен өткізіп, оның езбесін де, шырынын да пайдаланған жөн.   Блендерге мұздатылған жидектер, майлы табиғи йогурт, лимон шырыны, бал және ваниль салып араластырамыз. Оны ыдыстарға құйып, таяқша салып, мұздатқышқа 3 сағатқа қоямыз.    Сізге сүзбе, қаймақ, кешью жаңғағы, қант ұнтағы, кокос ұнтағы мен ваниль қажет. Сүзбеге кешью жаңғағын, қант және ваниль салып, барлығын қаймақпен жақсылап араластырамыз. Қоспадан шарлар жасап, оны кокос ұнтағына аунатып шығамыз.  
