Бүгін еліміздегі кинотеатрларда "Болашақ" (Tomorrowland) фильмі көрсетіле бастады. Фильм әлемді құтқаруға бел буған қыздың басынан кешкендерін баяндайды. Картина режиссері – Брэд Бёрд. Басты рөлдерді Джордж Клуни, Бритт Робертсон, Хью Лори, Рэффи Кэссиди секілді актерлар сомдаған. Бүгін сіздерге фильмге қатысты қызықты деректерді ұсынып отырмыз. – Фильмді Еуропада прокатқа шығару үшін авторлар оның атын өзгертуге мәжбүр болған. Себебі, мұнда Tomorrowland атты электрондық музыка фестивалі бар болып шықты. Сөйтіп, фильм Еуропада «Disney Project T» болып өзгерді.    – Кейбір кадрлар NASA-ның Флоридадағы ғарыш айлағында түсірілген.  – Режиссер өмірден түңілген өнертапқыштың рөлін сомдауға бірден Джордж Клуниді шақырған.  – Авторлар алдымен компьютермен жаңа қала салып шыққан. Сөйтіп жүргенде фильмнің продюсері Том К. Пейтцман режиссерге Валенсиядағы "Ғылым мен Өнер қаласын" көрсетеді. Кейін фильмнің кейбір сценалары осы жерде түсірілетін болып шешіледі.  – Жаңа қаладағы монорельстер мен вагондарды кинематографтар өздері жасап шыққан екен.  – Фильмдегі сирек кездесетін заттарды сататын дүкен Disney студиясында салынған. – Фильм авторлары канадалық фермерлерге ақша төлеп, ашық далада бидай еккізген екен. Бұл жер Уокердің фермасын және басқа да кадрларды түсіруде қолданылыпты.  – Авторлар фильмді түсіру үшін 10 рет көшіп-қонған екен. – Фильм режиссері дәл осы "Болашақ" фильмін түсіру үшін "Ғарыштағы соғыс: Қуат" (Star Wars: The Force Awakens) фильміне режиссер болудан бас тартқан. Ұқсас жазбалар:  "Елес қуған сайыпқырандар" фильмі туралы ой "Титаник" фильмі туралы қызықты деректер 
