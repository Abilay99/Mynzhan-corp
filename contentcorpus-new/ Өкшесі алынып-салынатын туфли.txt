 Кішкене өкшелі туфлиді бір ғана қимылмен биік өкшеліге ауыстыруды кез-келген қыз армандайтыны анық. Енді оған да мүмкіндік туды. Mime et moi атты мюнхендік аяқ киім маркасы өкшесі алмастырылатын аяқ киімдер топтамасын жасады. Тұтынушы ұнатқан туфлиге 7 түрлі өкше ұсынылады: олар 3-сантиметрден 10-сантиметрге дейінгі биіктікті қамтиды. Оларды кез-келген жерде алмастыра беруге болады. Қазіргі таңда аталған компания трансформер-туфлиді кең қолданысқа енгізу мақсатында қаржы жинастырып жатыр. Жақын арада бізге де қолжетімді болады.  
