 Еліміздің Бас санитар дәрігері Жандарбек Бекшин Қазақстанға коронавирус қашан тіркелуі мүмкін екенін айтты.   Оның сөзіне сенсек, коронавирус Қазақстанға 11-16 наурыз аралығында келуі мүмкін. "Инфекцияның таралу "шеңберінің" аясы қысылып бара жатқанын көріп отырсыздар. Қазір Иран, Оңтүстік Корея, артынша коронавирус Еуропа елдерін шарпыды. Біздің болжамымыз бойынша шамамен 11-16 наурыз аралығында біздің елде коронавирус тіркелуі мүмкін. Бірақ бұл болжам. 1-2 апта не ары, не бері.", - деді Бекшин. Бас санитар дәрігер Қазақстанда коронавирус тіркелген жағдайда бірден арнайы іс-шаралар жүргізілетінін айтты. 
