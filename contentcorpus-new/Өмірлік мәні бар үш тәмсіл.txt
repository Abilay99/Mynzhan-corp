Үш кісі тас қопарып жатты. Біріншісінен не істеп жатқанын сұрағанда, ол маңдайдағы терін сүртіп: – Бүкірленіп барамын,– деді. Ал екіншісі бұл сұраққа жеңін қайырып тастап, маңызды түрмен: – Нәпақамды тауып жатырмын,– деп жауап берді. Ал үшінші адамға келіп: – Не істеп жатырсыз? – деп сұраса, ол жоғары қарады да: – Орда тұрғызып жатырмын, – деді сабырлы үнмен. Барлық тіршілік иесі құмырсқадай қыбырлауды біледі, алайда олардың алға қойған мақсаты кім екенін көрсетіп, болашағынан хабар береді. * * * Фермада ауырып қалған жылқыны көрген мал дәрігері: – Егер таңертең орнынан тұра алмаса, арам қатпай тұрғанда сойып алу керек,– дейді. Таң атты. Жылқы сол күйі орнынан тұра алмады. Жанында жатқан қой: – Тұр енді, әйтпесе құрбан боласың,– деді қарап жатпай. Жылқы орнынан қарғып тұрды. Мал дәрігері: –  Міне, ғажап! Мұны атап өту керек. Осындай қуанышты жай үшін қойды сойсақ болады... Мұрны сыймайтын жерге басын сұғып, өзі қатысы жоқ іске киліккеннің ақыры осындай болады. * * * Қаладағы атақты миллионер таксимен келе жатады. Ол таксиге бір артық, бір кемсіз тура километр есептегіш көрсеткендей ақы төлейді. Таксист: – Мен күні кеше ғана сіздің ұлыңызды жеткізіп салдым. Ол маған шай пұлға 100 доллар қалдырған еді. – Енді не дейсіз? Ол миллионердің баласы, ал мен жетімекпін,– деп жауап қатты бай. Тапқан табысына тері сіңген жан ғана байлықтың бағасын біледі. 
