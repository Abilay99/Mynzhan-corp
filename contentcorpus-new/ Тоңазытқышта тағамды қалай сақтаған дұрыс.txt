 Тоңазытқышта ас-тағамды сақтаудың өз дағдысы бар екендігін жақсы білеміз. Алайда нақты қандай қадамдарды жасау керектігін білмей жатамыз. Ендеше келесідей кеңестерге құлақ түріңіз. - Ыстық тамақты тоңазытқышқа қою мүлдем дұрыс емес. Тағамды суытып барып қойған жөн. - Өткір иісті тағамдар (сарымсақ пен пияз қосылған салаттар) арнайы жабық ыдыстарда немесе герметикалық орамдарда сақталғаны жөн. Пияздың өткір иісі өзге тағамдарға сіңіп қалады. - Майлы тағамдар оралған күйде болуы тиіс. Өзге тағамдардың иісі майлы тағамдарға сіңіп қалады. Май, кілегей, маргарин майы да жабылған болуы қажет. - Ет пен балық кеберсіп, дегдіп қалмауы үшін полиэтилен дорбаға орау тиімді. - Нан өнімдерін ыдысқа салып, сыртын марлымен жапқан дұрыс. Марлы ауаның циркуляциялануы мүмкіндік береді. - Жемісті жумай салған дұрыс. Суланған жеміс тез бұзылады. Әрі ылғал өтпейтіндей қаптамада (контейнер) болғаны жөн. Банан, ананас, гранатты тоңазытқашта сақтамаңыз: суыққа шыдамайды. - Минералды емдік сусындарды қатты салқындатудың қажеті жоқ. Емдік қасиетін жоғалтып алуы мүмкін. - Шоколод өнімдерін мүлдем тоңазытқышта сақтаудың қажеті жоқ.  
