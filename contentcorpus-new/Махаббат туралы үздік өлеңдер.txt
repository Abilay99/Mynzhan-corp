Ақынның Музасы болған сұлулық иелері күллі әлемнің әсемдігіндей. 8 наурыз қарсаңында қазақ әдебиетіндегі үздік ақындардың махаббат туралы, әйелдер жайлы өлеңдерін топтастырып отырмыз.  Білектей арқасында өрген бұрым, Шолпысы сылдыр қағып жүрсе ақырын.Кәмшат бөрік, ақ тамақ, қара қасты,Сұлу қыздың көріп пе ең мұндай түрін?Аласы аз қара көзі айнадайын,Жүрекке ыстық тиіп салған сайын,Үлбіреген ақ етті, ашық жүзді,Тісі әдемі көріп пе ең қыздың жайын?Бұраң бел, бойы сұлу, кішкене аяқ,Болады осындай қыз некен-саяқ.Піскен алма секілді тәтті қыздыБоламын да тұрамын көргендей-ақ.Егерде қолың тисе білегіне,Лүпілдеп қан соғады жүрегіңе.Бетіңді таяп барсаң тамағына,Шымырлап бу енеді сүйегіңе.   Махаббат па? Махаббат болған еді. Таудың мен еркін жүрген тағысы едім, Тапты да,түсірді ғой торға мені. Махаббат па? Махаббат болған менде. Жиі барғам аққулар қонған көлге, Ал қазір тоңған жүрек,солған кеуде. Ғашықтық па? Ғашық та бола білгем. Бір-ақ жанға ғашықпын бала күннен, Жанымменен сүйемін,жанарыммен. Сағыныш па? Қалай оны тауыса аламын. Сағынғанмын,шөлдегем, Ақыры шаршағаным,шаршағаным. Сүйгенім бе? Сүйгенім өмірде емес.Ұйықтасам, түнде түсім, көңілде елес, Өлгенше кетер емес көңілден еш...   О, махаббат, сен әлі тірі ме едің? Көзімнен ғайып болған күнім едің! Гүлім едің, Елтіген түнім едің. О, махаббат сен әлі тірі ме едің?! Мен сені ұмытқанмын Жылытқаның есте жоқ, суытқаның, Суып қаным, Жинағам құрып хәлім. Құлаған отауымның уықтарын, Содан бері мен сені ұмытқанмын. О, махаббат, сен әлі тірі ме едің? Тірі болсаң, мен де енді тірілемін Ақ періште алдына жүгінемін, Қолдай гөр, ғашықтардың пірі мені!   Мың жұлдызы болса да, байқамайсың басқаны,Бір жұлдыздан тұрады, махаббаттың аспаны.Сол бір жұлдыз жанады, сол аспанды жарық қып,Жарықта да түк көрмес ғашық болған жарықтық!Сол жұлдызсыз белгілі, оның естен танары,Маңдайда емес, жүректе -Ғашықтардың жанары.Сол жүрекпен қараймын, сол жұлдызға сүзіліп,Шаңыраққа ілінді ол, көк аспаннан үзіліп.Мың жұлдызы болса да, байқамайсың басқаны,Бір жұлдыздан тұрады шаңырақтың аспаны!   Әйелдердің күні дейді бұл күнді,Бақтар жайнап, сайратады бұлбұлды.Еркек түгел еркелерге берем деп,Қолдарына ұстап апты бір гүлді.Осынау күн - беделі бір өскен күн,Жұрттың бәрін мен өзіме дос көрдім.Қай қияға жұмсаса да баратын,Әйелдерге антын бұзбас әскермін.Ұмытылмай сонау жастық кездегіАйтылады махаббаттың сөздері.Гүлді ерекше ұнатады әйелдер,Гүлдерге ұқсап тұрғаннан соң өздері.Көктем алды Алатаудың өңірін,Таңмен бірге әнге басты Бек інім.Бір шоқ гүлді менде келем көтеріп,Күлтайымның алайын деп көңілін.   Өкінбеймін біреуді өпсең де өліп,Өкінбеймін біреуге кетсең де еріп.Жазмыштың маған жазған пендесінеМен-дағы кезігермін көп сенделіп. Мұң ба екен,Мұның бәрі уайым ба екен?!Бүгінде ойым бөтен, жайым бөтен.Қойнына қона алмаған қос аққуғаҚол бұлғап қала берер – қайың мекен… Жабықпа,жарылқасын бетіңді алдан.Өткен күн өшкен, көшкен секілді арман…Болар-ау бәрі де ұмыт,Амалым не,Аяймын махаббатты жетім қалған.   Сенің ернің – пейіштегі гүл сынды,Демің сенің – сездіреді тылсымды…Көзің сенің – Ай жұтылған түн сынды,Сезім неге мөлдіреген мұң сынды?.. Қара шашың – Қара теңіз толқыны,Қарашығың – мен адасар жол түбі…Жүрегіңе сезіле ме, тыңдашы,Сені аңсаған жүрегімнің солқылы?! Саусақтарың – жапырағы қайыңның,Қауырсынның сәулелермен ойыны…Жанарыңда жасырулы мың жұмбақ,Көзқараста періштенің пайымы… Қасың сенің – иілген адырнадай,Сабырың ше? Құламас қабырғадай!Кірпіктерің өрнек салар құбылған,Әр өрнекте тығылған Тәңір бардай! Қыр мұрының – таулардың сілеміндей,Нұр-ғұмырың – баулардың тілегіндей.Қарашы әне, майысқан аппақ гүлді,Дәл өзіңнің нәп-нәзік білегіндей! Бар өмірің мен үшін – жарық шашқан,Төбемдегі жайқалған алып Аспан!Бітсе менің өмірім жер бетінде,Құстай болып көрінер жаным ұшқан. Ұшса егер құс-жаным сағым құшқан,Ұшса ұшар, бесауат сабылыстан.Кетсем егер, кетермін бұл жалғаннан,Саған деген өртенген сағыныштан!  
