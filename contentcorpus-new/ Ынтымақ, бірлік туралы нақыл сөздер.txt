 Берекені мақсат тұтқан еліміз ешқашан мерекелі тірлік жасаудан жалықпаған. Бүгін Қазақстан халқы 1 мамыр ынтымақ пен бірлік күнін тойлатады. "Береке бастауы бірлік, ел іші тату тірлік" қағидасын ұстанған ел үшін бұл мейрамның орны ерекше. Жыл сайын атаулы мерекеде Қазақстан аумағында тұрып жатқан 130-дан астам ұлт пен ұлыс өкілдері киелі қара шаңырақта тату-тәтті, береке мен бірлікте, бейбітшілік пен ынтымақта өмір сүріп жатқандығын алға тартып, бұл мерекені атаулы күн санайды. Назарларыңызға атадан қалған ынтымақ пен бірлік туралы нақыл сөздерін ұсынамыз. Адамзат екі аяқты, сөйлейтін сөзді, ұятты болып өзге хайуаннан айырылады.  Бізде бірлік болып, іс қыла білетін шебер табылса, Алаштың баласы бақыт-махаббат жолына түсті!  Қыл өтпестей татулықты бір ашуға сатпас болар. Көршілестерім - рухани еншілестерім. Табаны - бар да, бүрі - жоқ,Зіркілі - бар да, зілі - жоқ Ырыс алды - ынтымақ. Күннің көзі - ортақ, жақсының сөзі - артық. Көппен көрген - ұлы той. Өсер елдің баласы бірін-бірі батыр дер. Алтау ала болса - ауыздағы кетеді, төртеу түгел болса - төбедегі келеді. Жаны ашымастың қасында басың ауырмасын. Жалғыз жүріп жол тапқанша, көппен бірге адас. Ат сатсаң- ауылыңмен. Жауға барсаң - бәрің бар, дауға барсаң - бірің бар. Кемедегінің жаны бір. Туысы бірдің - уысы бір. Үш ағайынды жігіттің - отарында малы бар, екі ағайынды жігітің-қотанында талы бар, жалғыз-жарым жігіттің - шығар-шықпас жаны бар. Ізеттінің інісі көп. ЬІнтымақ қайда болса - ырыс сонда барамын депті. Ай - ортақ, күн - ортақ, жақсының аты - ортақ.  Ауыл болсаң - қауым бол: бірің - оған, бірің - бұған бол. Бір кісі таққа отырса - қырық кісі атқа қонар. Дегенде дүние шіркін өтер-кетер,Түбіне сұм дүниенің кімдер жетер.Қадір тұт, бір-біріңе құрмет көрсет,Тірлікте сыйластыққа барма жетер. Жағаңа дұшпан қолы тимеске - артыңда туысқанның көбі игі. Жалғанда ойлап тұрсаң бірлік керек,Бірлікті ойлау үшін тірлік керек. Бейбіт елде - сән бөлек, бүлінген елде - дау бөлек. Тауларды аласартпай-даланы биіктетейік. Бірлік жоқ ала ауыз біз халықпыз ғой,Қатардан сол себепті қалыппыз ғой. Алтау ала болса - ауыздағы кетеді,Төртеу түгел болса - төбедегі келеді. Бірлік түбі - береке. Би екеу болса - дау төртеу болады. Алақанмен күннің көзін жаба алмайсың. Ел болып бірігуден асқан бақыт жоқ. Тату елге - тыныштық пен тоқшылық нәсіп. Бегі мен халқының ынтымағы жоқ жерде, дұшпанының алдауына сенген, арбауына көнген жерде, інісі мен ағасы дауласқан, бегі менен қарашасы жауласқан жерде ел елдігінен айырылады.Халқын жұтатпаған қаған бақытты.Тату болса - ағайын жақын,Адал болса - дос жақын.Бірлігі кеткен ел жаман, егесіп өткен ер жаман.Төрімізден құт-береке қашпасын деп,Жеріміздің шетін жау баспасын деп,Туырлыққа - ту іліп,Қыннан қылыш суырып,Көк найзаның ұшына күдері үкі таққан елміз! 
