 Владимир Никитенко шәкірттері өз алаңында қарсыластарына есе жібергеннен кейін сырт алаңда барын салары даусыз. Алайда бұған киевтік «Динамо» мүмкіндік бере ме? Алаң иелері кездесуге ақ түсті, қонақтар яғни жерлестеріміз қызыл қара жолағы бар жейдесін киіп шығады.   - Барлығын ойын көрсетеді. Киевтік «Динамо» оңай қарсылас емес. Біз гол соғып, өз қақпамызға доп жібермеуіміз керек. Өзімізге қажетті нәтижеге барынша қол созамыз.   - Біз алғашқы кездесудегідей қателіктерге бой алдырмаймыз деп ойлаймын. Футболда қателік болмайды емес, болады. Алайда біз бүгін барынша сауатты ойнауға тырысамыз.   - Мен Қазақстанның футбол деңгейін білемін. Кезінде «Қайратпен» өткізген кездесулеріміз әлі есімде. «Ақтөбе» біз үшін оңай қарсылас емес. Мұны алғашқы кездесуден-ақ аңғаруға болады. Букмекерлік кеңселер Киевте өтетін қарымта ойында «Динамо» сенімді түрде жеңіске жетеді деп болжайды. Олар украиналық команданың жеңісіне – 1,23 коэффицент, тең ойынға – 5,5 коэффицент, ал «Ақтөбенің» жеңісіне – 13 коэффицент берген.  Бұл украиналық команданың кездесудегі фаворит екені даусыз.  Бүгінгі қарымта кездесуге  бастаған швейцариялық қазылар төрелік етеді. Штудерге Жан-Ив Вихт пен Сладан Йосипович көмектеседі. Төртінші төреші — Ален Бьери. Молдован Геннадий Скуртул УЕФА делегаты болса, словакиялық Душан Крхняк бақылаушы атанады. Қос команда арасындағы қарымта кездесу басталады. Ойынды тамашалай аласыздар! Дайындаған: Өмірбек Сансызбай  
