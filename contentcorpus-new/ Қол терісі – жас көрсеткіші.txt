 Күнделікті өмірде әдемі көріну үшін әйел баласы қаншама амал жасайды. Бетімізге макияж жағып сәнденеміз. Дене бітіміміздің кемшіліктерін әдемі киім көмегімен жасырамыз. Тек қолымыз күтімсіз қалады. Ал қол терісі - нағыз жасымыздың көрсеткіші. Ол қыста ерекше күтімді қажет етеді. Әйелдердің нәзік қолдары күйеуін құшаққа алады, баласын жұбатады, киім тігеді, тамақ пісіреді, кір жуады... Қол терісі – өте жұқа болып келеді. Дененің басқа жерлеріне қарағанда, қолда май қабықшасы мүлдем жоқ, май бездері тапшылық. Терінің табиғи қорғанысын қамтамасыз ететін гидролипидты қабат қол терісінде өте жұқа. Бет терісімен салыстырғанда, қол терісі  4-5 есе құрғақ. Қолдарымыздың жиі құрғап жататыны сондықтан. Ал 45-50 жастан кейін қорғаныс май қабатының жұмысы нашарлайды, тері жұқара бастайды. Қыста қол терісі қосымша күтімді, ылғалдандыру мен қоректенуді қажет етеді. Суық жел мен аяздың нәзік теріге келтіретін зақымдары – құрғақтық, терінің қызаруы, қатпарлануы. Сол себепті, оған  дәрумендер мен антиоксиданттардан тұратын қорек керек. Әрине, негізінде олар қанмен берілуі тиіс. Алайда, әдетте ағзамызда пайдалы заттар тапшылық етеді. Сондықтан, ауа райының жаман әсерін өткеру үшін салонда және үйде істелінетін дауаларды бірге алып жүрген жөн.        Күнделікті күтімді көрмеген қолға салондағы дауалардың пайдасы аса тимейді.  Қыс мезгілінде үй күтімі қолдың тересіне ауадай қажет.  Үй күтімі – ұйқы алдындағы жағылған крем ғана емес. 
