Теннистен "Дэвис кубогының" плей-офф кезеңіне шығу жолында Қазақстан құрамасына Қытай елінің теннисшілері қарсылас атанды. Бұл туралы Қазақстан теннис федерациясының баспасөз қызметі хабарлады. Қос құрама теннисшілері арасындағы ойындар 7-9 сәуір күндері Астанадағы Ұлттық теннис орталығында өтеді. Билеттер бағасы – 1000 теңге. Ойындар кестесі төмендегідей: Қазақстан – Қытай құрамалары ойындары: 7 сәуір Басталуы: 12:00 8 сәуір Басталуы: 13:00 9 сәуір Басталуы: 14:00 Айта кетейік, өткен жылдың наурыз айында Қазақстан құрамасы 1/8 финалда серб теннисшілеріне 3:2 есебімен ұтылса, қыркүйек айында Ресей құрамасына жол беріп, 6 жыл бойы бақ сынаған Әлемдік топтан шығып қалған еді. 
