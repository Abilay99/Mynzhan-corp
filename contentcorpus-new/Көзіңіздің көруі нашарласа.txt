  Көзіміздің көруі нашарласа да, окулиске баруға уақыт таппай, мұрнымыздан шаншылып жүреміз. Окулиске қоятын сұрақтарымыз да жиналып қалды. Олай болса, Mассагет.кз көзге қатысты кейбір сұрақтарыңызға жауап беріп көрсін. 1. Көзімнің көруі нашарлағанын қалай байқауға болады? Алыс-жақыннан көзіңіздің көруін тексеріп отырыңыз. Салғырт қарамаңыз! Күніне бір рет көзіңізді тексеріп отырғаныңыз жөн. Егер көзіңіз сәл бұлдырласа, демек көруі нашарлай бастағаны. Тез арада ем-дом қолдану керек... 2. Көз көрмеуі ген арқылы беріле ме? Ия, көптеген зерттеулердің нәтижесі көз көрмеу ген арқылы ата-анадан балаға беріледі дейді. Departament of Ophthalmology ата-анасының екеуі де миопиямен ауыратын 7 жасқа дейінгі балалар арасында зерттеу жүргізіп, 45 %-ының көздері нашар көретінін анықтаған. 3. Көздің көруін жаттығу арқылы жақсартуға бола ма? Кез келген көзге арналған жаттығу көз бұлшық еттерін шынықтырып, көз ауруларының алдын алу үшін жасалады. Сондықтан, көзіңіздің көруі нашарласа, жаттығуларға сеніп жүре бермей, бірден окулиске жүгінгеніңіз жөн.  4. Неге компьютер мен теледидар көзге зиян дейді? Көзге электрмагниттік толқындар, тым жақыннан көрсетілген суреттер, жап-жарық сәуле жүк түсіреді. Көк-күлгін түстердің көптігі де көзге кәдімгідей күш түсіреді екен. Дегенмен, қауіпсіздік шаралары барынша қамтамасыз етілетін заманауи теледидарлар көзге соншалықты қауіпті деу қиын.  Компьютерге тым жақын отырып, кірпікті сирек қағу көзге зиянын тигізеді. Егер экран алдында 5-6 сағаттан көп отыратын болсаңыз, экран мен сіздің арақашықтығыңыз 3 метр болсын.  5. Компьютермен жұмыс істегенде көзілдірік пен линзаның қайсысын киген дұрыс? Компьютердің алдында адам кірпігін сирек қағатындықтан, арнайы көзілдірік кигені жөн. Линзаны компьютер алдында кимеуге кеңес береміз.  6. Компьютер көзге зиян келтірмес үшін не істеу керек? Мамандар былай дейді: 7. Көзді жақсарту үшін қандай тамақтар жеген дұрыс? Балық, лимон, киви, сәбіз, орамжапырақ, қызанақ, қаражидек (черника), саумалдық (шпинат). Осы тағамдарды міндетті түрде жеңіз. сурет: eyeshelp.ru, max2012.mepics.ru 
