1 тамыз күні, яғни бүгін, сағат 16:00-де Алматы қаласындағы "Арман" кинотеатрында ҚР мәдениет және спорт министрлігінің тапсырысы бойынша Шәкен Айманов атындағы «Қазақфильм» АҚ-ның «Дебют» шығармашылық бірлестігі түсірген қысқаметражды фильмдердің арнайы көрсетілімі өтеді.    2017 жылы өндіріске жіберілген фильмдер, олардың қатарында: «Асан» (режиссері Берік Жаханов), «Шырғалаң» /«Джут» (режиссері Жандос Еспенбетов), «Соңғы мұғалім» / «Терпимость» (режиссері Ален Рахметалиев), «Өзгеріс» / «Тюбетейка»  (режиссері Арман Баймұратов), «Прятки»/«Тығылмақ» (режиссері Венера Қайыржанова) картиналары көрсетіледі. Көрсетілімнен кейін баспасөз отырысы өтеді. Ш.Айманов атындағы «Қазақфильм» АҚ эксперттік кеңесінің тең төрағасы Бекболат Шекеров, «Дебют» шығармашылық-өндірістік бірлестігінің басшысы Анар Қашағанова, аталған бірлестіктің көркемдік жетекшісі Дәрежан Өмірбаев және де фильмдердің режиссерлері қатысатын баспасөз отырысында үстіміздегі жылы көктемде өткен қысқаметражды фильмдер сценарийлер байқауының жеңімпаздары  жарияланатын болады.  
