Қазақстанның Ұлттық ғылым академиясының академигі Мұхтарбай Өтелбаеватың шығарған мыңжылдықтың есебін қазіргі таңда Ресей ғалымдары тексеріп жатыр, деп хабарлайды Tengrinews.kz тілшісі. Новосібір мемлекеттік университеті қолданбалы математика кафедрасының меңгерушісі, ресейлік ғалым Павел Плотников қазақстандық математиктің шығарған есебіне байланысты әзірге қандай да бір мәлімдеме жасаудың ертерек екендігін айтады. »,-дейді Плотников Tengrinews.kz тілшісіне берген сұқбатында.        Осы тұста отандық ғалымдар, оның ішінде Өтелбаевтың кейбір әріптестері оның шешкен есебінің дұрыс екендігіне күмәнмен қарап отырған көрінеді. Мысалы, математик Әнуарбек Мейірманов есептің кейбір «шешілмеген» тұстарын меңзеп отыр.   Ал Мұхтарбай Өтелбаевтың өзі болса кез-келген ғылыми жұмыста қателіктің кетуі мүмкін екендігін айтып, егер ол шынымен де болған жағдайда түзетулер енгізуге дайын екендігін мәлімдеді. -дейді Өтелбаев. Естеріңізге сала кетсек, 2014 жылдың басында Еуразия ұлттық университетінің математика институтының директоры Мұхтарбай Өтелбаев «Навье-Стокс теңдеуінің мықты шешімінің болуы» атты еңбегін жазып болып оны жариялаған болатын. Ғалымның шешкен есебі «мыңжылдықтың проблемалары» аталған әлемдегі ең күрделі 7 есептің ішіне кіреді. Олардың әрқайсысының дұрыс шешіміне Клей математикалық институты 2000 жылы 1 миллион АҚШ доллары көлемінде сыйақы тағайындаған еді. Бүгінге дейін олардың ішінде бір есеп (Пуанкаре гипотезасы) қана шығарылған. Бұл мәселенің шешімін 2010 жылы ресейлік жұмбақ математик Григорий Перельман тапты. Осы еңбегіне орай халықаралық математиктер кеңесі оған Фильд атындағы сыйлықты беруді ұйғарғанымен (1 миллион доллар сыйақымен бірге), алайда Перельман тек өзіне ғана белгілі себептерге байланысты одан бас тартты. Бір қызығы, ресейлік математик өзіне берілген бірде-бір марапатты қабылдамаған.  Дайындаған: Болат Қосмағамбет  
