13 ақпан – бүкіләлемдік радио күні. БАҚ саласының қызметкерлері үшін маңызы жоғары бұл мереке Алматы төрінде Орталық Азиядағы 5 мемлекеттің қатысуымен өтіп жатыр. Айтулы мерекенің қарсаңына, яғни 6-9 ақпан күндеріне жоспарланған шараны әл-Фараби атындағы ҚазҰУ-дың журналистика факультеті ұйымдастырды. Халықаралық деңгейде дәстүрлі түрде ұйымдастырылатын мерекелік шара биыл Алматы облысы, Іле-Алатау мемлекеттік ұлттық саябағындағы "Тау-Тұран" білім беру-сауықтыру кешенінде алтыншы мәрте өтіп жатыр. "Жастар жылының" аясында өткен шараға Massaget.kz редакциясы арнайы барды. Іс-шараның ұйымдастырушысы ҚазҰУ-дағы Журналистика факультеті, Баспасөз және электронды БАҚ кафедрасының меңгерушісі Гүлмира Сұлтанбаеваның айтуынша, жиынға барлығы 170 адам қатысқан.  дейді Гүлмира Серікбайқызы. ЮНЕСКО-ның Кластерлік Бюросының қолдауымен өтіп жатқан VI Халықаралық журналистика және коммуникация қысқы мектебінің биылғы тақырыбы – «Радио – толеранттылық, диалог және бейбітшілік». Жиынға арнайы шақырылған спикерлер осы тақырып аясында оқушылар мен студенттерге ақыл-кеңестерін, жылжыған жылдар өте жиналған тәжірибелерімен бөлісті. 7 қаңтар күні өткен басқосуда белгілі тележүргізуші Гүлнәз Әлімгерей, Bugin.kz тәуелсіз авторлар платформасының бас редакторы Марғұлан Ақан, informburo.kz сайтының журналисі Жолдас Өрісбай, «Skills Academy» ЖШС директоры Берікбол Төлеген және massaget.kz сайтының журналистері Өмірбек Сансызбай мен Ернар Алмабек сөз сөйледі.  Тренинг барысында тың идеялар ұсынып, көп арасында белсенділік танытқан атыраулық Толғанай Бекболатқызы спикер Берікбол Төлегеннің арнайы дайындаған сыйлығына ие болды. Толғанай қазақтілді баспасөзде қызмет етіп жүрген журналистердің дәрістерінен ерекше әсер алған жеткізді.  – - дейді атыраулық студент.  Қысқы мектеп аясында ұйымдастырылып жатқан студенттер мен оқушыларға арналған тренингтер 8 күні де жалғасын табады. Ал Орталық Азиядан келген делегация үшін «Мәдениет диалогы» тақырыбында поэзия туындылары оқылады. 
