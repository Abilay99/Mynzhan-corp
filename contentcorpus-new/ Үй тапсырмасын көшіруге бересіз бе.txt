 Әлем ғалымдарының зерттеуі бойынша, көшіруге қатаң тыйым салынатын мектептері бар мемлекеттер жемқорлықтан бейхабар екен. Яғни табысқа таныс-тамырдың көмегімен жету сынды әдет жоқ. Барлығы әділетті түрде жүзеге асады. Әрі барынша адал өмір сүруге тырысады. Осы күндері оқушылардың сабақ барысында бір-бірінен көшіріп отырғанын жиі байқауға болады. Мұндай жағдай тіпті басымыздан да өткен болар. Ал көшіруге бермейтін озат оқушыларды барлығы «өзімшіл» деп келеке қылады. Бұдан былай көшіруге бермейтін болсақ ше? Әрине, бұл қылығымыздың жат көрінері анық. Алайда ар-ұятыңыздың таза болатындығы туралы да ұмытпаңыз. Ар-ұят бағадан қымбат па? Көрші Ресей мемлекетінде Америка білім жүйесіне сәйкес білім беруге дағдыланған мектептер бар. Сол мектептердің біріне келген американдық ғалым оқушылардың бір-бірінен көшіріп отырғанын байқаған кезде талып қала жаздаған екен. Себебі, олар мұндайды көрмеген. Артынша осы әдетті жақсысымен алмастыру мақсатында үндеу жариялайды. Осылайша балалардың санасына сіңіп қалған әдеттен арылуға әрекет жасайды. Үндеуді қолдаған мектеп директоры:   Енді біздің оқушыларымыздың шетелдегі жағдайын қарастырайық. Ағылшындық профессор Кэрол Шанин шетелден оқуға түсуге келген студенттерге «Көшіретін болсаңыздар, оқудан шығарамыз!» деп қатаң ескерту жасайды екен. Бір қызығы, біздің оқушыларымыз бұл ескертуге назар аудармайтын көрінеді. Яғни, шын мәнінде шығарып жіберуі мүмкін деген ой тумайды. Батыстың менталитетін көзімен көрген адамдардың айтуынша, ол жақта әркім өзі үшін ғана жауап береді. Бір адам екінші адамға қасқырлығын жасауы әбден мүмкін. Ал бізде жағдай өзгеше. Мүмкін жастайымыздан бауырмалдыққа тәрбиелеп, қиындыққа тап болсақ, жүкті жұмыла көтеруге дағдыланғандығымыздың әсері болар. Мен ешкімге жамандық тілемеймін. Алайда өзіңізді қызыл дипломды дәл осылай сыныптастарынан, группаластарынан көшірудің арқасында алған хирургтың үстелінде жатырмын деп елестетіп көріңізші. Жағдайыңыздың мүшкіл болары хақ.   Әрине, бұл әдетімізді тарихқа сілтеп қоя салуға да болмайды. Көшіруге бермеген жағдайда сыныптастарымыз мазақтап, араласпай қояды сынды жүрегіміздің түбінде қорқыныш жатуы мүмкін. Халықтың жаппай білімін қаруландырып, сауатты болуына еш қарсылығым жоқ. Біз бүгінгі жас ертең көшеде бұзақы болып, ішімдік ішіп, жаман жолға түспесе екен деген мақсатпен оқытамыз. Алайда барлығынан бірдей жоғары бағаны талап етудің қажеті жоқ. Себебі, оның барлығы осы көшіру құбылысы арқылы жүзеге асады. Озат оқушының дәптерін не себепті көшіруге беретіндігі туралы айттық. Ал енді не себепті көшіретіндіктеріне тоқталсақ, көштен қалмау үшін, ұстаздан, ата-анасынан қорыққандықтан немесе түрлі үйірмеге қатысып, сабақ оқуға уақытты болмағандықтан сынды себептері бар. Сыныптасыңызға шын мәнінде көмектескіңіз келсе, оған жаңа тақырыпты түсіндіріп беріңіз. Екі түрлі себепке байланысты парталасымызға үй тапсырмасын немесе бақылау жұмысын көшіруге беруге болмайды: Біріншіден, бұл – әділетсіздік. Сіз ұстазыңызға бұл туралы айта алмайсыз. Яғни өзіңізден жасы әлдеқайда үлкен адамды алдайсыз. Ал алдау - адамгершілікке жат құбылыс. Екіншіден, бұл сіздің сыныптасыңызға көмектеспейді. Сізден көшіріп алған соң, келесі сабаққа тақырыпты өз бетінше меңгеріп келеді деп ойласаңыз, қатты қателесесіз.  Осы тақырып аясында Massaget.kz тілшілерінің арасында сауалнама жүргіздік. Олардың жауабы төмендегідей: Сұрақтар:  Мейіргүл Оңғарова:  Жолдас Өрісбаев:  Ербол Молдажанов:  Фариза Абилова:  Бауыржан Жақсымбет:  Жасұлан Исакаев:    
