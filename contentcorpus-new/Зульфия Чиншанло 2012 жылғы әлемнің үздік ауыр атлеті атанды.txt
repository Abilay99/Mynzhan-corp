Ауыр атлетикадан Лондонда өткен Олимпиада ойындарының чемпионы Зульфия Чиншанло 2012 жылдың ең үздік ауыр атлеті атағына ие болды. Халықаралық ауыр атлетика қауымдастығы өткен аптада 2012 жылдың үздік ауыр атлетін анықтау үшін дауыс жинау шарасын өткізген болатын. Қорытындысында Йено Боскович атындағы жылдың ең үздік атлетіне берілетін сыйлық біздің отандасымыз Зульфия Чиншанлоға бұйырды.  “”, - дейді Олимпиада ойындарының чемпионы Зульфия Чиншанло.  Жалпы өткен жылдың үздік ауыр атлеті атанған спортшылардың барлығы дерлік Лондон Олимпиадасының жүлдегерлері болып шықты. Әйелдер арасында дауыс беру қорытындысы бойынша екінші орынды тағы бір біздің отандасымыз Майя Манеза иеленіпті.  Сондай-ақ, үшінші орын да отандасымыз, Лондон Олимпиадасының чемпионы Светлана Подобдеоваға бұйырған екен.  Ерлер арасында да 2012 жылдың үздік ауыр атлеті анықталды. Негізінен дауыс беру басталар алдында біраз маман жылдың үздігі болады деп бірауыздан Илья Ильинді айтқан еді. Дегенмен, Олимпиада ойындарының екі дүркін чемпионы дауыс беру барысында күтпеген жерден ирандық Бехдад Салимикордашиабидан жеңіліп қалып, екінші орынды алды. Ерлер арасында үздік үштікті польяк зілтеміршісі Адриан Зелински қорытындылапты.   
