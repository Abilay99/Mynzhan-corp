Зарядкасы 20 жылға жететін аккумулятор иесі атану көптеген смартфон қолданушыларының арманы. Бүгінде бұл арман іске асып отыр. Алайда, көптеген смартфон қолданушыларының арманы тек ядролық бөліктердің арқасында ғана жүзеге асыр отыр. Алайда, қолданушылардың көбі қалтасында радиоактивті зат ұстап жүргенін білсе, бірден зәрелері ұшатыны сөзсіз.  Аталған зарядтау құрылғысында тритий қолданылады екен. Тритийдің ыдырауынан болған сәулелену қауіпсіз саналады және терінің сыртқы қабатына да зиян келтіре алмайды-мыс. Тритий бүгінде қараңғыда жарқырайтын сағаттарда да қолданылып келеді. Өндірушілердің айтуынша, мұндай батарея ешқандай ауытқусыз және биіктігінің өзгеруінсіз -50 ℃-ден  150 ℃-ге дейінгі темпаратураға төзе алады.  Мұндай аккумулятор 20 жыл бойы 0.8-ден 2.4В-қа дейін және 50-ден 300 наноамперге дейінгі қуат күшін бере алады. Аталған батареяның құны шамамен 1200 АҚШ доллары. Өндіруші сайты: www.citylabs.net Дайындаған: Ерғали Елдос  
