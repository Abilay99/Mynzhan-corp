Қазіргідей сары басылымдар билік құрып тұрған уақытта көрермен ненің ақиқат, ненің жалған екенін ұғынудан қалды. Тәрбиеленіп жатқан өскелең ұрпақта ақпараттық талғам қалмай бара жатқандай. Осы жылдың көктемінде жастарға үлгі болар тұлғалардың ішкі сыр-сандығына үңілу арқылы бар болмысын паш етіп жөн сілтер дүние ұсыну мақсатында Massaget.kz порталы жаңа “АЙНА” жобасын қолға алған болатын.  Міне, күні бүгінге дейін “АЙНА” алдынан 18 қонақ өтіп, жоба көпшілік асыға күтетін бағдарламаға айналып үлгерді.  Енді жобаның алғашқы маусымының соңғы шығарылымына кезек бергелі отырмыз. Бұл бағдарлама елге танымал психолог Анна Құдиярованың жан-дүниесін жақын танып, оның адам жанын емдеу жолындағы жиған тәжірибесін санамызға тоқу мүмкіндігін береді.  “АЙНА”  жобасы ешкімді сынамайды, ешкімге ақыл айтпайды, ешкімді жеке өмірі туралы сұрап, тығырыққа тіремейді. Өйткені бізді қызықтыратыны ол емес. АЙНА-ның сұрайтыны – тұлғаның рухани байлығы. АЙНА-ға қарап кімнің кім екені туралы өзіңіз ой түйіп, өзіңіз шешім қабылдаңыз. Құрметті көрермен, сіздің сүйікті жобаңыз жаңа формат, жаңа тыныспен осы күзде өзіңізбен қайта қауышады. Күтіңіз!  Алдыңғы шығарылымдарын көре отырыңыз: Айна. Сатыбалды Нарымбетов: «Атақтың бақ не сор екені парасатқа байланысты» Айна. Қуандық Рахым: «Менің ең жақсы қасиетім — қазақилығым» Айна.Серік Жанболат: «Ер жігіттің ең асыл қасиеті – табандылық» Айна. Жігер Ауыпбаев: «Сағың сынбасын» Айна. Есмұхан Обаев: «Таудың алдында есеп беріп тұрған жөн» Айна. Асқар Жұмаділдаев: «Минусты плюске айналдыр» Айна. Күнсұлу Шаяхметова: «Өзіме ұнаған қойылымды екінші рет көрмеймін» Айна. Бексұлтан Нұржекеұлы: «Неге өтірік тарихқа сене бересіздер?» Айна. Есей Жеңісұлы: «Кітаптың дәурені қайта келеріне сенемін» Айна. Айгүл Иманбаева: «Көрген қиянатым мені ұшпаққа шығарады» Айна. Рүстем Әбдіраш: «Сыртым шуақ болғанмен, ішім — боран»  Айна. Жазира Байырбекова: «Армансыз күнім болмайды» Айна. Қабдеш Жұмаділов: «Мен сүргінге кетерде Әуезов батасын берді» Айна. Қабдеш Жұмаділов: «Құлдыраған руханиятты көтеру үшін жарты ғасыр уақыт қажет»   Айна. Майя Веронская: «Бір тіл білген – бір адам, екі тіл білген – екі адам» Айна. Ақберен Елгезек: «Поэзияның миссиясы – Тәңірді тану» Айна. Смағұл Елубай: «Темірқазықтан ажырап кетпес үшін адамға сырлас керек» Айна. Ерлан Төлеутай: «Домбыра барлығын жеңген» 
