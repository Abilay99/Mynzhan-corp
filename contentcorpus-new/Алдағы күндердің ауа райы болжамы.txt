Синоптиктер 2018 жылдың 28-30 тамыз аралығында ауа райы қандай болатынын айтты. "Атмосфералық фронттармен жоғарғы циклон Қазақстанда орналасады. Олар алдағы 3 тәулікте республиканың көптеген облыстарында күн күркіреп, жаңбыр шақырады. Климаттық нормадан 2-3 градус төмен күзгі салқын ауа температурасы солтүстік және орталық облыстарда сақталады, ал шығыс, оңтүстік және оңтүстік-шығыста суық атмофералық фронттардың өтуіне байланысты ауа температурасы төмендейді және нормадан 1-3 градус төмен болады", - делінген хабарламада.  Сонымен қатар, синоптиктердің айтуынша, Қазақстанның батысында жердегі қабаттың антициклон және оңтүстік-батыста Кіші Азия аймағынан ыстық ауа әкелетін тропосфералық ағындарының әсерінен, ыстық және жауын-шашынсыз максималды температура плюс 28-35 градус, кей жерлерде ауа температурасы 40 градус болады. tengrinews.kz 
