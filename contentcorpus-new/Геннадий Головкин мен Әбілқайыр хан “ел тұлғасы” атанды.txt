Бүгін Алматыда «Ел тұлғасы» ұлттық жобасының қорытындысы шығарылып, жеңімпаздар арнайы дипломдармен марапатталды.  «Бұл байқау бірінші рет 2012 жылы өткізілген болатын. Сол жылы жоба бойынша 120 мыңдай адам дауыс берді. Ал биыл дауыс беруге 350 мыңнан астам адам қатысты. Яғни, үш есе көп. Бұл, жобаның қоғамда сұранысқа ие екендігін, ұлттық сана-сезіміміздің дәуірлеп жатқандығын білдірсе керек», – деді өз сөзінде жобаны ұйымдастырушы «Exclusive» мультимедиялық порталының бас редакторы Қарлығаш Еженова. Бұдан кейін жеңімпаздарды марапаттау рәсімі басталды. «Ел тұлғасы» жобасында халықтың қолдауына ие болып, жеңімпаз атанған, бірақ бүгінгі шараға келе алмай қалған немесе өмірде жоқ тұлғалар бойынша дипломдарды олардың өкілдері келіп алды. Байқауда сегіз аталым бойынша дауыс берілді. Олар: «Бизнес», «Қоғамдық қызмет», «Мәдениет және өнер», «Спорт», «Ғылым», «Жаңа есім», «Қазақстан тарихындағы тұлға» және «Ұсынылған үміткерлер» аталымдары. Сонымен, «Ел Тұлғасы» ұлттық жобасының жеңімпаздары:  Досым Сәтбаев – 6299 дауыс  Сержан Жұмашев – 5843 Тимур Құлыбаев – 5368 Райымбек Баталов – 4063  Батырхан Шүкенов – 5037 Ермек Тұрсынов – 3933 Ақан Сатаев – 3909  Төрегелді Шарманов – 6881 Асқар Жұмаділдаев – 6382 Зұлхаир Мансұров – 5884  Геннадий Головкин – 7093 Илья Ильин – 6928 Қанат Ислам – 6773  Аружан Сайын – 8751 Нұртас Адамбаев – 8120 Аида Қауменова – 7017  Абай Құнанбаев – 9015 Дінмұхамед Қонаев – 8997 Қаныш Сәтбаев – 8983  Әбілқайыр хан – 5985 Алексей Полтаранин – 5874 Нұрлан Смағұлов – 5688 Дауыс бергендердің жалпы саны 350 258 адамды құраған. Бұл жерде едәуір көп дауыс «Қазақстан тарихындағы тұлға» аталымы бойынша берілген – 62 мыңнан астам адам. Бүгінгі шараға қатысқан жеңімпаздар жобаны ұйымдастырушыларға өз ризашылықтарын білдірді. Дереккөз: Nur.kz 
