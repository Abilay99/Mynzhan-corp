Массагет сайты мектеп түлектеріне көмек көрсету мақсатымен 2013 - 2014 оқу жылына арналған мемлекеттік білім беру тапсырысы бойынша ҚР ЖОО-лары мен мамандықтарға бөлінген мемлекеттік грант санын ұсынады. Тізімді мына жақтан жүктеп алып, көре аласыздар.  Айта кетсек, өз кезегінде, білім беру гранттарын тағайындау бойынша конкурсқа қатысу өтініштері ағымдағы жылдың 23-31 шілде аралығында қабылданады.  Конкурсқа қатысу үшін қажетті минималды балл 50 балл болса, ұлттық жоғары оқу орындарына түсуге кемінде 70 балл қажет. «Жалпы медицина» мамандықтарына - 55 балл оның ішінде бейінді пән бойынша кемінде 7 балл (әрбір шығармашылық емтихан бойынша кемінде 10 балл), ал қалған пәндер бойынша кемінде 4 балл. Сонымен қатар, білім беру гранттарын тағайындау конкурсын өткізу барысында жоғары оқу орындарына оқуға қабылдауда төмендегі азаматтар категориялары бойынша белгіленген квота есепке алынады: * Ауыл жастары арасынан шыққан азаматтар үшін ауылдың әлеуметтік-экономикалық дамуын анықтайтын мамандықтар үшін – 30%; * І және ІІ топтағы мүгедектер, бала кезінен мүгедектер, мүгедек балалар тобындағы мүгедек азаматтар үшін – 1%; * Жеңілдіктер мен кепілдіктер бойынша Ұлы Отан соғысының қатысушылары мен мүгедектеріне теңестірілген адамдар үшін – 0,5%; * Қазақстан Республикасының азаматтары болып табылмайтын ұлты қазақ адамдар үшін – 2 %; * Жетім балалар мен ата-аналарының қамқорлығынсыз қалған балалар – 1 %. Білім гранты иегерлерінің жалпы тізімі «Егемен Қазақстан» және «Казахстанская правда» баспа беттерінде жарияланатын болады.  Дайындаған: Ерғали Елдос  
