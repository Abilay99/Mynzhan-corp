Испаниялық «Реал» командасы амстердамдық «Аякс» академиясының түлегі, 16 жастағы Минк Питерс есімді футболшыны сатып алды. Бұл туралы De Telegraaf газеті хабарлады. Минк Питерс өзінің твиттердегі жеке парақшасына: «Мен ресми түрде «Реалдың» футболшысы атандым. Бұл мүмкіндікке өте қуаныштымын. Менің арманым орындалды», – деп жазған. Талантты жартылай қорғаушы Минк Питерс «Аяксқа» 2012 жылы «ПСВ» клубынан ауысып келген болатын. Ол 17 жасқа дейінгі Нидерланды құрамасында өнер көрсетеді. Дайындаған: Нұржігіт Айдархан  
