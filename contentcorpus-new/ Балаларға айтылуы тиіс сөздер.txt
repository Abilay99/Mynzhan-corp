 Бала тәрбиелеуші аналарға психолог Екатерина Кастың фразаларын ұсынамыз.  Балаға сенетініңізді көрсетіңіз. Мен саған сенем. Мен сенің шешіміңді сыйлаймын. Мен саған сенімдімін. Бұл оңай нәрсе емес, бірақ сенің қолыңнан келеді. Сен бәрін дұрыс жасап жатырсың. Мынаны қалай жасадың? Мені де үйретші? Менен гөрі сен дұрыс істедің. Баланың еңбегін бағалаңыз. Байқасам, бұған біраз күш-жігеріңді жұмсапсың. Тырысқаның көзге көрініп тұр. Әдемі шығып жатыр. Мәссаған, мынаған қанша уақытың кетті. Еңбегіңнің жемісің көр.  Бірге өткізген уақыт үшін ризашылығыңызды білдіріңіз. Сенімен бірге өткізген уақытты қатты қадірлеймін. Ертеңгі күнді асыға күтемін. Сенімен ойнаған өте қызық. Маған қатты ұнады. Сенің қасымда отырғаныңа қуаныштымын. Сенімен уақыт өте көңілді өтеді. Баланың ойымен бөлісіп отырыңыз. Бұл жайлы сен не ойлайсың? Бұл жерде саған не ұнайды? Саған қалай көрінеді? Бұған не дейсің? Саған ұнаса болды. Кішкентай көмек көрсетсе де, алғыс айтуды ұмытпаңыз. Сен маған көп көмектестің. Сенің арқаңда үйіміз жайнап кетті. Бұл - мен үшін үлкен көмек. Рақмет үлкен, құлыным. Сен болмағанда, бәрін бітіре алмас едім.  
