Әзірбайжанның футбол ассоциациясы Қазақстанның жасөспірімдер құрамасын (17 жасқа дейінгі) дәcтүрлі түрде өткізілетін "Каспий Кубогы" турниріне қатысуға шақырды, деп хабарлайды ҚФФ.  Үшінші мәрте өткізгелі отырған турнир 29 мамыр мен 5 маусым аралығында ел астанасы Бакудің "Байил" және "Далга" стадиондарында өткізіледі. Бұл жолы жарысқа 17 жасқа дейінгі 12 құрама қатысады. Командалар әрбіреуінде үш-үштен төрт топқа бөлінген. Қазақстандық футболшылардың қарсыластары "В" тобында. Олар: Болгария және Грузия құрамалары. Қалған құрамалардың тобы төмендегідей: "А" тобы: Әзірбайжан, АҚШ, Қырғызстан,"C" тобы: Түркия, Өзбекстан, Иордания,"Д" тобы: Уругвай, Жапония, Тәжікстан.Қазақстан өзінің алғашқы матчын 29 мамыр күні 21:00 Болгарияға қарсы өткізеді. Келесі күні біздікілер 18:00 Грузияға қарсы алаңға шығады. Ал 5 маусымда үшінші орын үшін және финалдық матчтар өткізіледі.    Айта кету керек, Қазақстанның 17 жасқа дейінгі құрамасы Минскте өтіп жатқан УЕФА-ның "Даму" атты турниріне аттанып кеткендіктен, бұл жарысқа еліміздің 16 жасқа дейінгі құрамасы қатысатын болады.   Дайындаған: Болат Қосмағамбет  
