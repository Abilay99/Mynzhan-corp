Нағашы мен жиені жиеннің үйіне тоңазытқыш алып келе жатыр. Жиені 15-ші қабатта тұрады. Нағашысы тоңазытқыштың  моторы орналасқан ауыр жағын көтеріп келе жатса керек. Нағашысы шаршап кетіп: - Жиен демалып алайық. Айтпақшы қай қабатқа келдік?- Нағашы екі жаңалығым бар. Бірі жақсы, бірі жаман. Қайсысынан бастайын?- Жиенжан, жақсысынан баста.- Жақсысы 13 қабатқа келдік.- Жаманы ше?- Нағашы, біз басқа подъезге кіріп кетіппіз!                                                   Бір күні арыстанды әскерге шақырыпты. Сәйкесінше комиссариатта оның барлық жалын қырып тастайды. Әскерге жаңа шақырылған жауынгерлер сапта тұрған уақытта сержант қасқыр келіп: - Мысық саптан шық! – дейді. Ешкім шықпайды. Қасқыр:- Мысық саптан шық! – Тағы ешкім шықпайды. Қасқыр арыстанның қасына келіп:- Қатардағы жауынгер мысық, саптан шық! – деп бұйырады. Арыстан:- Сержант мырза, мен мысық емес арыстанмын, сенбесеңіз тышқаннан сұраңыз.- Тышқан, айтшы мен арыстанмын ғой! Тышқан:- Сенің арыстан-арыстан еместігіңді білмедім, ал мен өзім кірпімін.                                                   Түн ортасында біреудің үйінде карта ойналып жатыр. Таң атқанша шыдамы таусылған соң үйдің әйелі: - Біздің үйде карта ойнағанды қашан қоясыңдар? –депті. Сонда күйеуі:- Әй, Қатираш, айқайлама, енді бұл біздің үй емес, - деген екен.                                                   Бастық  болып жүрген күйеуіне әйелі: - Жетер енді, шопырыңды бүгіннен бастап жұмыстан босат! – деп талап етеді.- Е, не боп қалды?- Бүгіннің өзінде ол мені үш рет өлтіре жаздады.- Жоқ, жаным, ол тамаша жігіт, оған тағы да бір мүмкіндік берейік.                                                   Екі адам жегіш кездеседі: - Хал қалай?- Студентті ұстап алып едім, үңгірге апара жатырмын.- Мен де біреуін ұстап, қазанға салып қойсам, қазан қайнағанша картобын теріп жеп қойыпты! Оқи отырыңыз: Ойын-күлкі дәрумен Көңілді көтеретін сәт келді! Күлкінің қызығына батқыңыз келсе  Өмірдің шынайы әрі күлкілі заңдары   Дайындаған: Нұрбол Нұрмаханұлы  
