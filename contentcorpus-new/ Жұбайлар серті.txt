 Отбасылық өмірде түрлі қиындық кезігуі мүмкін. Арадағы сезім мен сыйластық мықты болса, бірігіп барлығын шешуге болады. Алайда оның алдын алған әлдеқайда жеңіл. Барлық мәселені ұрыс-керіске жеткізбей шешу үшін жұбайлар бір-біріне серт бергені дұрыс. Біз сіздерге бір нұсқасын ұсынып көрейік. Мен, Б.Бәленшеұлы Т.Түгеншеқызын өмірімнің соңына дейін жан-тәніммен сүйіп өтуге, сонымен бірге іргесі берік отбасы құруға ант етемін. Мына міндеттерді мойныма аламын: Отбасында жылылық, мейірім орнатуға барынша атсалысу: реті келген сайын «шуақ шашқан күн» болу; қиын жағдайларда сабыр сақтау; кез келген өтінішті байсалдылықпен әрі жұмсартып жеткізу; Жарыма әрдайым көңіл бөлу: күн сайын кем дегенде жарты сағат күнді қалай өткізгені туралы ой бөлісіп, кешкі серуен жасап, армандарымызды ортаға салу; аз дегенде айына бір рет ерекше кеш, тосын сай жасап, гүл сылау; Денсаулыққа көңіл бөлу: ішімдік, темекі, есірткі атаулыға жоламау; күнделікті таңертең жаттығу жасау; кем дегенде аптасына бір рет дене жаттығуына бірнеше сағат арнау; ішкі энергетиканы жақсы деңгейде ұстау; Өмірде жетістікке жету: отбасын қаражатпен толық қамтамасыз ету – орта есеппен айына 500 000 теңге табу; алға нақты мақсаттар қойып, күн сайын соған қарай қадам жасау; жарым екеумізді бірге дамыту, кітап оқу, тренингтерге, спорт залдарға бару; Отбасында басшы болу: қиын сұрақтар мен мәселерді мен шешемін; үйдің иесі мен – пышақ қайраулы, техника жасаулы, обои жапсырулы, шамдар жағуды болады; Балаларыма үлгілі әке болу: балаларға көп уақыт бөліп, күн сайын жай-жапсарын біліп отыру; өзіме де өзгелерге де қатаң тәртіппен қарап, өнеге көрсету; білімді балалар өсіруге бар күшімді салу; Анттың жарамдылық мерзімі – мерзімсіз. Мәтін екі жақтың қалауы мен келісімен қарай қайта қаралып, түзетілуі мүмкін. 
