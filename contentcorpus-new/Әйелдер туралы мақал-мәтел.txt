Әйелдер жайлы айтылатын әңгіме де, қозғалатын тақырып та көп. Бір қолымен бесікті, бір қолымен әлемді тербеткен әйелдер жайлы нақыл сөздер мен мақал-мәтелдер қаншама. Назарларыңызға бағзы заманнан бүгінге дейін мағынасын бұзбай жеткен ата сөздерін ұсынамыз. Әйел — үйдің қазығы. *** Әйел – үйдің көркі,Еркек – түздің көркі. *** Асыл әйел – әрі еркек, әрі қатын. *** Еркек – бас, әйел – мойын. *** Жақсы әйел – теңі жоқ жолдас,Түбі жоқ сырлас. *** Инабатты болса әйел,Өнегелі болса бала көрікті. *** Жақсы әйел – ырыс,Жаман әйел – ұрыс. *** Үйді қырық еркек толтыра алмайды,Бір әйел толтырады. *** Жақсы қатын жаман еркекті адам етеді. *** Ердің асылы күшінен білінеді,Әйелдің асылы ісінен білінеді. *** Әйелді бастан, баланы жастан. *** Еркекке жүрек керек,Әйелге тірек керек. *** Ақылды әйел күйеуінің ойнап айтқанын,Ойлап талдайды. *** Ерге жаққан қатын елге де жағады. *** Жақсы әйел жарының жақсылығын асырар,Жамандағын жасырар. *** Әйелдің ақылын жесірінде байқа,Баланың ақылын жетімінде байқа. *** Салақ қатынның үйінен,Сабақты ине табылмас. *** Айлас қатын мұңдас. *** Жаман әйел төсегінен белгілі,Жаман жігіт есебінен белгілі. *** Жаман ерден жайдағым жақсы,Жаман әйелден бойдағым жақсы. *** Жақсы әйел – жарты иманың. *** Ерін баққан әйел елін де бағады. *** Ұятсыз әйел тұзсыз ас секілді. *** Әйелдің абыройы – дақ түспеген ары. *** Ері өліп ерге тисе – елдің жорасы,Ері тұрып ерге тисе – беттің қарасы. *** Бірінші әйел – шекер,Екінші әйел – бекер. *** Жаман қатын өлсе, төсек жаңғырады,Жақсы қатын өлсе, бас қаңғырады. *** Әйелі азған елдің ертеңі жоқ. *** Заман бұзыларда әуелі әйел бұзылады. *** Әйел ашуланса, екі көзіне әлі келеді. *** Екі әйел басы қосылса,Үшінші әйелдің соры. *** Әйелдің күші жоқ, айласы көп. *** Олақ қатын оймақшыл,Салақ қатын сауықшыл. *** Долы қатын – жылауық,Сұғанақ қатын – сұрауық. *** Әйелдің шашы ұзын, ақылы қысқа. *** Алтын басты әйелден,Бақыр басты еркек артық. *** Қатын бастаған көш оңбас. *** Жаман әйел байынаЖалғыз атын сойғызар;Жақсы әйел жолдасынЖоқтан құрап тойғызар. *** Байсыз әйел үйде тұрмас,Баусыз оймақ қолда тұрмас. *** Жақсы аттың тісін ашып қарама, киесі болады.Қатыны жастың жұрт көзінше жасын сұрама, әр нәрсенің жүйесі болады. *** Тыртақай жігітке,Жыртақай әйел кез болар. *** Елді қорғайтын – ерлер,Ерлерді тәрбиелейтін – әйелдер. *** Қатын ашуланса қазан қайнатар. *** Қатынның шайпау болғаны – болмағаны, Келіннің шайпау болғаны – оңбағаны. *** Жақсы әйел – ері ұялар іс қылмайды. *** Әйел асқақтаса, жылайды,Еркек асқақтаса, құлайды. *** Әйел ашуланса жеңіледі,Еркелесе жеңеді. *** Жетесіз әйел ер қадірін білмес. *** Жақсы әйел – жігіттің жақсы қылар жаманын,Ұшқыр қылар шабанын.Жаман әйел – жігіттің тайдырады табанын,Тар қылады заманын. *** Қатын алма, қайын ал. *** Еркек үйдің – иманы,Әйел – үйдің жиғаны. *** Сұлу әйелдің күйеуі қарауыл. *** Атың жаман болса, сатып құтыларсың, Әйелің жаман болса, қайтып құтыларсың. *** Жаман қатын алғанның жауы үйінде,Екі қатын алғанның дауы үйінде. *** Екі сиырың болса, айран болар,Екі қатының болса, ойран болар. *** Әкесінің ақшасына үйленген,Әйелінің қадірін білмейді. 
