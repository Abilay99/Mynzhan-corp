 Британдық кондитер Донна Миллингтон-Дэй қалыңдық көйлегінен айнымайтын торт пісірді. Оны мұндай керемет ойға итермелеген 6 жасар қызы. Қызының сурет альбомынан осы көйлекті көрген Донна бала қиялына жан бітірмек болады.  Ерекше торт тәтті тағамдардан құралған 17 бөліктен тұрады. Құрамында 22 келі қант, 224 жұмыртқа, 13 келі май, дәл сондай мөлшерде ұн мен қант ұнтағы, жүздеген маржан тастар және 1 келі ханшайым әшекейі бар. Кондитер мұндай күрделі қоспалардан тұратын бірегей туындыны бір апта бойы жасаған.  Қызығушылар 1,8 метр тортты Бирменгемдегі «Барлығы үйлену тойға» көрмесінен көре алады. Бұдан кейін 2000 адамға арналған тойға жібереді.  Донна Миллингтон-Дэй өзінің 25 келілік тортты сәтті пісіріп шыққанына қуанышты. Сырт көрініске атлас матадан тігілгендей шынайы көрінеді. Дайындаған: Қарлыға Бүйенбай  
