Сіздерді қасиетті де ұлы мереке – Жеңіс күнімен шын жүректен құттықтаймыз! Бұл – Отан қорғаудағы өшпес ерлік пен өлшеусіз даңқтың, халқымыздың шексіз қаһармандығы мен мұқалмас қажыр-қайратының ең айтулы мерекесі. Жеңіс күні еліміздің әр өңірі үлкен рухпен ұйымдастыратын мерекелік шаралар Ұлы Отан соғысында құрбан болған аталарымыз бен әкелеріміздің, мәңгі жас болып, жадымызда сақталған жауынгерлер мен офицерлер рухына, бейбіт кезеңде дүниеден өткен ардагерлерге, бүгінде ортамызда жүрген Ұлы Отан соғысы ардагерлерінің құрметіне арналады. Massaget.kz жастар порталы Қазақ елін Ұлы жеңіс күнімен құттықтайды. Біз ерлігі ешқашан өшпейтін боздақ батырларымызды мақтан етеміз, тылда еңбек еткен абзал аналарымыздан үлгі аламыз.   
