 Әлеуметтік желіге жүктеген фотоңызды өңдеуді ұнатасыз ба? Алайда лайк саны ойдағыдай болмай жүр ме? Оның сырын мамандар зерттеп көрді. Нью-Джерсидегі Роуэн университетінің мамандары Facebook пен Instagram желісінде зерттеу жүргізді. Олар әлеуметтік желіге жүктелген селфи-фотоларға анализ жасаған. Фильтрді шамадан тыс қолдану не фотоны талғамсыз өңдеу лайк санының азаюына әкеп соғады. Қатты өңделген фотолар оқырмандардың лайк қоюына кері әсер ететін көрінеді. Мамандар жазылушыларыңыздың назарын аудару үшін фильтрді аз қолданып, жұмыс, хобби не саяхат туралы суреттеріңізді бөлісуге кеңес береді. Лайктың саны артуы үшін сондай-ақ лауазым мен экономикалық статустың байқалып тұруы маңызды екен. Зерттеу авторының айтуынша, сурет авторы қаншалықты жақсы көрінуге тырысқанымен, аудитория ондай суреттерден соншалықты қашқақтайды.  Егер аудиторияңыздың қызығушылығын арттырып, лайк санын көбейткіңіз келсе мына кеңеске құлақ түре жүріңіз:  Суретке талғаммен өң беріңіз   Әрбір суретіңізді сол қалпында салудан аулақ болыңыз. Әлеуметтік желіде шынайылыққа қарағанда жасандылық жоғары тұратыны белгілі. Бұл жаман деген сөз емес, дегенмен өзіңізге өзгелердің көңілін аудартып, көп лайк жинағыңыз келсе, осылай істеуге тура келеді. Бірақ есіңізде болсын, жоғарыда айтып өткеніміздей, әр нәрсені талғаммен істеу қажет. Суретті тұрақты түрде салып тұрыңыз   Әдемі де қызыққа толы әлеміңізбен мүмкіндік болса күнделікті бөлісіп отырғаныңыз жөн. Күніне не екі-үш күнде бір сурет салсаңыз жеткілікті. Маңыздысы әр суретіңіз әртүрлі болуы шарт. Ал қызыққа толы жағдайларға тап болсаңыз есепсіз салуға да болады.  Хэштегті дұрыс және көп пайдаланыңыз   Instagram желісіндегі "хэштег" сіздің суретіңіз көп көрілуіне әсер етеді. Хэштег деп отырғанымыз кілт сөздер. Салынған суретіңізге байланысты хэштег жазу арқылы сіз басқа адамдардың қызығушылығын арттырасыз. Бір хэштегті ұзақ әрі тұрақты түрде пайдалану да пайдасын тигізеді.  Сонымен қатар ең көп жазылған, ең беделді деген хэштегтерді пайдаға асырыңыз. "Жұлдызды хэштегтердің" ішінен бірін таңдап, пайдаланып көріңіз. Сіз сол сәтте мыңдаған адамның арасына топ ете түсетін боласыз.  
