Суретші және зерттеуші Николай Ламм генетикалық зерттеулер орталығымен бірлесе отырып, адамның 20 000, 60 000, 100 000 жылдан кейінгі бет келбетін шамалап көруді ойластырыпты.     Түрлі генетикалық есептеулер және адамның бет әлбетінің бұрыннан бері өзгеруінің қарқынын есепке ала отырып, ол мынандай суреттерді көпшілікке көрсетті.          20 000 жылдан кейін адамның маңдайы кеңее түседі. Әр адам байланысқа қажет арнайы линзалар (Google Glass сияқты) киеді.         60 000 жыл өткеннен кейін адамның бас сүйектері кеңейіп, көз, кабақ пен қастары үлкейе түседі. Бұл көзді жел, күн мен басқа да жағымсыз сәулелерден қорғау үшін қажет болады.        100 000 жылдан кейін адамның түрі қазіргіден ауытқиды деп болжайды мамандар. Көздері өте үлкейіп, терінің түсі күңгірттенеді. Қабақ пен қас одан әрі үлкейеді. Ал адамның жұмыс өнімділігі артуы үшін оның миына жалғанған импланттар болуы әбден мүмкін.          Әрине адамзаттың ғұмыры 100 000 жылға жалғаспауы да мүмкін. Жалпы болашақта адамның түрі эволюция және генді инженерияға байланысты болады.               Дайындаған: Сания Аринова  
