2015 жыл да аяқталды. Қой жылының басты оқиғалары мен жаңалықтары да massaget.kz сайтының назарынан тыс қалған жоқ. Назарларыңызға жылдың есте қалар елеулі оқиғаларына қысқаша шолуымызды ұсынамыз.   - Кезектен тыс президент сайлауы өтті.  - Мемлекет басшысы халыққа кезекті жолдауын арнады.  - Президент “100 нақты қадам” ұлттық жоспарын ұсынды. - Еуразиялық экономикалық одақ өз жұмысын бастады.  - Әлемге төнген дағдарыс бізді де айналып өткен жоқ. АҚШ долларының бағасы шарықтап, теңге еркін айналымға жіберілді.   - 20 мыңдық купюра қолданысқа енді.   - Бірыңғай жинақтаушы зейнетақы қорын құру туралы шешім қабылданды.  - ҰБТ-ға қыз киімін киіп кірген жігіт ұсталып, жұртты таңдандырды.  - Алматы облысындағы сел елді есеңкіретіп тастады.  - Экс-премьер-министр Серік Ахметов 10 жылға бас бостандығынан айырылды.   - Қазақ хандығының 550 жылдығы кең көлемде атап өтілді.   - Ұлы жеңістің 70 жылдығы мерекеленді.   - Хакім Абайдың 170 жылдығы, Шоқан Уәлихановтың 180 жылдығы тойланды.  - Ұлы жазушы, қоғам қайраткері Әбіш Кекілбаев өмірден өтті.  - Белгілі әнші Батырхан Шүкенов 53 жасында көз жұмды.  - Белгілі ғалым, әдебиетші Тұрсынбек Кәкішев, жазушы Дидахмет Әшімхан, ақын Тұрсынай Оразбаева бақилық болды.  - Қысқы Олимпиада ойындарының астанасын анықтауда Алматы Бейжіңге жол берді.   - Қазақ ғарышкері Айдын Айымбетов ғарышқа ұшты.   - «Астана» футбол клубы Чемпиондар лигасының топтық кезеңіне шықты.  - «МС Сайлаубек» есімі танылды. - Белгісіз ауру салдарынан ақбөкендер қырылды.  - Таразда өзін-өзі өртеген 20 жасар Ерлан Бектібаев ісі жұрттың жағасын ұстатты.  - Қазақстан Дүниежүзілік сауда ұйымына кірді. - Қазақстандық ауыр атлет Илья Ильин әлем рекордын жаңартты. - Қазақстандық үш ауыр атлет допинг қолданды деген күдікке ілінді.  
