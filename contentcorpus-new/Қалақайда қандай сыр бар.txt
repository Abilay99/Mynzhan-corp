Жаз шыға салысымен, көрікті мекендерге саяхаттау, суға шомылу, сонымен қатар, тауға шығу маусымы да басталатыны белгілі. Саяхат кезінде қауіпсіздік ережелерін басты назарда ұстаған дұрыс. Осы тұста айтпағымыз, тауға шығар алдында “сақ бол”, кейде “қалақай шағып алмасын” деп сақтандырып жатады. Шын мәнінде қалақайда қандай сыр бар? Қалақай – еліміздің барлық өңірінде кездесетін өсімдік. Биіктігі 1 метрдей болады. Сабағы тік, жапырақтары өркенге қарсы орналасады. Жалпы бұл өсімдікті түгелдей күйдіргіш безді түктер жапқан. Безді түктер денеге тисе, түктің ұшы морт сынып, түбіндегі (ішіндегі) сұйықтық дереу денеге жайылып күйдіреді. Бізді сақтандырудағы айтқан "қалақай шағып алмасын" деген осы. Өйткені оның теріге тиген жері дуылдатып, иненің ұшы кіргендей күй кешіреді. Медицинада қалақайды тағам ретінде де пайдаланады. Бұл өсімдіктің құрамында ақуыз, сондай-ақ К, С, В витаминдері, минералды тұздар және әртүрлі органикалық қышқылдар болады. Халық медицинасында жаңа жұлып алған жас жапырағын сүйелге жапсырып, ем жасайды.                          Қалақайда тағы қандай сыр бар?   Дайындаған: Өмірбек Сансызбай 
