 Зерттеушілер 600 миллион твитті зерттеп анализ жасай келе жұрттың көпшілігі өзін желтоқсан, қаңтар айларында бақытты сезінетіндігін анықтапты. Зерттеу жұмысы 2 жыл уақытты алған.  Бұл нәтиже жаңа жыл мейрамымен байланыстырылып отыр. Ғалымдар бұдан бөлек "тәуліктің ең бақытты бөлігін" анықтаған. Олардың айтуынша, халықтың көңіл-күйі таңертең көтеріңкі болғанымен, кешке таяған сайын қабақтарынан қар жауа түседі. Твиттердегі хабарламалардан эмоцияны білдіретін сөздерді арнайы іздеген зерттеушілер таңертең позитивке толы посттардың, кешке таман негативтің көп екендігін анықтаған. Дайындаған: Еркебұлан Қайрахан  
