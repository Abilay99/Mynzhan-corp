Наурыз – көне мейрам. Оны қазақ халқының ерте дәуірлерден бері тойлап, атап өтіліп келе жатқанына күмән жоқ. Наурызды құт-береке санаудың арқасында үлкен халықтық білімге, дүниетаным белгісіне айналды. Наурыз халқымыз үшін күн мен түннің теңелуі ғана емес, жаңару мен жаңғырудың бастауы. Наурыздың көне мереке екенін Абай да, этнограф Мәшһүр-Жүсіп Көпеев те жазған. Қазақ мәдениеті жайлы тың деректер қалдырып кеткен М.Көпеевтің Наурыз жайлы жазғандары әсіресе бағалы. 70 жыл бойық ұмытылып кете жаздаған наурызды жаңғыртуға этнографтың деректерінің маңызы зор болды. Сонымен, Көпеев наурыз жайлы қандай деректер қалдырған екен, соған көз жүгіртіп көрсек. Мәселен, Мәшһүр-Жүсіп Көпеев наурыз мерекесі жайлы былай дейді: «Қазақта  деген кісі аты болған. Келін-кепшіктер атай алмай «Ұлы күн» деп, «Ұлыстың ұлы күні» деп кеткен. «Ұлыс» - түркінің ата-бабаларынан қалған ескі тіл. Біздің қазақта Ұлыстың ұлы күні «Наурыз».  Бұл жерде Көпеев наурыздың қазақ арасында ертеден келе жатқан мейрам екенін әрі оның ұлыстың ұлы күн деп аталуының өзі көне замандардан бастау алатынын меңзейді. Мәшһүр Жүсіп наурыз шежіресін сонау Нұх пайғамбардың заманынан бастау алады деп, мынандай дерек келтіреді: «  ».  Көпеев қалдырған маңызды деректің бірі – қазақта наурыздама тойының болғандығы. Арқа еліндегі дәулетті Тәтидің наурыздама ойын өткізген деп, арғынның атақты биі Едігені жүз кісісімен күткендігі жөнінде Мәшһүр Жүсіп жазбаларында мынадай дерек бар:   дейді. Мәшһүр-Жүсіп Көпеевтің наурыз жайлы жазған тағы бір ескі дерегі – наурыз айында болатын табиғат құбылысы жайлы айтқаны. Этнографтың Бұхар жұртынан келтірген дерегінде күн мен түн теңелгенде, балық аунап түседі. Кейбір елдерде күн мен түннің теңелгенін осы құбылысқа қарап байқайтын болған. Жиырма тоғыз жасында Бұхарай шәрифте болған Мәшһүр Жүсіп өзі байқаған жайын:  деп жазады. Халқымыз наурыздың келгенін, келе жатқанын жан-жануарларға қарап байқайтыны бар. Мәселен, наурыздың келе жатқанын көктемнің хабаршысы боп жеткен кішкене наурызек торғайының келуінен білген. Оған бата жасап, бармақтай торғайды қадір тұтқан. Наурыздың келгенін тасбақаға қарап таныған халық інінен шыққан тасбақа шөп тістеп шықса, күн жылынады деп марқаятын болған. Ал отардағы қошқарлар тұмсығын көкке көтерсе, бұл да наурыз айының келгенінің нышаны. Сол сынды балықтың аунап түсуі де күннің жылынатынын білдірсе керек. 
