 Жаздық сәнді босоножкаларды кимес бұрын аяқ терісін дайындап алған жөн. Өздеріңіз білетіндей, аяқ терісі қол терісіне қарағанда қатқыл және қатты болады, оған себеп аяққа түсетін үздіксіз күш, жабық аяқ киім, демек күтім амалдарын да көбірек жасау керек. Скрабтар, пилингтер мен арнайы щеткалар – мұның бәрі бет үшін ғана емес, дене терісі үшін, оның ішінде аяқ терісі үшін де қолданылады. Арнайы щетканың көмегімен теріні жансызданған ұлпалардан тазарту қажет. Щеткамен өкше және бармақтарды мұқият тазалау керек. Егер қолда щетка болмаса, скраб та жарайды. Оны уқалап, айналма қозғалыс арқылы жағу керек.   Тазартып алған соң теріні ылғалдандыруды ұмытпаған дұрыс. Аяқтардағы тырнақтар мен тырнақ терісін де қоректендіру қажет. Арнайы майлар мен жұмсартатын кремдерді пайдалана отырып, әр бармақты бір минуттан кем емес уақыт уқалау қажет.   Егер тері қатты қабыршақтанатын болса, өкшеге қоректендіретін крем жағып, мақта матадан тігілген шұлық киіп алу керек. Жылытатын әсерінен құрал теріге жақсы сіңеді, ал әсері бірнеше есеге артады. Бұл процедураны барынша жатар алдында жасаған дұрыс.   Оқи отырыңыз: Аяқ терісінің қабыршақтануы: себебін анықтайық "Әдемі аяқ" қандай болуы керек? Аяқ тырнақтары неліктен қатпарланады? Аяққа да көңіл бөл 
