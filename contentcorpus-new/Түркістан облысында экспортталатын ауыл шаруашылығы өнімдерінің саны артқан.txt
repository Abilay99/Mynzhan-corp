Ауыл шаруашылығы саласында өнімді игеру бойынша алдыңғы қатарда келе жатқан Түркістан облысы – «Агроөнеркәсіптік кешенді дамытудың 2017-2021 жылдарға арналған бағдарламасын» жүзеге асыруда да облыстар арасында үздік. Бүгінгі уақытта өңірде ет, май, ұн өнімдері ірі көлемде өндіріледі. Соңғы жылдардағы статистикалық мәліметтер бойынша, облыста Өзбекстанға экспортталатын ауыл шаруашылығы өнімдерінің көлемі артқан. Түркістан облысының Ауыл шаруашылығы басқармасының басшысы Серік Тұрбековтің хабарлауы бойынша, биылғы жылдың алғашқы жартыжылдығында ауыл шаруашылығының жапы өнім көлемі 146,6 миллиард теңгені құраған. Бұл былтырғы жылғы көрсеткішпен салыстырғанда 25,4 миллиард теңгеге артық. Ауыл шаруашылығы экспортының көлемі – 68,6 миллиард доллар. Бұл былтырғы көрсеткіштен 18,2 пайызға жоғары.  Бүгінгі уақытта облыста 60 мың шамасында үй шаруашылықтары мен шағын фермер мүшелерінен құралған 704 ауыл шаруашылығы кооперативтері өз жұмыстарын жүргізуде. 
