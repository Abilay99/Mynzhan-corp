 Әр үйдің, қоғамдық ортаның өз әдебі болған секілді көшенің де өз мәдениеті бар. Көше – көпшіліктің ортасы. Өзін ғана емес, өзін қоршаған адамдармен бірге өзі араласатын қоғамдық ортаны сыйлай алатын адамды мәдениетті санауға әбден болады. Көшедегі адамдар да сіз секілді жұмысқа асығып бара жатуы мүмкін немесе олардың да басында дәл сіздікіндей, мүмкін одан да қиын әселелері бар болуы әбден мүмкін. Бірақ сіздің бастығыңыздан сөз естігеніңізге немесе жақыныңызбен келіспей қалуыңызға көшедегілердің кінәсі қанша? Кінәсі тұрмақ, қатысы да жоқ қой. Ендеше біз бүгін сіз бен біз болып көше мәдениеті туралы әңгімеге көңіл аударайық. Өйткені көбіңіз күніңіздің көп бөлігін көшеде көзтаныс не байтаныс көпшілікпен өткізесіздер. Демек бұл сізге керек-ақ дүние. (Бұл жөнінде ауыз да ашпас едік. Әйткенмен көшеде әдебін ұмытқан әлдебіреулердің әлегі көптің мазасын қашырып жүр). Дайындаған: Ақерке Әбілхан  
