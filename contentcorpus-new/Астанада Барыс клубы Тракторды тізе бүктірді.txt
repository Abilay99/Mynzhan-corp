Жаңа ғана Елордасы Астанада аяқталған "Барыс" пен "Трактор" арасындағы матчта астаналық клуб 4:2 есебімен жеңіске жетті, деп хабарлайды Массагет.кз тілшісі. Ойындағы алғашқы есепті 14-минутта қонақтар ашты. Бірақ, айдын иелері бірінші кезеңде-ақ есепті теңестіріп кетті. Матчтың екінші таймында клубтар бір-бірден гол алмасып үлгерді. Шешуші болған үшінші кезеңде "Барыс" ойында қырағылық пен жеңіске деген жігерлік танытып, екі гол соқты. Айта кетейік, "Барыс" матч соңындағы 4-голды иесіз қалған бос қақпаға тоғытты. Енді екі клуб арасындағы матчтар сериясы 3:3 болып теңесті. Келесі кезеңге өтетін клубты анықтайтын шешуші матч Челябинск қаласында өтеді.      Дайындаған: Болат Қосмағамбет  
