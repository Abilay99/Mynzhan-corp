 Саған өмір қызықсыз. Үйреншікті жұмысың да қызықсыз, үй де қызықсыз, тіпті достарыңмен кездесулер де қызықсыз. Және бірдеңе өзгертуге еш құлқың жоқ. Күнде бір істің қайталана беруі адамды мезі етеді. Өмірде жаңашылдық азайып барады, таң қалатын дүниелер де азайып кеткендей. Өміріңе жарқындық кіргізу үшін не істеу керек? Ол үшін күнделікті істерді өзгертуден бастау керек.  Егер жұмысқа көлікпен немесе қоғамдық көлікпен баратын болсаң, орта жолдан түсіп қалып, жаяу барып көр, асықпа, саябақпен барсаң тіпті жақсы. Немесе демалыс кезінде теледидар қарап жатқанша керемет бір жерге серуендеуге шық. Егер серіктерсіз жүре алмасаң, жалғыз қалып көр, ойлан.  Мәзір жазылған кітаптан бас тартып, өзің ойлап тапқан, ерекше тағам жаса. Қарапайым кешкі астың орнына мерекелік дастархан жайып, шырақ жағып, романтикалық кеш ұйымдастыр. Киім киісіңді, шаш үлгісін, шашыңның түсін өзгерт. Сәнді болғаны үшін емес, өзің қалаған киіміңді ки. Іште қысылған сезімді босат. Мысалы, бір сағат бойы қалағаныңды жаса: айқайла, жүгір, ән айт, шула... Қоғам мәжбүрлеген рөлдерді азырақ ойнауға тырыс. Өзгелердің құндылығы мен зорлап міндеттеген стереотиптерін анықтауды үйрен. Өзіңнен нәр ал, өз сұлулығыңнан, өз келбетіңнен, өйткені сендей адам бұл әлемде жалғыз. Біреуге еліктеуді доғар, бұл сені тұлғалығыңнан айырады. Әркім бұл әлемде қайталанбас, жалғыз. Кемшіліктеріңе бола жазғыра бермей, қалай барсың, солай өзіңді жақсы көр. Өмір қас-қағым сәтте өте шығады. Ертеңге, алдыңғы айға, келесі жылға құрған жоспарлар сол күйі жоспар болып қалуы мүмкін. Мотивация ойлап тауып, соларды тез арада іске асыруға кіріс. Жақсы көретін адамдарыңды не үшін жақсы көретініңді, олардың жақсы қасиеттерін көре біл және айта біл. Жақсының жақсылығын айт – нұры тасысын. . Болмашы жеңіс болса да қуан. Және тіпті жеңілсең де, өйткені – бұл үлкен сабақ. Келесіде мұндай жағдайда қалай әрекет ету керектігін білетін боласың. . Әлемнің ғаламаттығына, тамаша табиғатқа, бәріне таңданыспен қара. Бұл әлемде небір түсініксіз құбылыстар мен ғажайыптар бар. Өзіңе жаңалық ашып отыр. Әр адам өзінің ерекше тағдырымен, мінезімен, болмысымен, ойларымен ерекше. Әрқайсынан өзіңе қажетті сабақ, үлгі ала аласың. Олардың орнына өзіңді қойып көр: оның орнында болғанда қалай әрекет етер едің? Олардың қателіктерінен сабақ ал. Бірақ ешқашан адамдарды қателігі мен мінезін жазғырма.   
