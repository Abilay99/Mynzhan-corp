Жүзге жуық жолаушы 7 қыркүйек күні сағат 08:00-де Мәскеуге ұшып кетуі тиіс болатын.  «Трансаэро» әуе компаниясы Ақтау халықаралық әуежайына 10 млн. теңге қарыз болғандықтан, соңғы тарап қызмет көрсетуден бас тартқан. Сол себепті «Ақтау-Мәскеу» бағытындағы ұшақ ұшу кестесінен шамамен 14 сағатқа кешігіп жатыр. «Біз тасымалдаушы қарызын өтемесе, қызмет көрсетпейтініміз жөнінде бірнеше рет ескерту жасағанбыз», - дейді әуежай басшылығы. Екі тараптың келіспеушілігінен жолаушылар әуежайда түнеуге мәжбүр. Өйткені келесі ұшу уақыты сағат 02:00-ге жоспарланып отыр. Дереккөз: 24.kz 
