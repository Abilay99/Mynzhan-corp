 Қазір ауа ластануына байланысты шашқа дұрыс күтім жасау қиындап барады. Ал күтім мен қорек жетіспегеннен, шашымыз қатты және өлі күйге енеді. Шашқа сау түр беру үшін үйден маска дайындап қолданған дұрыс. Оны дайындау үшін дүкенге жүгірудің қажеті жоқ. Барлық ингредиенттер үйден табылады.    Бұл маска тез және қарпайым дайындалады. Шаштың терең қоректенуіне көмектеседі. Екі бананды езіп, оған 1 шай қасық бал қосамыз. Барлығын блендермен жақсылап араластырамыз (блендер міндетті емес, қасықпен араластырса да болады). Масканы шаштың түбінен бастап ұшына дейін толық жағып, ораймыз. Оны 30 минут ұстаймыз. Содан соң суық сумен шаямыз.   Бұл маска майлы шаштарға жақсы әсер етеді. Жақсы піскен екі банан және табиғи йогурт қана керек. Бананды еземіз, оған жарты стақан йогурт құйып, жақсылап араластырамыз. Шашқа жағып, сонымен қатар, бас терісіне массаж жасау қажет. Шашымызды жақсылап орап, 30 минут шамасында ұстаймыз. Суық сумен шайып тастаймыз.  
