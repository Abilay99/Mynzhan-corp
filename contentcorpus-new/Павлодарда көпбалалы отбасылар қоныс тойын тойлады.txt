Павлодар облысы Железинка ауданының тұрғындары мерекені жаңа баспанада қарсы алды.  «Ауылдық аумақтарды дамыту» бағдарламасы шеңберінде салынған екі үйге қоныстанған тұрғындардың қуанышы шексіз.  Құны 12 млн-ға түскен екі пәтерлі үй жергілікті биліктің шешімімен көпбалалы отбасыларға берілді. Жаңа үйдің кілтін алған Ольга Двинянина бес баланы бір өзі асырап отыр екен. Ал Хансұлу Шәйтеева ата-ана қамқорынсыз қалған екі жеткіншекті бауырына басқан.  Хансұлу Шәйтеева, Железинка ауданының тұрғыны:  - Үй беріп жатыр. Аллаға шүкір. Өсе берсін, өрлей берсін.  Надежда Омельченко, Железинка аудандық сәулет және құрылыс бөлімінің жетекшісі:  - Бұл үй өте қолайлы жерде орналасқан. Жалпы көлемі 150,4 шаршы метр болады. Орталықтандырылған су және жылу жүйесіне қосылған. Баспана үй иелерінің көңілінен шығады деген ойдамыз. Дереккөз: 24.kz 
