1933 жылы Түркияның Қорғаныс министрлігі State Airlines Administration әуе компаниясын ашып, Түркиядағы тұңғыш ұшқыштардың бірі Феса Евренсевті директор етіп сайлаған. Небәрі 24 (7 ұшқыш, 8 механик, 8 кеңсе қызметкері және 1 радиооператор) қызметкермен және 5 ұшақпен (ішкі рейстер) өз жұмысын бастаған әуе компаниясы бүгінде қызметкерлер санын 25 мыңға жеткізген. Әуе компаниясы 260-тан аса Airbus және Boeing ұшақтарымен 121 мемлекетке және 305 бағытта жолаушыларды тасымалдайды. Жылдық табысы – 15 миллиард доллар, – деп хабарлайды Ыстамбұлдағы әуе компанияның бас кеңсесінде болып қайтқан Тengrinews.kz тілшісі.   2004 жылдары әуе компаниясындағы жолаушылар саны - 12 миллион болған, ал 2017 жылдың қорытындысы бойынша бұл көрсеткіш 69 миллион жолаушыға жеткен. Әуе компаниялары мен әуежайлардың қызмет көрсетуі мен сапасына баға беруші беделді ұлыбританиялық Skytrax компаниясы әр жылдары түркиялық компанияға "Оңтүстік Еуропадағы үздік әуекомпания"; "Еуропадағы үздік әуе компания"; "Economy санатындағы борттағы үздік тамақтандыру"; "Business санатындағы борттағы үздік тамақтандыру"; "Ең жылдам дамушы жүк тасымалдау әуекомпаниясы"; "Business санатындағы күту залы бойынша әлемдегі үздік компания" деген атақ берді. Соңғы бес жылда осы осы дәрежелі мәртебе компанияның еншісінде. Сондай-ақ 2012 жылдан бастап әуе компанияның ұшақтарында ұшу кезінде Wi-Fi қолдану мүмкіндігі пайда болды.    Turkish Airlines компаниясының Азия елдері және қиыр шығыста сату вице-президенті Тунджай Еминоглудың айтуынша, биыл Ыстамбұлда 200 миллион жолаушыға арналған әуежай іске қосылады.  "", - дейді Тунджай Еминоглу.  Азия елдері және қиыр шығыста компанияның сату вице-президенті Тунджай Еминоглу Компанияның 49 пайыз акциясы мемлекетке тиесілі, ал 51 пайызы жеке кәсіпкерлердің меншігінде. 2013 жылы Ыстамбұлда орналасқан Atatürk әуежайында Elite, Elite Plus және Business санатындағы жолаушылар үшін Lounge Istanbul күту залы ашылған.  Оқу-жаттығу базасының өкілі  Ыстамбұлда әуе компанияның оқу-жаттығу базасы әуежай маңында орналасқан. Әр түрлі деңгейдегі ұшақтардың 10 симуляторында жарты жыл сайын ұшқыштар емтихан тапсырып отырады. Сонымен қатар, бұл базада бортсеріктерді де тәжірибеден өткізіп, біліктілігін шыңдап, апатты жағдайларда қандай әрекеттер істеу керектігін үйретеді.    Түркиялық әуе компанияда жеті жылдан бері қызмет етіп келе жатқан ұшқыш жас ұшқыштарға өз кеңесін берді. "", - дейді ұшқыш.  Тurkish Airlines ұшқышы Қазақстанға бұл компанияның ұшақтары 1992 жылдан бері ұшып келе бастады. Қазіргі уақытта Астана (5 рейс) мен Алматы (10 рейс) қаларынан күн сайын Түркияның бірнеше қаласына тікелей рейстер ашылған. Шамамен әуе компания жылына 120 мың қазақстандықты тасымалдайды екен.   
