 Бал – ұзаққа дейін дәмділігі мен пайдасын жоғалтпайтын тағам. Балды үйде сақтау туралы 6 негізгі сұраққа жауап іздейміз.   Мемлекеттік стандарт (ГОСТ) бойынша 20 градустан жоғары емес температурада балды 1 жыл сақтауға болады. Алайда дұрыс шартта дәмдік және пайдалы қасиеттерін жоғалтпай, балды бірнеше жылдап сақтауға болады.   Жоқ, керісінше, нағыз бал алғаныңызды білдіреді. Кристалдану процесі табиғи құбылыс. Ол құтыны ашқаннан кейін 3-6 ай уақыт өткен соң басталады. Түрлі факторға және арнайы өңделуіне байланысты ірі және ұсақ кристаллдар болады. Егер балдың бастапқы күйін қайтарғыңыз келсе, кристаллдар ерігенше балы бар құтыны ыстық суда қыздыру керек. Алайда барлық балды емес, тек өзіңізге сол кезде керек мөлшерін ғана ерітіңіз. Себебі мұндай процестен соң балдың пайдасы азая береді.  Егер сіз балды шағын құтымен сатып алып, күнде жейтін болсаңыз, балды сақтау туралы келесі ережелерді білуіңіз керек. Балға ыдыстың әйнектен немесе қақпағы тығыз жабылатын керамика ыдыс болғаны жақсы. Ыдыс және оның қақпағы алдын ала жуылып, кептірілген болуы керек. Балға қолайлы температура бөлме температурасынан аздап салқындау болғаны керек. Яғни,  температура +5 – +15 градус аралығында болғаны жақсы. Балды асүйдегі шкафтың қараңғылау сөресіне қойыңыз. Ол сөреде тұз және қатты иіс шығатын заттар сақталмағаны жөн.  Балды тоңазытқышта да сақтауға болады. Суық температура балға зиянын тигізбейді. Алайда төмен температура кристалдану процесін жылдамдатуы мүмкін. Сонымен қатар, салқындатылған балды қолдану ыңғайсыз болып келеді. Ылғалдылығы 21% болып келетін балдың кей түрлерін тоңазытқышта сақтау керек. Балды қатты иісі бар азық-түліктердің (балық, сарымсақ, пияз) қасында сақтауға болмайды. Балдың қақпағы жабық болса да басқа иістерді сіңіріп алады.  Көп мөлшердегі балды ұзаққа дейін сақтағыңыз келсе, оны қатырып тастасаңыз болады. Егер балды қатыратын болсаңыз, оны салған ыдысыңызда бос орын қалдырыңыз. Себебі бал қатыру кезінде көлемі ұлғаяды. Балды еріткіңіз келсе, ыдыстың қақпағын ашпай бөлме температурасында ұстайсыз.  Бал бірден температура өзгеруінен түсін өзгертіп, қантқа айналады және иісін аздап кетіреді. Сондықтан балды тоңазытқышта сақтайтын болып шешсеңіз, соңына дейін сол жерде ұстаңыз. Балды күннің тікелей көзінен сақтау керек. Егер бал күннің астында 48 сағатқа қалып қойса, оның құрамындағы ингибин ферменті бұзылады. 
