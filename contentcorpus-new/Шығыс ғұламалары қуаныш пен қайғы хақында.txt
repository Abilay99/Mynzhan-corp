Қуаныш пен қайғы хақында тәмсілдер мен мақал-мәтелдер аз емес. Ал Шығыс ғұламалары не дейді? Ойшылдар айтып кеткен аталы сөздерді еске түсіріп көрейік. **** Рахат пен қайғы – жолдас.  Қатты куанғанның - қайғысы да қатты.  Ердің басын мұң шалар,  Таудың басын жел шалар.  Қайғылының көзінше қарқылдап күлме.  Қайғы басқанда ағаш атқа жайдақ мінерсің.  Қуантар болсаң - асық.  Мұңайтар болсаң - сабыр тұт.  Бұл дүниенің қайғысы көп.  Өмірде адам көп қайғыны көреді,  Неге сонша көкірегін кереді?!  Қара күн туғанша қара суды кешпе.  Әр қасірет соңында қуаныш бар.  Қиындықты көп көрген - керегесін арқалар.  Тарығып жүрген - сүйінер,  Қамығып жүрген – қуанар.  Қайғылы іс бар, сәтті бар,  Ащымен бірге тәтті бар.  Рахат іздесең - бейнетінен қорықпа,  Қуаныш іздесең - қайғысынан қорықпа.  Гүл тікенмен бірге өседі,  Қуаныш қайғымен бірге жүреді.  Пайдасыз қайғыдан арыл,  Қайғы тамақ болмайды.  Басқа түскен қиындык қатып қалмайды.  Ердің мұңы ұзакка бармайды.  Ей, абзал ер!  Болып қалса қол қысқа  - Мұңайма да, шағынбай жүр болмысқа.  Уайым жоқ - сөзің тегін кетпесе,  Өкініш жоқ - уақытың бос өтпесе.  
