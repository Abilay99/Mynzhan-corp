Кәрілік – дауасыз дерт. Үлкенге құрмет, кішіге ізет көрсету адамгершіліктің ең жоғарғы  қасиеттерінің бірі болып саналады. Қай халықтың  болмасын түпкі тамырында  үлкенді сыйлап, құрмет көрсету тереңде жатыр. Қарттар – біздің асыл қазынамыз. Ортада жүрген қарияларымыздың бір кезде елі, халқы, келешек ұрпағы үшін жасаған игі істері ерекше орын алады. Қазіргі кезде  қарттарға үлкен мән беріп, көңіл аударып, жан-жақты  қамқорлық жасалуда. Қазақстанның өсіп-өркендеуіне, еліміздің бейбітшілік тыныш өмір кешуіне өз үлестерін қосқан осы ардақты да аяулы қарттарымыздың арқасы.           Әл-Фараби атындағы ҚазҰУ-дың филология, әдебиеттану және әлем тілдері факультеті Қазақ тіл білімі кафедрасының оқытушылары Ж.Сәткенова, Л.Әлімтаева, Б.Құлжанова, Д.Шакирова және «қазақ филологиясы» мамандығының 1-курс студенттері университетіміздің  аясында қарттар күніне орай «Қарттарын қадірлеген ел ардақты»тақырыбында Алматы қаласы Мамыр 7 ықшам ауданында орналасқан Ардагерлер үйіне барып қайырымдылық іс-шарасын өткізді. Бір ауыз жылы сөз, жылы ілтипат қарт адамдарға қаншалықты шексіз қуаныш әкелетінін әркімде жақсы түсінеді. Үлкендерімізге көңіл бөліп, хал-жағдайларын сұрап тұрғаннан артық бақыт жоқ екенін ұмытпайық.  Жолдаған:  әл-Фараби атындағы ҚазҰУ-дың Филолгия, әдебиеттану және әлем тілдері факультетінің  оқытушысы Шакирова Д.Т.    
