Көктем келе жатқанымен, қардың еритін түрі жоқ. Демек, шаңғымен тауға шығып серуендеуге әлі де кеш емес. Таудан аппақ қарға із қалдырып, төмен қарай құлдилағанға не жетсін?! Аппақ қар да жақсы, тау да керемет, бірақ қабат-қабат киім мәселесіне келгенде... Ойланатын түк те жоқ! Сізге киіп жүруге өте жеңіл әрі бағасы да арзан  көмекке келеді.  Термо іш киім деген не?  Термо іш киім (термобелье) - синтетикалық матадан тігілген (кейде табиғи мата да қосылып тігіледі )дене жылылығын сақтап тұратын іш киім. Киюге ыңғайлы термо іш киім адамның үсуіне не терлеуіне жол бермейді, адам денесіндегі жылылықты сол қалпында сақтап тұрады.     Термо іш киімнің пайдасы:• Адам ағзасы жылылықты сақтау үшін энергия бөледі. Термо іш киім сол энергияны сақтап тұрады.•	Басқа іш киімдерге қарағанда тез кебеді.•	Қыста суықтан, жазда ыстықтан қорғайды.•	Су болған киімнен пайда болатын аурулардан сақтайды.   Термо іш киімнің үш түрі бар • күнделікті киіп жүруге арналған термо іш киім (Comfott,Warm), • спортпен шұғылданғанда киетін термо іш киім (Sport, Dry), • серуенге шыққанда, балық аулауға барғанда т.б. киетін термо іш киім (Outdoor). Спорттың экстремальды түрлеріне арналған іш киімді тек синтетикалық матадан тігеді. Су спорттарына (каякинг, рафтинг) арналған іш киімді де синтетикалық матадан дайындайды. Ал тау шаңғысы, сноубордтарға арналған іш киімге мақта мен жүнді қосып тігеді. 3-8 сағат бойы бұлар адамның біркелкі температурасын сақтап тұрады. Күнделікті киюге арналған термо іш киімді ыңғайлы әрі жеңіл болуы үшін мақтадан не жүннен тігеді.   Сыртынан қарасаң, термо іш киім . Ерлер үшін іш киім, ұзын жеңді футболка түрінде, ал әйелдер үшін футблокадан бөлек, қысқа жеңді майка, шолақ шалбар(шорты) және лосина түрінде тігіледі.   Термо іш киімді қалай таңдау керек? Термо іш киім таңдауда алдымен неден жасалғанына көңіл бөліңіз! Егер сізге күнделікті киіп жүретін іш киім керек болса, онда жүннен, мақтадан немесе таза синтетикадан тігілгенін ала беруіңізге болады. Тек арналып тігілетінін есте ұстаңыз. Және сатып аларда міндетті түрде оны киіп көріңіз. Айна алдында былай-былай жүріп, оны әбден сынаңыз. Сапалы термо іш киімнің тігісі сыртында болады.  Термо іш киімді қалай жуу керек? Оны +40 градустан аспайтын жылы суда кір жуу ұнтағымен де, сабынмен де жууға болады. Жуып болған соң, мұқият шайыңыз. Сосын сықпастан жайып қойыңыз. Кептіргенде кептіргіш құралдарды пайдалануға болмайды.  Термо іш киімдердің бағасы көбіне 3000 теңгеден басталады. Термо іш киім кез келген спорттық дүкендерде сатылады. Дегенмен, кеңес береміз. Әлбетте, сапалы дүние өзін-өзі қашан да ақтайды...  Форумда талқылау 
