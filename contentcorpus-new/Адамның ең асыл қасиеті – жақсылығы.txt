Ұлы адамдардың адамгершілік пен ізгі қасиеттер туралы айтқан нақыл сөздері: Коммунистік адамгершіліктің негізі – коммунизмді нығайту және шыңына жеткізу жолындағы күрес.  Ұлттың ең басты капиталы – халықтың адамгершілік қасиеті.  Әкесінің баласы – адамның дұшпаны, Адамның баласы – бауырың.  Маңына ұрық шашпаған жақсылық, жапанда жалғыз өскен бәйтерекше тұл болады да қалады.  Адамгершілік адамзат қоғамының жоғары көтеріліп, еңбектің қаналудан құтылуына қызмет етеді.  Өзің үшін ғана өмір сүру – озбырлық.  Адамгершілікке ұмтылмаған өмір ұйқымен өтеді.  Мал үшін таласпа, ар үшін талас.  Ұятың жоқ болса, ақылыңның көптігінен не қайран.  Жасырғаның жоғалады, Бергенің оралады.  Инабатты адам иттен де ұялады.  Адамның ең асыл қасиеті – жақсылығы.  Өзің үшін еңбек қылсаң, өзі үшін оттаған хайуанның бірі боласың.  Досыңа достық – қарыз іс, Дұшпаныңа әділ бол.  Адамгершіліктерің жоғары болсын! Бұл – сендердің ең басты міндеттерің.  Жақсылық пен игілікке алыс-жақыны жоқ.  Адамда екі түрлі қылықтың жолы бар, бірі – тіршілік қамы, бірі – адамшылық қамы.  Адам неғұрлым ақылды, мейірімді болған сайын, соғұрлым өзгенің жақсылығын бағалағыш келеді.  Қайырымды адамдар құнарлы жер іспеттес, алғанын сан есе етіп қайтарып береді.  ...ар мен ұятқа терістіктен сілкініп, бойын жиып ала  аламаған кісі, үнемі жаманшылыққа, мақтанға салынып, өз бойын өзі бір  тексермей кеткен кісі, тәуір жігіт түгіл, әуелі адам ба өзі?  Ар жазасы – бар жазадан ауыр жаза.  Жалған намыс қасиет емес, ар сақтаған қасиет.  Бөрінің артынан бөлтірік ақылды болғандықтан ермейді.  Мініп көріп безгенше, мініп алып түзе.  Басқа адамның бағын ашқан кісінің өзі бейшара болуы мүмкін емес.  Әр адамның құдайы – оның ары.  Арлы адам – ардақты, ар – ардақтың анасы.  Егер екі адам шын жауласса, екеуі де кінәлі деп біл.  Үлкен алдында жас қарызы, ата алдында бала қарызы – әдеп пен сый.  Арыңа симағаннан аулақ бол.  Таяқ жеген адамнан да ары аяқ асты болған адамның түріне қарау аянышты.  Жақсы бұзылмасын де, ал бұзыла қалса, жасықтың жасығы боп шығады.  Еккенің тіккен болса, орғаның балауса болмас.  Біреуге зәредей кесір келтіргенше, өзіңнің қалың сорға батқаның абзал.  Жақсылық – еліктеушіден гөрі табынушысын көбірек табады.  Арам да, адал да айналып келгенде әрқайсысы өз сыйын алады.  Өзі азғын өзгені де азғын көрер.  Адалдықтың белгісі: Арамдыққа құл болма, адал болсаң, Әлсіздерді қинама, адам болсаң.  Дайындаған: Қарлыға Бүйенбай  
