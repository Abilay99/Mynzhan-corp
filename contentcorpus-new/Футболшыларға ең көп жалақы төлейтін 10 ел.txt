Sporting Intelligence сайты 2018 жылғы сараптамалары бойынша футболшыларға ең көп жалақы төлейтін елдер чемпионаттарының рейтингін жариялады. Бұл тізімде орташа жалақы мөлшері бойынша Ағылшын премьер-лигасы (АПЛ) көш бастап тұр. Ағылшын премьер-лигасында (АПЛ) ойнайтын футболшы жылына орта есеппен 3,93 миллион доллар алады екен. Екінші орынға Испания ла лигасы орналасқан. Бұл елде доп тебетін футболшылар жылына шамамен 2,89 миллион доллар жалақы алады. Үздік үштікті Италияның А Сериясы түйіндеп тұр. Мұнда теңбіл доп шеберлері жылына орта есеппен 1,99 миллион доллар табыс табады. Футболшыларға ең көп жалақы төлейтін елдер рейтингіне Қазақстан премьер-лигасы да енген. Орташа жалақы көрсеткіші бойынша 25-орынға жайғасқан. ҚПЛ-дағы орташа жалақы мөлшері жылына 148 мың долларды құрайды екен. Теңгеге шаққанда 55 миллион теңге шамасында. Бұл көрсеткіш бойынша Қазақстан премьер-лигасы Оңтүстік Корея, Аустралия, Польша және Хорватия чемпионаттарынан жоғары тұр. Sporting Intelligence нұсқасы бойынша орташа жалақысы ең жоғары 10 ел: 1. АПЛ (Англия) – 3,93 миллион доллар;2. Ла Лига (Испания) – 2,89;3. "А" Сериясы (Италия) – 1,99;4. Бундеслига (Германия) – 1,83;5. Лига 1 (Франция) – 1,3;6. Суперлига (Қытай) – 1,05;7. РПЛ (Ресей) – 877 мың доллар;8. Суперлига (Түркия) – 864;9. "А" Сериясы (Бразилия) – 670;10. МЛС (Канада, 3 клуб) – 519. ...25 Қазақстан премьер-лигасы - 148 мың доллар Әлемде ең көп жалақы алатын 10 футболшы Ең көп жалақы төлейтін клубтар көшін "Барселона" футбол клубы бастап тұр. Каталондық команда орта есеппен жылына әр ойыншыға 13,75 миллион доллар төлейді екен. Екінші орында - "Реал". "Корольдік клуб" әр ойыншы үшін орта есеппен жылына 10,64 миллион доллар шығындайды. Үздік үштікті "Оклахома Сити" баскетбол клубы (10,32 млн доллар) түйіндейді. Sporting Intelligence нұсқасы бойынша орташа жалақысы ең жоғары 10 футбол командасы: 1. "Барселона" (Испания) – 13,75 миллион доллар2. "Реал" (Испания) – 10,64 млн3. "Ювентус" (Италия) – 8,85 млн4. "Манчестер Юнайтед" (Англия) – 8,598 млн5. "Бавария" (Германия) – 8,35 млн6. "Атлетико" (Испания) – 8,09 млн7. ПСЖ (Франция) – 8,03 млн8. "Манчестер Сити" (Англия) – 7,88 млн9. "Челси" (Англия) - 6,6 млн10. "Ливерпуль" (Англия) - 6,3 млн 
