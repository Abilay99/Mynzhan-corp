 Теріге күтімді күнде жасау керек. Бірақ әр мерзім бұл процеске өз толықтыруларын қосады. Теріні күзгі ауа райынан қорғауға көмектесетін негізгі ережелерді ұсынамыз. Көпшілік жаздың ыстық күндері терісін ылғалдандыруды ұмытпайды да, суық мерзімнің келуімен оның аса қажеті жоқ деп ойлайды. Алайда, қандай мезгіл болмасын, тері күтімінің басты шарты – оны ылғалдандыру. Бұл ережені сақтау оңай: ол үшін сүйікті ылғалдандырушы креміңізді күнде жағу жеткілікті. Теріні тиімді ылғалдандыруға арналған құрал – гиалурон қышқылы бар крем. Егер крем жеткіліксіз болса, қосымша сарысу (сыворотка) алуға болады.  Әрине, күзде күн сәулесі жаздағыдай өткір болмайды. Бірақ ультракүлгіннен қорғану керек. Әсіресе, бұл терісі сезімтал адамдар үшін маңызды.  Сондықтан күздің келуімен құрамында SPF-эффектісі бар құралдарды қолдануды тоқтатпаңыз. Терінің ерте қартаюына себеп болатын фактордың бірі – күн сәулесі екенін ұмытпаңыз. Күн суыған сайын жарық та, жаңа піскен жемістер мен көкөністер де азая түседі. Сондықтан ағза толыққанды дәрумендерді қажет етеді. Сол үшін рационыңызды дұрыс құру маңызды. Дәрумендерге толы өнімдермен тамақтану теріңізге тікелей әсер беретінін ұмытпаңыз.  Егер ылғалдандырушы қарапайым құралдар жеткіліксіз болса, аптасына 1 рет мата маска қолданыңыз. Ол теріні терең ылғалдандырады. Тері күтіміне мата маска қолдану – корей әйелдері сұлулығының бір құпиясы.   Беттің қызаруы, безеу шығу, жарылу – мұның барлығы D дәруменінің жетіспеушілігінің салдары. Күз мерзімінде құрамында D дәрумені бар тағамдар жеңіз немесе қосымша дәруменді жинақ ішіңіз. Тағамнан келген дәрумен ағзаға жақсы сіңетінін ұмытпаңыз. Ал қандай да бір қосымша препарат қабылдардың алдында дәрігердің кеңесін алу керек. Тұмау кезінде жалпы хал-жағдайыңыз нашарлай түседі. Оған қоса, ол тері жағдайына да жағымсыз әсер береді. Сондықтан оның алдын алудың амалдарын жасаңыз. Ол үшін ауа райына сай киініңіз, күнде далада серуендеуге тырысыңыз және ұйқыны қандырыңыз.  Көпшілік балық майын жақсы көре бермейді. Бірақ одан тері, тырнақ және шаш жақсы бола түседі. Оның дәмі ұнамаса да, балық майын арасында ішіп тұрған жөн.  Күзде үйге жылу қосады. Одан бөлменің ішіндегі ауа құрғақ бола түседі. Құрғақ ауа теріге өзінің жағымсыз әсерін бермей қоймайды. Сондықтан арнайы ауа ылғалдандырғыш сатып алған жөн. 
