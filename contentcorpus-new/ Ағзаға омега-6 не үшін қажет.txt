  Омега-6 майлы қышқылдарының маңызды функцияларының бірі – жасушаларды сыртқы зақымдардан қорғау және олардың табиғи кедергісін қатайту. Сондай-ақ олар артериялық қысымды реттейді және жүрек-қан тамырлар жүйесінің жұмысына жағымды әсер береді. Омега-6 майлы қышқылдарының тағы бір пайдасы – олардан қабынуға қарсы және антиаллергиялық әсер беретін маңызды заттар синтезделеді. Ағза өздігінен омега-6 қышқылын өндіре алмайтындықтан, оны тек тамақтан ала аламыз. Мына өнімдерде омега-6 қышқылдары көбірек кездеседі: - Грек жаңғағы; - Тофу; - Күнбағыс дәндері; - Жержаңғақ майы; - Авокадо; - Жұмыртқа; - Бадам жаңғағы; - Кешью жаңғағы. 
