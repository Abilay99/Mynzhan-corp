Джакартада өтіп жатқан Азия ойындарында қазақстандық Кирилл Казанцев велоспорттың маунтинбайк түрінен қола медаль иеленді. Бұл - Қазақстанның маунтинбайк спортынан Азия ойындарында алған алғашқы медалі.  Қазақстан Джакартадағы Азия ойындарында бір алтын, екі күміс, төрт қоламен жалпы есепте 11-орында келеді. Қоржындағы әзірге жалғыз алтынды қазақстандық семсерлесуші Дмитрий Алексанин алған еді.  Қазақстаннан Азиадаға 440 спортшы қатысып жатыр. Азия ойындары қыркүйектің 2-cі күні аяқталады. 
