 Тағдыр дейміз ғой, ал біз тағдырымызды өзгерте аламыз ба? Мына әңгіме-мысалдан соң түсінерсіз? Әкесі мен баласы ферма ашты. Жануарлар аз еді, бір-ақ жылқы болды. Кейінде ол да жоқ болды. - Ойбуй, жаман болды ғой!-десті көршілер. - Жаман ба, жақсы ма – кім біледі?-деді әкесі. Аттың жоғалған ізі суып, ұмытыла бастаған. Бір күні ат қайтып келіпті. Соңынан бір топ еріп келген екен. - О! Жақсы болды ғой!-десті көршілер. - Жақсы ма, жаман ба – кім біледі?-депті әкесі. Бірде баласы бұл аттарға мініп көре бастайды. Кенет асау ат тулап, баланы жығып кетеді. Оның аяғы сынғаны белгілі болады. - Ақыры жаман болды-ау!-десті көршілер. - Жақсы ма, жаман ба – кім біледі?-деді әкесі. Тура бір аптадан соң әскери адамдар келді де, ауыл-аймақтың жас жігіттерін соғысқа әкетіп жатты. Баланы аяғы сынғанына байланысты қалдыруға тура келді.    Енді айтыңызшы, жаман ба, жақсы ма? Дайындаған: Ардақ Құлтай  
