 Үй жиһаздарының арасында теледидардың орны ерекше. Осы күнде оны үйдің әр бөлмесіне қою қалыпты жағдайға айналған: жатын бөлмеге, асүйге, қонақ бөлмеге...   Асүйдегі теледидар семіздікке әкеледі. Телебағдарламаларды көріп отырып, бей-берекет тамақ ішіле береді. Нәтижесінде, адам күнделікті артық салмақ қосады. Статистикаға сай, асүйінде теледидары бар отбасыларда семіздік көп кездеседі.     Жатын бөлмесіндегі теледидар - ұйқысыздық пен бас ауруларының себебі. Әдетте, жатын бөлмеде оны биік жастыққа жатып қарайды. Мұндай жатыс ми қан айналымын бұзады. Ал егер адам осы күйі ұйықтап кетсе, тіпті қауіпті. Қосулы тұрған құрал алдында ұйықтаған адамның ұйқысы бұзылады. Себебі, жатын бөлмесіндегі теледидар жарығы ағзадағы ұйқы гормоны, мелатонин түзелуін тежейді.        Балалар бөлмесінде теледидар мүлдем болмау керек! Себебі, дамып келе жатқан баланың ойы бөлініп, ой өрісіне кері әсер етеді. Теледидарға тәуелді баланың сабақ үлгерімі қатты нашарлайды.  Жалпы, теледидар мен оны көріп отырған адам арасындағы арақашықтық экран диагоналін беске көбейткенге тең. Сондықтан диагоналі үлкен теледидарлар, үй кинотеатрлары мен плазмалы панельдер кең бөлмені талап етеді. Және құралдың бетіндегі шаң мен канцерогенді заттарды дымқыл сулықпен жиі сүртіп тұруды ұмытпаңыз.     Сурет: jeronimo.su 
