 1. Көптеген тамақ мәзірлерінде «бір шымшым ванилин немесе ас содасын қосыңыз» деп көрсетіледі. Бірақ оларды көп қосып қойғаннан, мөлшерлеп немесе аз салған дұрыс екенін ұмытпаңыз. 2. «Құмшекерлі» қамырды ұзақ уақыт илей беретін болсаңыз, нан қатты болады. 3. Бисквит қамырды бірден пісірмесеңіз, құрамына ауа кіріп, дәмін жоғалтады. 4. Пирогтың піскенін білу үшін арасына ағаш таяқша кіргізіңіз. Егер құрғақ болса, дайын болғаны. 5. Қамырдың құрамына мейіз қосатын болсаңыз, оны ыстық сумен жуып, артынша ұнға шылаңыз. Осылайша қамырға бір тегіс орналасады. 6. Орамжапырақ қосылған пирог ойдағыдай шыққанын қаласаңыз, алғашқы 15 минутта духовкінің қақпағын ашпауға тырысыңыз. 7. Ешуақытта дайын сорпаның ішінде лавр жапырағын қалдырмаңыз. Пісіру барысында жақсы болғанымен, артынша сорпаның дәмін құртады. Ал сарымсақты пісіріп болған соң ғана қосыңыз. 8. Сорпаны оттан алар кезде сәбіздің, орамжапырақтың, қызанақтың шырынын қосып алыңыз. Сол кезде ботқаға май қосқандай дәмді болады. 9. Егер сорпаға мөлшерден артық тұз қосып қойсаңыз, ішіне піскен күрішті дәкеге орап салыңыз. Осылайша ол артық тұзды өзіне сорып алады. 10.  Бадана мен асбұршақ жылдам пісуі үшін әрбір 5-10 минут сайын үлкен қасықпен суық су қосыңыз.  Дайындаған: Қарлыға Бүйенбай  
