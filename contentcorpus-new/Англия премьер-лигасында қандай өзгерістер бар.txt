 Есінен танған ойыншы алаңға қайта шықпайды  Англия футбол қауымдастығы ойын кезінде есінен танған футболшының қайта ойынға араласуына тыйым салды. Енді футболшының алаңға қайта шығуын бапкерлер қосыны шешпейтін болады. Сонымен қатар, есінен танған футболшы арада алты күн өтпей келесі кездесуге қатыспайтын болып шешілді. Өткен маусымда  қақпашысы  қақтығысып қалып, есінен танып қалған еді. Бірақ, голкипер мен дәрігерлер, және ойыншының өзі ойынды жалғастыруға рұқсат алған. Алайда кейіннен  ойыншысы денсаулығына байланысты бірнеше кездесулерге шыға алмай қалған-ды. Футболшылар букмекерлерге барып бәс тікпейді  Англия футбол қауымдастығы футболшылардың бәс тігуін қатаң бақылауға алды. Осыған дейін ойыншылар өз командасы мен қатысып жатқан жарыстарға бәс тіге алмайтын болса, жаңа маусымнан бастап барлық ойындарға бәс тігуге тыйым салынды. Қауымдастықтың бас хатшысы айтуынша, бұл келісілген ойындардың алдын алу үшін жасалып отырған іс екен. Соның арқасында ағылшын премьер-лигасы әлемде ең әділ өтетін ойындарымен ерекшеленетін болады деп мәлімдеуде. Жанкүйерлерге ғаламторға ойын сәтінен көріністер салуға болмайды  Англия премьер-лигасы басшылығы жанкүйерлердің ойын сәтіндегі бейне және фото көріністерді әлеуметтік желілерде салуға тыйым салып отыр. Әлеуметтік желілердегі мұндай қадамдар авторлық құқықты бұзу болып табылатынын қатаң ескертуде. Бұқаралық ақпарат құралдарында, премьер-лиганың баспасөз хатшысы  суреттер мен ойындағы айрықша көріністерді әлеуметтік желілерде жариялағандар арнайы жаңа технология көмегімен анықталатынын баса айтуда. Жаңадан іске қосылғалы отырған жүйе  желілеріндегі ақпарат иелерін автоматты түрде анықтап, хабарламаларын жойып отыратын көрінеді. Бұл жаңалықты, әсіресе, спорт телеарналары қуана қабылдап отыр.  Естеріңізге сала кетсек, осыған дейін көлемі 15х10 келетін өзге де көріністерді түсіре алатын технология құралдарын алып келуге рұқсат жоғын жанкүйерлеріне ескерткен болатын  Ағылшын премьер-лигасының 2014/2015 жылғы маусымдағы ойындарының шымылдығын ертең  командалары түреді. Тағы бір айта кететіні, әлемдегі тартысты біріншілік саналатын ағылшын премьер-лигасының ойындарын  арналарынан тамашалай аласыздар. Ел спортының жаршысы саналып жүрген арна алдағы екі маусым ойындарын көрсетуге келісімге отырған. І тур, ойындар кестесі   Дайындаған: Өмірбек Сансызбай  
