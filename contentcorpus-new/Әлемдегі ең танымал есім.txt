АҚШ-тың есімдер бойынша сарапшысы Лора Уоттенберг әлемдегі ең танымал әрі жиі қолданылатын есімді анықтады. Сарапшының айтуынша, әлем халықтарының жартысынан көбі қыздарының есімін София деп қояды-мыс. Бұл туралы The Independent мәлімдеп отыр. Белгілі болғандай, София есімі Мексика, Италия, Ресей халықтарының арасында кеңінен таралған. Ал АҚШ-та бұл есім үздік үштікке кіреді. «София ежелгі грек тілінен аударғанда «даналық» деген мағынаны білдіреді», — деп түсіндіріп өтті Уоттенберг. 
