Елордада көшелерді жарықтандыру үшін жарық диодты шамдарды пайдалануда өсім қарқыны байқалуда. Әлемдік тәжірибе көрсетіп отырғандай, қазіргі заман мегаполистерінде ғимараттарды декоративті және сәулеттік жарықтандыру маңызды роль атқаратынын көрсетіп отыр. Мамандардың айтуынша, олар ұзаққа дейін қызмет етеді әрі үнемді, бұл электр энергиясын аз жұмсауға мүмкіндік береді. Бұл туралы Астана қаласы әкімінің баспасөз қызметі хабарлады. Сондай-ақ, көшелерді жарықтандыруға ерекше мән беріледі, шамдарды ауыстыру, шырағдандарды жөндеу, көшені жарықтандырудың жаңа тіректерін орнату бойынша жұмыстар жүйелі негізде жүргізіледі. Мысалы, «Алматы» ауданында жазда тұрғындардың өтініштері бойынша 73 шырағдан орнатылған. Тәуелсіздік даңғылында Қалдаяқов көшесінен Нәжімеденов көшесіне дейін қосымша 14 жарықтандыру тірегі, ал Байтұрсынов көшесінен Қошкарбаев даңғылына дейін 16 тірек орнатылды, Абылай хан даңғылында 45 темір-бетон тірек ауыстырылды. Тұрғын үйлердің кіре берістеріне 21 шырағдан орнатылды. Сонымен қатар, «Есіл» ауданы әкімдігінің өндірістік-техникалық бөлімі мамандарының хабарлауынша, қазіргі уақытта оларға қарасты аумақта көшені жарықтандырудың 11 533 жарық нүктесі және автотұрақтарды жарықтандырудың 9 478 жарық нүктесі, және 136 АБО шкафы, 55 трансформаторлық қосалқы станциясы жұмыс істейді. Мамандар барлық жерде ескірген шамдарды энергия үнемдегіш шамдарға ауыстыру жұмыстарын жүргізуде. Талдау көрсетіп отырғандай, осының алдындағы жылдармен салыстырғанда көшелерді және саябақтарды жарықтандыру шырағдандары мен шамдарының саны екі еседен артық өскен. 2015 жылы «Сарыарқа» ауданының орамішілік аумақтарында 474 дана көлемде жарық диодты шамдар орнату жұмыстары жүргізілді. Ал биылғы жылы «Серуен» жаяу жүргіншілер көпіріндегі шырағдандар жарық диодты шамдарға ауыстырылды. 2017 жылы келесі нысандар бойынша көшені жарықтандыруды одан ары қызмет көрсетуге қабылдау жоспарланған: Сығанақ көшесі, Ш. Бейсекова көшесі, Керей, Жәнібек хандар көшесі (Заречный т/а-нан Тельмана т/а-на дейін), Қорғалжын тас жолы және т.б. «Сарыарқа» ауданы бойынша да осындай үрдіс байқалып отыр, онда да қала көшелерін және нысандарын жарықтандыру жүйесін жөндеу және жаңарту бойынша ағымдағы жұмыстар жүргізілуде. 
