Қала көшелерінде, қоғамдық көліктер мен қараңғы үйлер арасында жасырынып жүретін алаяқтар қарапайым адамның қалтасындағыны да қағып әкетеді. Олардың көз ілестірмейтін әрекеттерінен алғашында сасып қалып, кейіннен таңғалып жататын мезеттер де кездеседі. Әрине, өзінің шамасы жетпеген жағдайда бірден өзге жандардан көмек сұрау қалыпты жағдай. Мұндайда "тонап кетті", "көмектесіңдер" деген сынды көптеген жәбірленушінің жан айқайын естиміз. Бірақ, одан тайсалып орнында қататын ұрылыр әлі тумаған болар. Шетелдік жасөспірім өзін ұрылардан қорғаудың ерекше тәсілін ойлап тауыпты. Құқық қорғау қызметкерлерінің көлігінде орнатылған дабыл дауысын салатын жігіт өзіне шабуыл жасағандарды бірден шошытады.  
