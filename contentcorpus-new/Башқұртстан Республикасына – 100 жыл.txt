Осыдан дәл 100 жыл бұрын Ресейдің жұмысшы-шаруа үкіметі мен Башқұрт үкіметі арасында Башқұртстан кеңес автономиясын құру туралы келісім жасалды. Осы атаулы күнге байланысты Башқұртстанда биыл мерекелік іс-шаралар өтіп жатыр. Мерекеге орай өңірде білім беру, денсаулық сақтау, мәдениет, спорт мекемелері, әлеуметтік, жол, инженерлік инфрақұрылым нысандары салынып жатыр. 23 наурыз күні Башқұртстан астанасы Уфа қаласындағы «Башқұртстан» мемлекеттік концерт залында мерекелік концерт өтті.  Ресей Үкіметінің төрағасы республиканың 100 жылдығымен Башқұртстан тұрғындары мен өңір басшысы Радия Хабированы құттықтады. 
