Ұшақтар қауіпсіз болғанымен, денсаулыққа жағымсыз әсер ететін жағдайлары бар. Төмен атмосфералық қысым, оттегі жетіспеушілігі, құрғақ ауа, отыру қалпы, басқа жолаушылармен тығыз байланыс – бұлардың барлығы денсаулыққа әсерін тигізбей қоймайды. Оларды азайтудың жолын қарастырайық.  Ұшақта ауа өте құрғақ – 20% ылғалдылық жердегі 40-70%-ға қарсы тұрады. Сондықтан ағза қатты сусызданады. Ұшақта көбірек су ішіңіз және өзіңізбен бірге ылғалдандырушы крем алыңыз.  Спирт ағзаны сусыздандырады, сондықтан ылғал жетіспеушілігінен одан бетер қиналасыз. Оған қоса, басыңыз да ауырады.  Ұшақта бір орында қозғалыссыз ұзақ отыру керек, ал ол өз кезегінде көктамырлық іркіліске әкеледі. Дәрігерлер терең көктамырлардағы қан ұюының қаупі туралы ескертеді. Бұл ауру өлім саны бойынша инфаркт пен инсульттен соң үшінші орында тұр екен. Ұзақ ұшу кезінде аяқтағы қанайналым бірден әлсізденіп, қан ұю мүмкіндігі жоғарылайды. Қауіп-қатер тобына аяғында жарақаты бар және қанның ұюы бұзылған адамдар жатады. Арнайы қыспа шұлықтар бар, олар көктамырлық іркілісті азайтады. Ұзақ ұшу кезінде арасында орныңыздан тұрып, әрі-бері жүрген дұрыс.  Салонның орталық бөлігінде ауа тазалау және аяққа көбірек орын бар. Егер авиакомпания сізге таңдау құқығын берсе, апаттық шығар есік жағынан орын сұраңыз. Алайда, әуежайға ертерек келу керек болады, себебі ол жерлерді көпшілік бірінші алып қояды. Егер ол жерлерде бос орындар қалмаса, өтетін жерден орын қараңыз. Бұл жерден оңай тұрып, басқаларға кедергі келтірмей шыға аласыз.  Ұшу және қону кезінде қысым өзгерісі болады, сондықтан құлақ бітеледі. Кәмпит сорыңыз, кеңінен есінеңіз немесе Вальсальв әдісін қолданып көріңіз: терең тыныс алып, мұрныңызды қысыңыз, аузыңызды жауып, тыныс шығаруға тырысыңыз.  Жүрек мәселесі, тамырлар аурулары, тыныс алу мен көз аурулары, жүктілік және жақын арада босану (бір аптадан аз), қолқа аневризмасы, гормонды дәрілер қабылдау, қан айналымының бұзылуы және бас сүйек ішіндегі жоғары қысым – бұл ұшақта денсаулығыңызға екі есе мұқият қарайтын тізім себептері. Бұл жағдайда дәрігермен алдын ала кеңесіп, дәрілеріңізді дайындап қойыңыз.  Әуеде қыжыл, асқазанның бұзылуын және іштің кебуін тудыратын азық-түліктер бар. Ол туралы мына жерден оқи аласыз. 
