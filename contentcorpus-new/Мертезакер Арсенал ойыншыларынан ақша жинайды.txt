"Арсенал" командасының бапкерлер қосыны ойыншыларға тағылатын айыппұлдарға қатысты ақпараттың сыртқа тарап жатқаны жөнінде наразылық білдірді. Мұның себебі жуырда "Арсенал" клубының базасында түсірілген қызық бір фотосурет. Бұл фотосуретте команда ойыншылары тәртіп бұзған жағдайда, оларға қолданылатын айыппұл санкциялары көрсетілген. Бір қызығы, ойыншылар белгіленген уақыт ішінде айыппұлды қолма-қол ақшамен төлеулері қажет, әйтпесе айыппұл сомасы екі есеге ұлғаяды екен. Дүйсенбі күні, клубтың ресми өкілі баршаға жария болған ақпаратты растап, алдағы уақытта «Арсеналдың» айыппұл жүйесін қайта қарастыратыны жөнінде мәлімдеді.  "Аталған сурет нақты дерек болып есептеледі. Фотосурет иесі жаттығу базасына келген біздің қызметкердің досы екені анықталды. Бапкер суретпен болған оқиғадан хабардар. Бұл оны қатты қапы қалдырды. Біз бұл істі қайта қарастырамыз", - дейді "Арсенал" командасының ресми баяндамасында. "Арсенал" ойыншыларына арналған жазалар мен айыппұлдар Дайындаған: Ерғали Елдос  
