Мұндай шешімге америкалық ғалымдар жүргізілген зерттеулер нәтижесінде  келіп отыр. Солтүстік Каролина штатындағы Дьюк университеті мамандарының айтуынша, әйелдер үшін жақсы ұйқы ерлерге қарағанда әлдеқайда маңызды. Олардың жүргізген зерттеулері әйелдің миы демалып, қалпына келуі үшін ерлерге қарағанда көбірек уақыт қажет ететінін дәлелдеді. Бұл әйел миының өзіндік ерекшеліктеріне байланысты. Қыздар бір уақытта бірнеше жұмысты атқаруға үйреніп кетеді, мысалға бір уақытта телефонмен сөйлесіп, жұмысын жасай береді. Мұндай қасиет ерлерге қарағанда әйелдерде жиі кездеседі, cол себепті қыздардың миы көбірек шаршап, демалысты көбірек қажетсінеді. Ұйқының жетіспеушілігі әйел адам үшін түрлі психикалық аурудың бастамасы бола алады. Ал жігіттер ұйқысыздықты жеңіл өткереді, олар үшін ұйқысыз өткен түн зиян емес десе де болады. Қыздардың жағдайында сапасыз ұйқы тек психикалық күйіне ғана емес, сонымен қатар физикалық саулығына да әсер етуі мүмкін. Ұйқысыздық ағзадағы түрлі қабыну процесін дамытып, жүрек-тамыр жүйесінің аурулары пайда болуына өз септігін тигізеді.  Сондықтан әйел адамдар, әсіресе жас қыздар уақытында ұйқыға жатып, ұйқыларын қандыруы керек.  Егер ұйқыңыздың сапасына көңіліңіз толмаса, мынадай қарапайым ережелерді ұстанғаныңыз жөн: Жұмыс, сабақ деп ұйқыңызды ұмытып, қалай болса, солай ұйықтап, кеш жатып, ерте тұрғанды қойыңыз. Әсіресе нәзік жандылар өз ұйқысына көңіл бөлгендері дұрыс. 
