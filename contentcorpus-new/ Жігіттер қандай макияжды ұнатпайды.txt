 Біз сіздерге мінсіз макияж жасаудың қыр-сырын айтып өткен болатынбыз. Бірақ біз, қыздар кейде «артық қыламыз деп жүріп тыртық қылып алатынымыз» тағы бар. Бояу бар екен деп, оны үйлесімсіз, жарасымсыз жаға беруге әсте болмайды. Бояуды жағудың да өз сыры бар. Боянып сыртқы ортаға шыққан соң, сіз жаныңыздағылардың көзіне түсесіз. Әсіресе, жігіттердің көзіне! Мойындау керек, жігіттер боянған қыздардың бәрін жақтыра бермейді. Ал кейбірі қыздардың қалай боянғанына қарап сын жасайды. Сын кейде іштей айтылса, кейде өзіміздің бетімізге да «басылып» жататынын жасырып қайтеміз? Ал ендеше, артық бояуды өшіру үшін жігіттерден қандай макияж түрін жақтырмайтынын сұрап алайық! Әлеуметтік желілердегі түрлі форумдар мен блогтарға көз жүгіртсек, жігіттердің пікірін біле аламыз.    Әрине, өзіңіздің қасыңыз сирек болса, онда оны бояп пішінін көрсетіп қоюға болады. Тек қас бояуда да абай болғайсыз!    Жігіттердің көп бөлігі қан қызыл түсті далап жаққан қыздарды жақтыра бермейді.  Жігіттерге ұнамайтын бояулардың көшін осы бояу бастап тұр. Көбісі осы бояуды жағатын қыздардың маңына жолағысы келмейтінін айтады. Сондықтан, қыздар, бұл түстен барынша қашуға тырысыңыздар! Мұндай кезде біздің арамыздан "Біз жігіттер үшін боянбаймыз" деп ұнамсыз бет әрлеуді жалғастыра беретін нәзік жандылардың шығарына күмәніміз жоқ. Сұлулықты бағалайтын жандар - жігіттер. Сұлу болып жүру әрбір қыздың міндеті десек, "Қате айттың" демеңіздер!  Дайындаған: Ақерке Әбілхан  
