 Атлант мұхиты — төрт мұхиттың ішіндегі ең қауіптісі. Көне замандарда Атлант мұхитын кесіп өту бейнет болатын, тәуелкелге бел буғандар ғана теңізге шығатын. Оның үстіне, саяхат көпке созылатын.  Ерекшелігі - «Атлант» сөзі көне грек мифологиясындағы кейіпкердің есімінен шыққан. - Атлант мұхитының ең терең жері 8740 метрге дейін жетеді. - Атлант мұхиты – аумағы жағынан екінші мұхит. Бірінші орында – Тынық мұхиты. - Дүниежүзінде ауланған балықтың 40 пайызы дәл осы Атлант мұхитынан әкелінеді. - Атлант мұхитымен 100 мемлекет шектеседі. - Дүниежүзіндегі ең ұзын Гольфстрим ағысы дәл осы Атлант мұхитының жағалауымен ағып өтеді. - Мұхиттың аумағы жыл сайын 3-4 сантиметрге кеңеюде. Тектоникалық тақталардың бір орында тұрмайтыны белгілі. - Атлант мұхитының толқыны адам таңқаларлық. Кейбірі 18 метрге дейін жетеді. Бұл бес қабатты үйдің биіктігімен бірдей.  - Атлант мұхиты – бай мұхит, тіршілік иесі көп. Мәселен, планктонның 240-ден астам түрі өмір сүреді. - Мұхиттың оңтүстігі суықтау, су температурасы -35 градусқа дейін төмендеуі мүмкін. - Тарихта Атлант мұхитын 4 рет әуе шары арқылы кесіп өтпек болған. Оның бірде-бірі қолдан келмеді. - Осыдан 9 жыл бұрын Мексика жағалауында адамзат тарихында болмаған сұрапыл апат болды. Мұхит үстіндегі мұнай платформасы жарылып, экологиялық катастофаға айналды. Үнді мұхиты  Үнді мұхиты – кішкентай мұхит. Тереңдігі мен аумағы жағынан үшінші орында. Бірақ фаунасы мен флорасы бай. Мұхиттың жасырып жатқан құпиясы мол. Аз зерттелген мұхит. Ерекшелігі - Төрт құрлықпен шектесіп жатыр. - Жер шарындағы судың 20 пайызы Үнді мұхитына тиесілі. - Мұхит ауданы Аустралия құрлығынан 9 есе үлкен. - Бермунд ұшбұрышы (үштағаны) осы мұхитта орналасқан. - Үнді мұхиты Тынық мұхитына қарағанда тыныш. Кейде дауыл тұруы мүмкін. - Толқыны биік емес, 3 метрге дейін жетеді. Бірақ Аустралия жағалауында жатқан Дарвин мен Үндістанның Мумбай қаласы маңында 6-8 метрге дейін көтерілген кездері болған. - Жағалауында 10 теңіз бар. - Үнді мұхиты 135 млн жыл бұрын Гондвана құрлығы жарылып пайда болған. - Мұхиттың суы түнде көкшіл түске енеді. Бұл планктонның жарығы.  - Үнді мұхитында акула көп. Акуладан жарақат алғандардың көбі де осы мұхитқа шыққандар. - Мұхиттың астында үлкен тау жатыр. Оны ғалымдар жақында ғана тапты. - Шығысында Тынық мұхитпен, батысында Атлант мұхитымен шектесіп жатыр. 
