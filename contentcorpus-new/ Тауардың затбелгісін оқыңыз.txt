 Дүкендердегі тауар түрлілігінің арасынан өзіңізге керегін таңдау үшін оның түсіне, сыртындағы қорабына, жарнамалық жазуларға, атауына, бағасына, пішініне, тартымдылығына назар аударамыз. Алайда бұл қасиеттердің барлығы тауарды толықтай сипаттаудың орнына сізді алдайды. Дұрысы – тауардың сыртындағы затбелгіні зерттеу. Өндірушілер затбелгілерді барынша қызықсыз, байқалмастай етіп жасап, тұтынушы оған көңіл аудармайды деп сенеді. Жиі жағдайда біз олардың айласына ілігіп, кішкентай затбелгіге мұқият қарамаймыз, қараған күнде де, түсініксіз «ғылыми» сөздерді елемей кетеміз. Осылайша маркетингтік айлаларға «ұсталып», сапасыз тауарларға тап боламыз.  Келесі жолы дүкенге барғанда, бірінші кезекте назарды тауардың затбелгісіне назар аударыңыз. Ал оны оқуды бізбен бірге үйреніңіздер.   Дайындаған: Сания Аринова  
