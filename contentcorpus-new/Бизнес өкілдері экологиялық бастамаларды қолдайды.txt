Күн сайын ел аумағында шамамен 15 миллион дана сан алуан полиэтилен пакеті пайдаланылады және олар соңында қоқысқа тасталады. ҚР Экология, геология және табиғи ресурстар министрлігінің деректері бойынша полигондарға келіп түсетін қатты-тұрмыстық қалдықтардың жалпы көлемінен 11,2%-ды, полиэтилен пакеттерін қоса алғанда, полимерлер (пластмассалар) құрайды. Экология министрлігі полиэтилен пакеттерін қысқартуды ұсынды. Шараларды әзірлеу және жүзеге асыру министрлік, "Атамекен" және Қазақстан экологиялық кәсіпорындар қауымдастығы арасында полиэтилен пакеттерді пайдалануды кезең-кезеңмен қысқарту бойынша ынтымақтастық туралы меморандум шеңберінде өтеді. , – деді ҚР Экология, геология және табиғи ресурстар министрі Мағзұм Мырзағалиев. Бүгінде полиэтилен қаптаманың басым бөлігі Қытайдан әкелінеді. Жергілікті өндірушілер көршілердің бағалық саясатымен бәсекелесе алмайды. Алайда Қазақстанда шамамен 9 компания полиэтилен пакетін өндіреді. "Атамекен" ҚР ҰКП Басқарма Төрағасы Абылай Мырзахметовтың айтуынша, полиэтиленнен біртіндеп бас тарту үшін мемлекетке жұмыс істеп жатқан зауыттарды қолдап, кәсіпорындарға инвестициялар салу қажет. , – деп атап өтті Абылай Мырзахметов. Ұлттық палата жаңа экологиялық кодекстің қатаң шаралармен қатар, "жасыл экономиканы" дамытушы бизнесті ынталандыруы қажет деп санайды. "СП Ұлы Дала" ЖШС отандық компаниясы крахмалдан пакет шығарумен айналысады. Әлеуметтік кәсіпкер Мирас Аббасовтың айтуынша, мұндай пакеттер полигон жағдайында 3 ай ішінде ыдырап кетеді. Алайда мұндай пакеттің құны – 30 теңге, бұл әдеткі 5 теңгелік полиэтилен (маечка) пакетінен қымбаттау.  – деді кәсіпкер. "Атамекен" меморандум шеңберінде полиэтиленді кезең-кезеңмен алмастыру мақсатында экологиялық қаптаманы қолдау механимздерін әзірлейді. Естеріңізге салсақ, "Атамекен" компаниялардың экологиялық және ресурстарды үнемдейтін жобаларын қолдау мақсатында "Жасыл кәсіп" бастамасын қолға алды, онда Ұлттық палата "жасыл экономика" принциптерін сәтті жүзеге асырып жатқан кәсіпорындар туралы айтып, осындай бастамаларды белсенді қолдайды. 
