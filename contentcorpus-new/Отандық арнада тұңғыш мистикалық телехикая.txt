«Хабар» агенттігі мен «Ел арна» телеарнасы отандық телехикаялар марафонын жалғастырып, көрермендерге 1 қазаннан бастап «Күн сақшылары» атты мистикалық телехикая ұсынбақ.  "Жақында финалдық көрсетілімі болатын және рейтингі бойынша түріктің «Тамаша ғасыр» телехикаясынан асып түскен «Тракторшының махаббаты» комедиялық телехикаясы жұртты күлдірсе, мистика, фантастика, комедия араласқан «Күн сақшылары» терең ойға жетелейтін болады", - дейді фильмді жасаушылар.   Фильмді түсірушілер тобы бұған дейін үздік жобаларда көрінген шеберлерден құралған. Режисер ретінде шақырылған Санжар Сұлтанов Қазақстанда туылғанымен, жастайынан Америка Құрама Штаттарында білім алған, әйгілі Ли Страсберг театр және кино институтының түлегі. Америкада жинаған тәжірибесін ескере отырып, оны Қазақстанға хикая продюсері Ахат Ибраев шақырады. Ахат Ибраев та «Болашақ» бағдарламасының түлегі, осы күнге дейін «Аңыздар кітабы. Құпиялы орман» фильмін және «Санжар мен Қайсар» телехикаясын түсіріп үлгерген. Оның айтуынша, мұндай мистикалық фильм түсіру идеясы дәмханада ас ішіп отырған кезде келген.  - дейді Ахат Ибраев. Осылайша сценарийін жазуды Валерия Плотникова мен Рустам Ниязовқа тапсырады.    Телехикаяда ойнаған актерлердің біразы көпшілікке танылып үлгерген актерлер. Солардың ішінде Нұржан Тұтов, Аружан Жазылбекова, Артур Төлепов, Жанат Тынбаевтар өз рөлдеріне бірден бекітілсе, Шәріп Серік, Рүстем Жанаманов, Жұлдыз Махановалар кастинг арқылы таңдалған және кейбіреуі үшін бұл кинодағы алғашқы жұмыстары.   Телехикаяның тұсаукесеріне орай ұйымдастырылған баспасөз-мәслихатында актерлер күнделікті жиырма сағаттық түсірілімдерге қарамастан және орысшаға да, қазақшаға да шорқақ америкалық режиссер Санжар Сұлтанды кейде түсінбеген кездері болса да, телехикая түсіру процесі өте қызықты және ерекше болғанын айтты.  - дейді «Хабар» Агенттігінің Бас редакторы Күлімхан Бұрышбайқызы. - дейді ол.   Ал жаңа маусымнан бастап отбасылық телеарна форматына ауысқан «Ел арна» телеарнасының басшысы Серік Абас-Шах бұл телехикаялар марафонының екінші жобасы екенін және тағы екі жоба дайындалып жатқанын айтты. " - деп қосты ол. Автор: Анар Мұстафина  
