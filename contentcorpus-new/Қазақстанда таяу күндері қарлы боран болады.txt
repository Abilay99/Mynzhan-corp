Қазақстанда таяу күндері қарлы боран болады. Синоптиктер 24-26 желтоқсанға арналған ауа райы болжамын жариялады. Мамандардың мәліметінше, Орал аймағында қалыптасқан атлантикалық циклон Қазақстанның батыс және солтүстік облыстарында да сезіледі. Сондықтанда кей жерлерде 3 градусқа дейін күн жылынады. Бұл қалыпты нормадан 5-10 градусқа жоғары. "24-26 желтоқсан аралығында циклон Батыс Сібір арқылы шығысқа қарай жылжиды. Оның алғашында жылы, кейін суық ауа әкелетін атмосфералық фронтынан қарлы боран болып, көру мүмкіндігі 200-500 метрге дейін нашарлайды, кей жерлерде желдің жылдамдығы секундына 15-25 метрге дейін жетіп, көктайғақ болады", − деп хабарлады баспасөз қызметінің өкілдері. Дереккөз: tengrinews 
