Абайдың, Шәкәрімнің, Әлмағамбеттің, Ысырайлдың, Шәкір Әбеновтердің үш ішекті домбыралары мұражайларда сақталғанымен, ел ішінде үш ішекті домбырада орындаушылар болғанмен, осы саладағы орындаушылық дәстүр ХХ ғасырдың 1960-жылдарына дейін зерттелмеді. Атаусыз, ұмыт қалды. Қазақ радиосына, теледидарға немесе күйтабаққа жазу студияларында үш ішекті домбырада күйлер орындаған бірде-бір орындаушы болмады. Қазақта бұл музыкалық аспап бұрын- соңды болмағандай, оған жете мән берілмеді. Үш ішекті домбыра мұражайлардағы жәдігер ретінде ғана сақталды. Осы жағдайларға байланысты үш ішекті-қос бұрау домбырада шәкірт тәрбиелеу, музыкалық оқу орындарында арнайы класс ашу әлі күнге дейін жолға қойылған жоқ. Міне, музыкалық мәдениетіміздегі осындай ақтаңдақтардың бетін профессор Б.Сарыбаев ашты. Ол 1965 жылдардан бастап қазақтың өткен өміріндегі аңыздары мен деректеріне сүйеніп, үш ішекті – қос бұрау домбыраның қазақтың ежелгі музыкалық аспабы екенін, тарихи тамыры тереңде жатқандығын, бағзы түркі дүниесінің мұрасы екендігін алғаш дәлелдеп берді. , – деп жазды Б.Сарыбаев көне музыкалық аспаптарды дамыту жөнінде. Әрине, ол қазаққа тән көне музыкалық аспаптарды зерттегенде, әуелі Әбу Нәсір әл-Фараби еңбектеріне сүйенді. Сонымен қатар Шоқан Уәлиханов пен Әлкей Марғұланның еңбектерін оқыды. Сондай-ақ академик Ахмет Жұбановтың Құрманғазы атындағы академиялық халық аспаптары оркестрінде пайдаланылып жүрген музыка аспаптарын кәсіби деңгейге көтеру жолында қайта қалпына келтіру жұмыстарының жүргізілуіне ден қойды және қазақ даласына саяхат жасаған шетелдіктердің жазған еңбектерінен оқып, біліп, танып, сараптай отырып зерттеді. Әсіресе, мұражайларда сақтаулы тұрған ұлы Абайдың бірнеше үш ішекті домбырасы ғалымға терең ой салды. ХІХ ғасыр жазбаларынан қазақ тарихының әлеуметтік тұрмысында үш ішекті домбыра болғаны жайлы жазылған деректерді тапты. Савичевтің Құрманғазы жайлы жазуы, Тәттімбет пен Дәулеткерейдің патша сарайына баруы, фотосуретке түсуі жайлы деректердің табылғаны тәрізді, қазақ сахарасында үш ішекті домбыра дәстүрін жалғастырған орындаушылардың болғанын дәлелдеді. Б.Сарыбаев әуелі ХІХ ғасырдағы үш ішекті домбыраны көзімен көрген шетелдік саяхатшы-ғалымдардың да жазып қалдырған деректеріне сүйенді. Осылайша, орыс халқының үш ішекті «домрасын» зерттеген ғалымы К.Вертков тәрізді, Б.Сарыбаев та қазақ домбырасын зерттеу барысында терең тұжырым-толғаулар жасай отырып, ғылыми жетістіктерге жетті. Нәтижесінде, ел ішінде қос бұрау домбырада күйлер орындаған орындаушылардың есімдерін атай отырып, осы саланың өзіндік дәстүр ретінде қалыптасқанын дәлелдеп шықты. Сол деректерді Б.Сарыбаев алғаш рет ХХ ғасырдың орта тұсында баспасөз бетіне былай деп жариялаған болатын: , – деп, алғаш рет нақты дерек келтіреді. Ғалымның бұл жазғаны бұрын белгісіз болып келген мәліметтердің көзін ашып қана қоймай, халыққа қайта қайтару жолындағы әрекеттердің алғашқы бастамасына айналды. , – деп жазғанын келтіре отырып, ел арасында үш ішекті домбыраның болғандығы жайлы деректі дәлел ретінде ұсынады. Одан әрі Б.Сарыбаев үш ішекті домбыраның Орал облысы өңірінде кездескенін, сондай ақ 1857 жылы Бөкей ордасына сапар шеккен белгілі этнограф Д.Исаевтың үш ішекті домбыра жайлы баяндап жазғаны туралы дерегін және А.Евреинов, А.Харузин, П.Юдин тәрізді орыс этнографтарының үш ішекті домбыра жайлы баяндап жазғандарын сараптай отырып, ортаға салады. Үш ішекті домбыра музыкалық аспап ретінде қазақ халқының ежелгі игілігі болғаны жайлы мағлұматтарды молдап жинап алған соң, Б.Сарыбаев домбыраның құрылыс бітіміне, үніне, ойнау, орындау ерекшелігіне мән беріп, зерттеуге кіріскен. Осы жолда ол өзі бастама көтеріп, Абайдың айналасындағы орындаушыларды зерттеу мақсатында Абай еліне, Абай ауылына сапар шегіп, ондағы көне көз қарттармен тілдесіп, Абайдың Әлмағамбет пен Мұқа тәрізді музыканттары болғанын естиді. Ел ішіндегі естеліктерге ерекше мән беріп, көптеген қызықты жайлардың бетін ашып, сол туралы алғаш рет жазды да. Ол Абай айналасындағы орындаушылар жайлы:    , – деп жазды. Семей сапарынан оралған соң Б.Сарыбаев үш ішекті домбыраны жаппай ел игілігіне айналдырып, дамыту жөнінде бастама көтерді. Ондағы мақсаты жоқты бар етіп, өзі зерттеп, халқына қайтарған шертер, жетіген, сазсырнай тәрізді қазақтың музыкалық аспаптарының қатарында енді үш ішекті домбыраны да сахнаға шығару қажеттігінің туындауы еді.  Ол әуелі үш ішекті домбыраның дыбыс ерекшеліктеріне мән берді. Үш ішекті домбыраның дыбыс қатары екі ішекті домбырадан бір октава артық. Және орындау ерекшеліктерінде шертіп те, төгіп те, қағып та, іліп те, алма кезек те, сипап та ойнау тәсілдері қолданылады. Көне сарындарда терциялық, кварталық және квинталық аккордтар да кездеседі. Бұл өзі дәстүрлі музыкамыздағы әлі айтыла қоймаған, жазылмаған тың жаңалық еді. Ұлы Абай қолына ұстап, әндерін сүйемелдеген, күй сарындарын ойнаған қасиетті музыкалық аспапты неге халқымызға қайтармасқа деген ой келген Б.Сарыбаевқа. Сондықтан да ол үш ішекті домбыраны жаңғыртуға түбегейлі кірісті. , – деп жазды Б.Сарыбаев 1970 жылғы «Лениншіл жас» газетінің 17 қазан күнгі санында. Бұл ғұлама ғалымның үш ішекті домбыраны дамыту жөніндегі алғашқы ұсынысы болды. Шәкәрім ЖарқынКөне дүние күмбірі – Мелодии древности (Болат Сарыбаев – музыка зерттеуші туралы) 
