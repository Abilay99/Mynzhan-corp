 Жаз айлары – алаңсыз демалыстың, ескі достармен кездесіп, көңіл көтерудің, ойын-сауықтың, ұзақ қыдырулардың таптырмас маусымы. Алайда, барлығыңыз да сол бір уайым-қайғысыз, көңілді күндеріңізге нүкте қойып, қоңыр салқын және күздей көңілсіз күндерге, жұмыс пен сабаққа орын босатып үлгерген боларсыздар. Әй, қайдам?! Сол нүктені әлі де қоя алмай, үтірмен қайырып жүрсіз-ау осы... Мұндай үтірлер әсіресе, студенттер қауымында басымырақ. Өйткені, осыдан 2-3 ай бұрын тоғыз айға созылған оқу жылын аяқтап, жан-жаққа тарасқан білім іздеуші халыққа ұзақ демалыстан кейін сабаққа қайта еніп кету қиынға соғады. Бүгінде мұндай қалыпты жағдай ғылымда «демалыстан кейінгі синдром» деген атпен қаралып жүр.  Жаңа ұстаздардың ұзақ әрі қиын дәрістерінде қайта-қайта есінеп, тіпті артқы партада отырып, ұйықтап та алып жүрсіз бе? Немесе сіздерге білім нәрін себуге асығып отырған оқытушыларыңызды: «қайта салайықшы, келесі сабаққа дайындалып келеміз ғой деген жеңіл сөздермен ренжітіп алдыңыз ба? Үйге берген тапсырмаларға қарауға зауқыңыз соқпай, көшеге, ойын-сауықты орталарға есіңіз ауып жүргендігіне де сенімдіміз. Мұныңыздың бәрін тоқтататын кез келді. «Қалай?»дейсіз бе? Саспаңыз, кеңестеріміз тек сіз үшін!   Дайындаған: Айгерім Сматуллаева 
