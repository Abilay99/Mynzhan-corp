 Күз - ақындар өлеңге қосқан, табиғатының сұлулығымен ерекшеленетін мезгіл. Алайда бұл маусым шаш саулығына онша жақсы әсер етпейді. Керісінше  шаш жүдеп, түсіп, сиректене бастайды. Себебі не? Себебі күлкі мен ойынға толы шырайлы жазда. Демалысқа барғанда ыстық күннің астында бас киімсіз жүрген боларсыз. Амал қанша, енді шашты емдеуге кірісейік.  Ең оңай шешім - ұштанған шаштарды қырқып тастау. Алайда одан кейін шашты қоректендіретін сарсу қолданып жүрген жөн. Үй косметикасы жайлы да ұмытпаңыз. Косметикалық майларды, емдік шөптердің қайнатпаларын қолданыңыз.  Жазда шашыңыз құрғаған болар. Сондықтан шаштың құрамындағы су балансын қалпына келтіру үшін, арнайы дәрумендерге бай, құрамдас бөліктері табиғи сусабын таңдаңыз.   Бұл косметикалық құралдар шашты қосымша қоректендіріп, күтеді. Аптасына екі рет таза шашқа маска жасауды әдетке айналдырыңыз. Әр шаш жуғаннан кейін бальзам не кондиционер, ал шаш ұштарына сарсу жағып жүріңіз. Дайындаған: Сания Аринова  
