Алматыда өтіп жатқан ХХVIII қысқы Универсиада ойындарында Қазақстан құрамасының қоржыны бір күміс, бір қола медальмен толықты. Фристайл-акробатикадан Жібек Арапбаева мен Жанбота Алдабергенова жүлдегерлер қатарынан көрінді.  Фристайлдың акробатика түрінен финалға Жанбота Алдабергенова, Жібек Арапбаев, Вера Ляшкевич (Беларусь) және Чжу Иньинь (Қытай) шыққан еді. Сайыстың қорытындысы бойынша, қытай қызы алтын жүлде алса, Жібек Арапбаева күміс, ал Жанбота Алдабергенова қола жүлде еншіледі.Фристайл. Акробатика. Қыздар. Финал1. Чжу Иньинь (Қытай) — 64.092. Жібек Арапбаева (Қазақстан) — 60.843. Жанбота Алдабергенова (Қазақстан) — 60.48.Айта кетейік, осыған дейін Анна Шевченко шаңғы жарысында қола медаль алған болатын. 
