"Орда" тобының тарағандығы туралы ақпарат жалған болып шықты. Бұл туралы Tengrinews.kz тілшісіне топтың продюсерінің көмекшісі Яна Пак айтып берді. Осыған дейін отандық ақпарат құралдарында "Орда" тобының тарағандығы туралы хабар пайда болған еді. Алайда, топтың продюсерінің көмекшісі Яна Пак бұл ақпаратты жоққа шығарды. "Бұл ақпарат жалған. "Орда" тобы тараған жоқ", - деді ол. Еске салайық, биыл "Орда" тобының құрылғанына 15 жыл толды. Қазір топтың құрамында Дастан Оразбеков, Ерболат Беделхан, Есболат Беделхан мен Нұрлан Әлімбеков өнер көрсетіп жүр.  
