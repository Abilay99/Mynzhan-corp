"Атамекен" ҚР ҰКП "Сатып алудың бірыңғай терезесі" порталын әзірледі және сізді бизнестің тиімділігін арттыру үшін оның мүмкіндіктерін пайдалануға шақырады. Портал Қазақстандағы бес ірі сауда алаңының ақпараттарымен бір уақытта жұмыс істеуге арналған. Мысалы, мұнда барлық мемлекеттік мекемелердің, жер қойнауын пайдаланушылардың, ұлттық компаниялардың, даму инстуттарының, және елді агрокәсіптік сатып алулардың жоспарларын көруге болады. Бұл сіздің тауарларыңыздың, жұмыстарыңыздың және қызметтеріңіздің нарқын алдын ала бағалауға, тендерлерге қатысуға уақытылы дайындауға көмектеседі. Порталдың аналитикалық бөлігі Қазақстанның бүкіл сатып алу нарығын талдауға арналған. Мұнда сіз бизнесіңізді басқаруға көмектесетін, барлық тапсырыс берушілердің сатып алуларын, жеткізушілердің келісім шарттарымен таныса аласыз. Сондай-ақ, сатып алуларды бұзушылықтар қаупімен анықтау үшін компанияңызды және құрылымдық бөлімшелеріңізді тексеруге болады.    "Атамекен" ҚР ҰКП, кәсіпкерлердің мүдделерін қорғау үшін құрылған орган ретінде, сатып алулардың реттелетін нарығының қол жетімділігі, ашықтығы мен әділеттілігін арттыру құралы ретінде Порталды әзірледі. Сондықтан, сізден Порталды өз мәселелеріңіз бен шағымдарыңызды білдірудің, сатып алудың процедураларын жақсарту туралы ұсыныстарыңызды айтудың ерекше мүмкіндігі ретіндеқарауыңызды сұраймыз. Сатып алу кезіндегі айқын және жасырын кедергілерді сіз жақсы білесіз. Өз кезегінде Ұлттық палата сіздің қатысуыңызбен тапсырыс берушілер мен жеткізушілердің мүдделерін ақылға қонымды түрде қорғайды, сатып алу процедураларын жақсарту мақсатында Сатып алу ережелері мен заңдарына негізді өзгерістер енгізуге бастамашы болады.    "Атамекен" ҚР ҰКП сауда алаңдарының иелерімен ("СЭҚ" АҚ, "Бәйтерек" ҰБХ" АҚ еуразиялық электронды порталы, "ҚазАгро" ҰБХ" АҚ, "Самұрық-Қазына" және "Nadloc" АҚ") ақпарат алмасу туралы меморандумдарға қол қойды. Осы меморандумға сәйкес біз осы алаңдағы барлық сатып алулар туралы ақпараттарды жинаймыз және Порталдың барлық пайдаланушыларына қызмет көрсетеміз.   Қазір порталдың алғашқы шығарылымы іске қосылды, және оның кемшіліктері бар, бірақ біз оның функционалдығы мен ыңғайлылығын үнемі дамытатын боламыз. Сондықтан, біз барлық мүдделі кәсіпкерлерді өздерінің ұсыныстарымен ескертулерін білдіруге шақырамыз және Порталды сіз үшін барынша ыңғайлы етуге міндеттіміз! Келіңіз, тіркеліңіз және "Бірыңғай сатып алу терезесі" онлайн-платформасында жаңа мүмкіндіктерді пайдалыныңыз!   
