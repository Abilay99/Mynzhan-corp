«Есік» мемлекеттік тарихи-мәдени қорық-музейінде Қазақстан мен Оңтүстік Корея елдерінің арқауымен «Ұлы Жібек жолы бойындағы достық және әріптестік» естелік-белгісінің ашылу салтанаты өтті. Бұл алқалы кездесуге мұындық болған негізгі тарап – Қазақстан Республикасы Мәдениет және спорт министрлігі. Аталған естелік-белгі Корей Республикасы тарапынан 2013 жылдан бастап Қытай, Иран, Өзбекстан, Түркия, Үндістан сынды тарихи Ұлы Жібек жолы бойындағы елдерде қойылған. Елімізде тұңғыш рет қойылған естелік-белгіні орналастыру ежелгі Жібек жолының бойында жатқан «Есік» Мемлекеттік тарихи-мәдени қорық-музейінде сәті түсті.  Шараны Алматы қаласында 2018 жылдың 1 маусымы күні Корея Республикасының Кенсанбук-до аймағы экономиканы дамыту ұйымының ұйымдастыруымен өткен «Ұлы Жібек жолы және солтүстік бағыттағы әріптестік» атты халықаралық форумның заңды жалғасы деп таныған жөн.  Салтанатты шараға Қазақстан Республикасы Мәдениет және спорт министрі Арыстанбек Мұхамедиұлы, Корея Республикасының Кенсанбук-до аймағының губернаторы Ким Кван Ен, Алматы қаласындағы Корея Республикасының бас консулы Жон Сын Мин, Кенсанбук-до аймағының халықаралық қатынастар елшісі Жо Зуң Чоль, Өркениеттер алмасуы институтының директоры Зон Су Ил, Кенбук университетінің профессоры Пак Чон Су, Кенхи университетінің профессоры Кан Инук, Зунан университетінің оқытушысы Зон Инпен, Кемен университетінің оқытушысы Со Зон Су және Сыртқы саясат институты қызметкері Мин Зи Ен және өзге шетелдік делегация қатысты.  Мәдениет және спорт министрі Арыстанбек Мұхамедиұлы:  – деді. Корея Республикасы Кенсанбук-до аймағының губернаторы Ким Кван Ен:  – деді ағынан жарылып. Аталған шараның идеологиялық маңызы зор. Елбасының “Ұлт жоспары – 100 нақты қадам” бағдарламасында көрсетілген 86-қадамда “Ұлы Жібек жолын қайта жаңғырту” атты кластері бар. Бұл шаралар Қазақстан Республикасының туристік саласын дамытудың 2020 жылға дейінгі тұжырымдамасын әзірлеу негізінде жүзеге асады. Естелік-белгінің аталған жоспар аясында жүзеге асуын баса айту керек. 
