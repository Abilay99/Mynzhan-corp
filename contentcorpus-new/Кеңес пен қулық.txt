 Мұны неге айтып отырғанымды білмеймін, бірақ бір қажеті болып қалар. Мәселен, бильярд ойынына достарыңызбен бірге барып, екі ортада бәс шығып кетті делік. Ал сіз болсаңыз шарларды бір ортаға жинастырып жатқан адамсыз. Сол тұста үшбұрыш жасауға тілек білдіріп, шарлардың ара-арасын білдірмей ашып қойыңыз. Сонда, пирамиданы жару қиын соғатын болады.  Ел-жұрттың алдында сөз сөйлемес бұрын, алдымен айнаға қарап жауап беріп алыңыз. Айнадан сіздің артықшылығыңыз бен кемшіліктеріңіз көрініп тұрады. Бірнеше қызбен кездесіп жүрген адамға "Күнім менің!, "Айым!", "Жаным", "Қалқам!" деген сөздерді айтуға кеңес береміз. Кім біледі, екінші бір қыздың есімін қайталап қалып, бастан төмпеш алып жүрмесе жарады.  Аяқ-киіміңіздің бауы жүн-жұрқадан емес, синтетикалық талшықтан болғаны дұрыс: олар мықтап ұстайды және аз үзіледі.  Мереке күндері қызыңыз үй жинауды сізге тапсырады. Ал сіз кетәрі емессіз. Алдымен шаңды сүртесіз, бәрін ұқыпты жинастыруға тырысасыз (қызыңыз санаулы ғана минутқа дүкенге кеткен). Оның түкке керегі жоқ, ең бастысы, диван үсті мен еден таза болса жеткілікті. Көзге көрінетін жерлердің ғана шаңын сүртіп, шашылып жатқан заттардың қуыс-қуысқа "зу" еткізіңіз. Және мұның бәрі қас-қағым сәтте орындалып шыға келеді. Әрі керемет әсерге бөлейді. Қызанақ, бұршақ, қарбыз, грейпфрут, жалпы, кез келген жеміс-жидек пен көкөніс темекіден келер қауіпті төмендетеді. Оларда қан айналымын жақсартатын және темекі түтінінің зиянды заттарына антидот саналатын каротиноид ликопин бар. Егер компанияның бүкіл мерекесі мен той, туған күндері тізімдеп шығатын болсаңыз, онда 365 күн торт пен шампан ішіп жүруге мүмкіндік туады. Ол үшін алпауыт компанияға жұмысқа тұрып алу қажет.  Егер сіз осы жұмысыңызға еш қызығушылықсыз қарайтын болсаңыз, онда бірден тастап кетіңіз. Сіз текке уақыт жұмсап жүрсіз.  Қызды таң-тамаша қалдырудың ең жеңіл жолы: оған өзіңіздің көп сөйлейтініңізді және осы сәтте мүлдем сөйлей алмай қалғаныңызды айтыңыз. Шынайы шыққаны өз алдына, қошемет саналады.    
