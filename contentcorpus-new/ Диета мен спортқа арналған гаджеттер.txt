 Өз дене бітіміне бейжай қарамайтын арулар дұрыс тамақтану рационын ұстанып, спорттық жаттығулар жайлы да ұмытпайды. Ал осы істерде оларға көмекке заманауи гаджеттер келе алады.  Ақылды шанышқылар  Тамақты барынша азырақ жеп, асқазанға ауыртпашылық түсірмеу үшін мамандармен талай айла ойлап табылды. Диеталарды былай қойып, тамақтанатын тәрелкелер мен қасық-шанышқыларды қарастырайық. Қазірде көптеген батыс жұлдыздары балаларға арналған кішкентай тәрелкелер мен кішкентай қасықтарды қолданып тамақтанады екен. Немесе үлкен тәрелкеге тамақтың кішкене ғана мөлшерін салып, осылайша миды алдайды (тәрелке үлкен, демек тою керекпін деп ойлайды). Ал техниканың дамуы бұл мәселеге өзінің шешімін ұсынып отыр.  шанышқыларындағы арнайы индикатор сіз артық тамақтанғанда белгі береді. Естеріңізге сала кетсек, тамаққа тойдым деген белгі асқазаннан миға дейін 20 минутта ғана жетеді. Ал осы уақытта артық жеп қоюымыз әбден мүмкін. Ақылды шанышқы сіздің тамақтанып отырған уақытты, мөлшерді, әр жұтым арасындағы уақытты есептей отырып, тамақтануды қашан аяқтау керектігі жайлы шешім жасайды екен. Сондай-ақ, бұл шанышқылар қарапайым шанышқыға қарағанда ауырлау келеді, соның арқасында тамақтану жылдамдығы азаяды.  Интеллектуалды бөтелке  Спортқа берілген жансыз ба? Ендеше жаттығулар кезінде дұрыс мөлшерде су ішу өте маңызды екендігін білетін боларсыз? атты интеллектуалды бөтелке сізге ос сұрақта көмекке келеді. Ол ағзаңыздағы су мөлшерін есептеп, күні бойы, жаттығулар кезінде қанша су ішкеніңізді санап жүреді. Нәтижелердің барлығы сандық мини экранда көрсетіледі.  Сандық секіртпе   сандық секіртпесі секірулерді өзі санап, кішігірім дисплейінде шығарып отырады. Секіртпе ең көп дегенде 999-ға дейін санай алады. Енді қанша рет секіргеніңізді санап, оған артық күш құртып, деміңізді бұзбауға болады. Бала сияқты секіріп, одан ләззат алып, жаттығыңыз. Айтпақшы, бұл секіртпенің балаларға арналған түрі де бар. Мына жерде секіру жаттығуларының пайдасы жайлы біле аласыз.  Дене массасының индексін өлшейтін таразы   Сіздің таразыңыз тек килограммдарды ғана өлшей ме? Жаңа заманның таразылары  сияқты дене массасының индексін өлшей алады. Сондай-ақ, ол бірден денеңіздегі май үлесін көрсетеді. Ал смартфонға арналған арнайы қосымша арқылы нәтижелер онлайн түрде өңделіп, салмақ өзгеруінің графиктерін тұрғызып береді.  Жүгіруге арналған көзәйнектер   атты гаджет үлкен күміс түсті көзәйнектер сияқты көрінеді. Алайда оның линзалары арнайы тұманда көре алатындай жасалынған. Соның көмегімен сіз кез келген ауа-райы кезінде сүйікті ісіңізден бас тартпайсыз.   Жүгіруге арналған қолшам  Жүгіру жаттығуларын жасайтын жандарға арналған тағы да бір гаджет. Кішкентай жарықтандырғыш диодты қолшам (фонарь) кез келген бас киім, қалпақтың үстіне қыстырыла алады.  жарықтандырғышы сондай-ақ велосипед, ролик айдайтын жандарға пайдалы бола алады.  Кафф құлаққаптары  Кафф тек құлақты сәндейтін бұйым ғана емес, сонымен қатар құлаққаптардың заманауи түрі.  құлақшындары белсенді өмір сүретін жандар үшін өте пайдалы аксессуар болады. Құлаққаптар түрлі түстерде шығарылады.  Плеер не телефонды салуға арналған белбеу  Күнделікті спортпен шұғылданатын адам жаттығулар кезінде телефон не плеерін қай жеріне саларын білмей қалады. Қалтадан түсіп кетеді немесе қолға бөгет жасайды. Сізге көмекке қолға тағылатын чехол-белбеу келеді. белбеуін қолыңызға, шынтақтан жоғары жерге байлап, телефоныңызды салып қойыңыз.   Дайындаған: Сания Аринова  
