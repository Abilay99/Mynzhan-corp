20 наурыз күні "Qazaqstan" Ұлттық арнасы Алматы қаласында жаңа тележоба "Тар заман" тарихи сериалының тұсауын кесті.  Сериал 2018 жылы 22 ақпанда жарыққа шыққан "Тар заман" тарихи драмасының кеңейтілген нұсқасы, әрі "Qazaqstan" Ұлттық арнасының телевизиялық жобасы ретінде түсірілген. Тұсаукесер көрсетілімге ақын-жазушылар, тарихшы ғалымдар, белгілі қоғам қайраткерлері мен белсенді жастар қатысып, сериал режиссері Мұрат Бидосов пен Ұлттық арна директоры Ерлан Карин сериалдың түсірілу барысы мен дайындығы жөнінде біраз түсінік берді.      Телеарнаның ресми мәлімдемесі бойынша сериалда Алашорда үкіметін құру барысындағы тартысты пікірлер мен екі топқа бөлінген Алаш зиялылары арасындағы саяси қарым-қатынас, сатқындық, мүдделер қақтығысы да көрсетіледі. Ақпан революциясы мен Қазан революциясы арасындағы Омбы мен Семейдегі оқиғалар, Алаш әскерінің құрылуы, Сталиннің Әлиханды Мәскеуге алдыруы, абақтыдағы тергеу істері қамтылады. Әлиханның Смағұл Садуақасов қайтыс болғандағы күйзелісі, Ахмет Байтұрсынұлымен сыйластық пен достығы көрініс табады. Қазақ даласының Ақпан төңкерісін қалай қабылдап, Қазан төңкерісінен кейін неге екіге бөлінгені негізгі оқиғаға арқау болады. Сериалдың желісін жасауға Берік Әбдіғалиұлы, Тұрсын Жұртбай сынды бірқатар ғылыми кеңесшілер қатысып, негізгі сценарийді Сержан Зекерұлы жазып шыққан. Тарихи туынды 40 минуттық 12 сериядан тұрады. Режиссер Мұрат Бидосовтың мәлімдеуінше сериал түрлі аймақта түсірілген. Негізгі түсірілімдер Алматы, Жамбыл, Павлодар облыстарында өткен.  "Тар заман" телесериалына 200-ден аса актер, оның ішінде 37 тарихи тұлға қатысқан. Рөлдерді Балтабай Сейтмамыт, Дулыға Ақмолда, Жалғас Толғанбай, Тұрсын Құралиев, Медғат Өмірәлиев, Кенен Ақүрпеков, Мәмбет Қожалиев, Олжас Абай, Наргиз Алтайбай, Ұлан Болатбек, Жұлдызбек Жұманбай, Дархан Сүлейменов сынды кино және театр актерлері сомдайды. Режиссер Мұрат Бидосов:  Тұсаукесер көрсетілімінде "Тар заман" саундтрегі де қойылды. Телесериал композиторы Ұшқын Жамалбек саундтрек әнін жазса, сөзін сценарий авторы Сержан Зекерұлы жазған.   Саундтрек орындаушыларының бірі әрі сериал актері Олжас Абай сериалдағы рөлі жөнінде былай деді:   "Тар заман" телехикаясы 26 наурыздан бастап "Qazaqstan" Ұлттық арнасында дүйсенбі-жұма аралығында сағат 21:45-те көрсетіледі. 
