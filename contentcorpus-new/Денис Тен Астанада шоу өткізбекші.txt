Мәнерлеп сырғанаудан 2013 Әлем біріншілігінің күміс жүлдегері Денис Тен 25 мамыр күні елордамыз Астана қаласындағы «Алау» мұзайдынында шоу өткізбекші. Кештің аты «Денис Тен және оның достары» деп аталады. Кешке мәнерлеп сырғанаудан әлемге танымал спортшылар қатысады деп отыр. Vesti.kz спорт порталының айтуынша, бүгінде бұл шараға Стефан Ламбьель, Бриан Жубер, Ирина Слуцкая және Каролина Костнер сынды танымал мәнерлеп сырғанаушылар қатысуға дайын екендігін мақұлдаған.  «», - деді Тен өзінің Twitter әлеуметтік парақшасында.  Ұйымдастырушылардың айтуынша, шоу барысында мұзайдынға экстремальды мәнерлеп сырғанаушылар, сонымен қатар Қазақстанның эстрада жұлдыздары келеді. Шоудың билеттері  жуық арада түседі. Бағасы мың теңге мен төрт мың теңгенің арасында болады екен. Айта кетейік, Денис Тен Әлем чемпионатынан келгеннен соң, отандық баспасөздерге берген сұхбатында 24 мамыр күні Алматы қаласында да шоу өткіземін деген болатын. Дегенмен, бұл туралы спортшы және оның командасы әлі де ешқандай ақпарат таратқан жоқ.    
