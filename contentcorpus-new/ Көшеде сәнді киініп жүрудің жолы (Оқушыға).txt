 Қазақ жастарының көшедегі киім үлгісі қалыптаспаған деуге толық негіз бар. Оның себебі бір ғана мысалмен түсіндіріледі. Мәселен, сіз достарыңызбен кездесуге барып, олардың қалай, қандай стильде киініп келгенін байқаңыз. Бірі спорттық күртеше, ал бір жейде мен пиджак киген, тағы бірі футболкамен-ақ сәнін келтірген. Үш бөлек жағдайда киілетін киім үлгілері сіздің бір ғана кездесуіңізде көрінді. Осыдан-ақ, шешім шығара беруге әбден болатындай.   Бозбалалық жаста көшеге шығарда қандай киім киерін білмейтіндер көп. Мәселен, спорттық киім немесе костюм көше жағдайында қолапайсыз көрінетінін мойындайық. Спорттық киімді көшеге киіп жүретіндер көбінде спортшылар немесе балалар. Ал костюмді тек арнайы жерлерге ғана киіп баруға болады, сонымен қатар көшеде костюм киетіндер тек жасы келген қариялар. Ал дәл сіздің ортаңызда, дос-жарандарыңыздың ортасында қандай сән барын анықтап білу мүмкін емес. Бірақ кейбір заңдылықтарды білсеңіз, әр күні сәнді болып көрінетініңізге сеніміміз мол. Әрқашан талғамыңызды «ұмыт қалдырмаңыз». Әр жағдайда өз пікіріңізге сүйеніп отырыңыз. Кейде ата-анамыз таңдап берген киімді киюге мәжбүр боламыз, бірақ қандай киім болмасын, оны жарастырып кию өз қолымызда. Сонымен қатар, жастайыңыздан сәнді киінуге, трендтен қалмауғы тырысыңыз.    Дайындаған: Ардақ Құлтай  
