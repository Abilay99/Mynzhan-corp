Өмірдегі жетістігің, мақсатқа жету мен отбасыңды асырау, барлығы-барлығы еңбек арқылы келеді. Баланы кішкентайынан еңбекке баулудың да пайдасы зор. Атам қазақ еңбек жайлы жас жеткіншекке әр кез айтып отырған, құлағына сіңірген. Мұны тілдік қорымыздағы мақал-мәтел мен тәмсілдерден де аңғаруға болады. Бүгін шығыс ғұламалары еңбек жайлы айтып кеткен ой орамдарының бірсыпырасын тізіп шықпақпыз. Олай болса, оқи отырыңыздар. Еңбек ізсіз қалмайды  Бос жүрме,  Босқа жүгірме  Есік баққанша - нәсіп бақ.  Істі дер кезінде орында: кешіккен іс оңбайды.  Егілмей - өнбес, тілемей – болмас.  Бүгінгі істі ертеңге қалдырғанның ісі бітпейді  Әр істі өз мезгілінде істеу керек, мезгілімен істелмеген іс құнтсыз.  Бейнет көрмеген зейнет көрмейді  Дем алу (тынығу) үшін еңбек етіп алу керек.  He істесең де ықтият бол  Жүріп кетсең - жетерсің,  Тұрып қалсаң - тынарсың  Ерте тұрып, кеш жат - ұйқың қанады,  Ерте тұрған ердің бағы жанады.  
