Қала әкімшілігі "Жібек жолы" станциясына тегін қоғамдық Wi-Fi желісін орнатты. Бұл туралы әкім орынбасары Ерлан Әукенов фейсбук-парақшасында хабарлады. Wi-Fi әзірге тек бір станцияда бар, қалған сегіз станцияға 2019 жыл барысында орнатылмақ. Орнатылу уақыты мынадай: • Алмалы станциясы – мамыр айы;• Райымбек батыр – маусым;• Абай – шілде;• Байқоңыр, М.Әуезов театры – тамыз;• Алатау – қыркүйек;• Сайран, Мәскеу – қазан. Интернетке қосылу үшін, Almaty Metro Free Wi-Fi желісіне кіріп, бастау парақшасында қосылуды растап, деректерді толтырып, хабарламаны күту керек. Кодты енгізіп, интернетті игілігіңізге пайдалана берсеңіз болады.  "Қала тұрғындарына идея үшін, "Транстелеком" компаниясына жылдам жұмыс үшін алғыс айтамын" – деп аяқтады жазбасын Ерлан Әукенов. 
