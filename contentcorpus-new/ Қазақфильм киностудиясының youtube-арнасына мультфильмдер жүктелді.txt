 "Қазақфильм" киностудиясының youtube желісіндегі ресми арнасына тәуелсіздік жылдары жарыққа шыққан мультфильмдер жүктелді.  "Қазақфильм" киностудиясы барлық қазақстандықтарды Халықаралық анимация күнімен құттықтайды. Бұл мереке үлкенге де, кішіге де ортақ, өйткені бала кезден сүйіп тамашалайтын мультфильмдер адам мінез-құлқының қалыптасуына әсер ететіні баршаға мәлім. Бүгінде отандық анимацияның сапасы мен жеткен жетістіктері де қуантарлық. Мысалы, жақында ғана Германияда өткен 24-ші Халықаралық балалар мен жасөспірімдерге арналған Schlingel фестивалінде «Мұзбалақ» толықметражды анимациялық фильмі сыншылардың жоғары бағасын алып, «Үздік анимациялық фильм» жүлдесіне ие болды.    -   деді «Қазақфильм» киностудиясының президенті Арман Әсенов.   Сонымен қатар, киностудия басшысы осы жылдың соңына дейін бүгінгі қазақ анимациясына арналған пошта маркаларының жарыққа шығатынын айтты. Бұл маркаларда Ш.Айманов атындағы «Қазақфильм» киностудиясының «Анимациялық кино» шығармашылық бірлестігінде түсірілген мультфильмдердің («Қошқар мен теке», «Мақтаншақ қыз», «Ер Төстік және Айдаһар») кадрлары бейнеленетін болады.   Айта кетсек, ҚР Мәдениет және спорт министрлігі тапсырысы бойынша Ш.Айманов атындағы «Қазақфильм» АҚ-ның тәуелсіздік жылдары жарыққа шығарған бірнеше анимациялық фильмдерді «Қазақфильм» киностудиясының youtube желісіндегі ресми арнасынан көруге болады. Анимациялық фильмдердің тізімі: Одан бөлек, «Қазақфильм» киностудиясы қазақ киносының алтын қорына енген фильмдерді, оның ішінде қазақ киносының классигі Шәкен Айманов түсірген барлық фильмдерді өзінің youtube желісіндегі ресми арнасына жүктеуді жоспарлап отырғанын айта кеткен жөн.    
