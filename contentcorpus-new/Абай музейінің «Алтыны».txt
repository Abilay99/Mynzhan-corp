Абайдың «Жидебай-Бөрілі» мемлекеттік тарихи-мәдени және әдеби-мемориалдық қорық-мұражайы Ұлттық бизнес-рейтингінің қаржы-экономикалық нарықтық саралауының нәтижесінде Қазақстанның музей саласындағы мекемелерінің үздік ондығына еніп, «Алтын» рейтингісіне ие болды. Осыған дейін ұлы ақын музейі 2013 жылдың қорытындысы бойынша «Сала көшбасшысы» атанып, Ұлттық бизнес-рейтингінің арнайы сертификаты және естелік медалімен марапатталған болатын. Бұл марапат музей коллективін Абай Құнанбайұлының бірегей мұрасын сақтау мен насихаттау ісінде жаңа жетістіктерге ынталандырады. Абайдың мемлекеттік қорық-мұражайының баспасөз қызметі   
