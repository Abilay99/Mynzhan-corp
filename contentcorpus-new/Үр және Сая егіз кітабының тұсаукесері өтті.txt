Жуырда жас ақын, "Ұлан" газетінің тілшісі Аслан Тілегенов пен оның аяулы жары, марқұм Гүлзат Нарытбектің "twinbook" форматындағы "Үр" және "Сая" кітабы жарық көрді деп оқырмандардан сүйінші сұраған едік. Кеше ғана сол кітаптың Әл-Фараби кітапханасында тұсаукесері өтті. Су жаңа кітаптың тұсауын қазақтың белгілі ақындары Есенғали Раушанов пен Аманхан Әлімұлы кесті. Осынау тұсаукесердің болатыныны естіп, сонау Шым қаладан Гүлзаттың анасы Жұпар апай, сондай-ақ әдебиеттегі аға буын мен орта буын өкілдері, Асланның әріптестері, "Ұлан" газетінің жас тілшілері және бір топ студент қатысты.    "Балдырған" журналыынң бас редакторы Дүйсен Мүсірәлі мен жазушы Серік Нұғыман ағалары құтты болсын айтып, Асланға ақ жол тіледі.    
