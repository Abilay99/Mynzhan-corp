 1. Жүз жыл бұрын дүкен мен баға көрсеткішінде штрих-код болмаған. Аларман алғысы келген затын нұсқау арқылы білдірген, ал сатушы тауардың бағасын заттың көлеміне қарай анықтаған. 2. Штрих-кодты 1949 жылы университет аспиранты Дрексел Бернард Сильвер ойлап тапты. Оның айтуынша, оған мұндай ой Морзе азбукасынан туыпты. Дрексел өз сөзінде:  деп айтқан. Бірақ оның технологиясын өнеркәсіп деңгейінде қолдану 1960 жылдары компьютер пайда болғаннан кейін мүмкін болады. 3. Бірінші штрих-код пішіні доңғалақ тәріздес болды. Ұзынша келген сызықтар ол кезде штрих-код нүктелерінің сыртынан қоршап тұрды. Бұл санау барысында сатушыға құралмен қиындық тумас үшін әдейі ойластырылған. 4. Ең алғаш рет шрих-код арқылы сатып алынған өнім 1974 жылы 26 маусымда сатылды. Аларман Wrigley JucyFruit деп аталатын сағыз сатып алған. Қазіргі таңда сағыз Смитсон мұражайында сақтаулы тұр. 5. Штрих-код дизайны міндетті түрде ақ-қара түсті болуы шарт емес. Кей дизайнерлер штрих-кодтың келбетін түрлі нақышқа келтіріп әсемдейді. Штрих-код дизайнын өзгерту барысында оның сенімділігі ескеріледі. Оған тіпті «Barcode art», яғни штрих-код өнері деген атау берілген.  6. Әлемде сан алуан штрих-код түрлері бар. Бірақ оларды негізгі екі бөлікке бөліп қарастыруға болады: бір өлшемді және екі өлшемді. Бір өлшемді штрих-код бізге үйреншікті жуан және жіңішке сызықтан тұрады. Екі өлшемді штрих-код нүктеден жасалған матрицалардан тұрады. Олар белгілі бір жүйеге сүйеніп рет-ретімен орналасады. Екі өлшемді штрих-кодты сканер арқылы өткізгенде біраз қиындық туындайды. Оның артықшылығы 3х Кбайтқа дейін ақпарат сақтай алады. 7. Штрих-код түрлі-түсті болып та келетінін айттық. Microsoft компаниясы Microsoft Tag стандартын ойлап тапты. Ол жерде ақпарат түрлі-түсті штрих-кодта сақталады. Егер сіз суреттегі нүктелерді қағаз бетіне түсіретін болсаңыз, ол белгілі бір мәлімет туралы айтып бере алады.  Оқи отырыңыз:  Barcode деген не? Керекті мәліметтерді есте сақтау әдістері Түпнұсқа әтірді көшірмесінен қалай ажыратамыз? Фирмалық әтірді жасанды көшірмесінен ажырату жолдары Дайындаған: Нұрбол Нұрмаханұлы  
