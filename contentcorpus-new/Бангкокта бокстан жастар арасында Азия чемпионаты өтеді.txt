1-8 шілде аралығында бокстан Тайланд елінің астанасы Бангкокта жастар арасында Азия чемпионаты өтеді. Бұл жарысқа жас буыннан құралған Қазақстан жастар құрамасы да қатысады. Бангкоктағы жастар додасына 29 елден 160-қа жуық боксшы қатысады деп күтілуде. Бұл соңғы екі Азия чемпионатынан жоғарғы көрсеткіш. 2014 жылы 16 елден 96 боксшы қатысса, 2016 жылы Павлодарда өткен Азия чемпионатына 18 мемлекеттен 113 жас боксшы қатысқан болатын. Осы жылғы қатысушылар саны рекордтық көрсеткіш болмақ. Жарысқа Қазақстан, Үндістан, Ирак, Қытай мен Өзбекстан құрамалары толық құрамда қатысатын болады. Сондай-ақ Иордания, Непал, Палестина және Тайпей құрамалары сапында да қатысатын боксшылар саны артқан. Одан өзге Йемен, Катар және Ливан құрамалары алғаш рет қатыспақ. Бокстан жастар арасында Азия чемпионатына қатысатын Қазақстан ұлттық құрамасы: 49 кг: Тимур Қабдешев 52 кг: Айбек Досанов 56 кг: Бахтияр Смағұлов 60 кг: Саматәлі Төлтаев64 кг: Санатәлі Төлтаев69 кг: Ермахан Жақпеков75 кг: Аят Маржықпаев81 кг: Эльдияр Қамшыбеков91 кг: Данил Семёнов+91 кг: Нұрдәулет Ұланұлы 
