Дариға Назарбаеваның өкілеттігі тоқтатылды, — деп хабарлайды Tengrinews.kz тілшісі Ақорда сайтына сілтеме жасап. "Мемлекет басшысының Жарлығымен Қазақстан Республикасы Парламенті Сенатының депутаты Дариға Нұрсұлтанқызы Назарбаеваның өкілеттігі тоқтатылды", — делінген Жарлықта. Дариға Назарбаева Сенат төрағасы болып 2019 жылдың 20 наурызда сайланған еді.  Дариға Назарбаева 1963 жылы 7 мамырда Қарағанды облысының Теміртау қаласында дүниеге келген. 1980-1983 жылдары М.В.Ломоносов атындағы ММУ тарих факультетінде оқыды. 1983-1985 жылдары С.М.Кирова ҚазМУ тарих факультетінің студенті. 1985-1987 жылдары М.В.Ломоносов атындағы ММУ тарих факультетінің тағлымдамадан өтуші-зерттеушісі. 1987-1990 жылдары М.В.Ломоносов атындағы ММУ аспиранты болған. 2015 жылғы 11 қыркүйек 2016 жылғы 13 қыркүйек аралығында — Қазақстан Республикасы премьер Министрінің орынбасары қызметінде болған. Ал 2016 жылғы 13 қыркүйек 2019 жылғы 20 наурыз аралығында — Қазақстан Республикасы Парламенті Сенатының депутаты, Халықаралық қатынастар, қорғаныс және қауіпсіздік жөніндегі тұрақты комитетінің төрағасы болды.  2019 жылғы 20 наурыздан бастап Қазақстан Республикасы Парламенті Сенатының Төрағасы. 2019 жылғы 2 қыркүйектен бастап Қазақстан Республикасы Парламенті Сенатының Төрағасы болып қайта сайланған. 
