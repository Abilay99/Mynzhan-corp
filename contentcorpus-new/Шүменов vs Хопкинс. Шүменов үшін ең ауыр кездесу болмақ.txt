Жартылай ауыр салмақтағы WBA тұжырымы бойынша әлем чемпионы, 30 жасар қазақстандық боксшы Бейбіт Шүменов пен 49 жасар америкалық Бернард Хопкинстің кездесетінін осыған дейін хабарлаған болатынбыз. Бейбіт Шүменов болса бұл кездесуді өз мансабындағы ең ауыры болады деп болжам жасап отыр.   Бұл жекпе-жек 19 сәуір күні Вашингтонда өтетіні белгілі. Осыған дейін бұл бокс кеші Нью-Йорктің Бруклин ауданында орналасқан 19 мыңдық Barclays Center аренада өтеді деп айтылған болатын.   Шүменовтің сөзінше, Хопкинс бокс тарихындағы ең атақты чемпиондардың бірі, сондай-ақ ол осыған дейін оның деңгейіндегі боксшымен кездеспеген. -дейді қазақстандық боксшы. Сондай-ақ Шүменов Вашингтонда ешқашан болмағанын, ал қазіргі кезде тек Хопкинске қарсы кездесуге қызу дайындалып жатқанын да айта кетті-деп хабарлайды қазақстандық боксшының сөзіне сілтеме жасаған The Ring порталы. Естеріңізге сала кетсек, Шүменов соңғы кездесуінде словак Тамаш Ковачты үшінші раундта техникалық нокаутпен ұтқан болатын. Ал Хопкинс болса, 26 қазанда неміс Каро Муратты ұпай санымен ұтып, IBF тұжырымы бойынша әлем чемпионы деген атағын қорғап қала алды.   Дайындаған: Болат Қосмағамбет    
