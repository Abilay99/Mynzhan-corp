Қазақ хандығының 550 жылдығы аясында қазақтың даңқты қолбасшыларының бірі, 12 рулы керейдің шеруші руының ұраны болған Байтайлақ батырды еске алуға арналған көлемді шара өтпек.  Жоспарланған шаралар аясында 27 қыркүйекте Шығыс Қазақстан обылысы Жарма ауданы Қалба тауы баурайында батырдың кесенесі орнатылып, ас беріліп, құран оқытылады. 29 қыркүйек күні Астанада Байтайлақ батырға арналған ғылыми-практикалық конференция өтеді және шетелден келген қазақ өнерпаздарының қатысуымен көлемді концерт өтеді деп жоспарлануда. Сондай-ақ, осындай шаралар Алматы қаласында да жалғасын табатын болады. Қытайда тұратын белгілі ғалым, қоғам қайраткері Қадыс Жанәбілұлының бастамасымен өткелі отырған еске алу шаралары Қытайдан және Моңғолиядан келген белсенді қазақ азаматтарының күшімен атқарылмақ. -  – дейді ұйымдастырушылар алқасының мүшесі Амантай Әлханұлы.  
