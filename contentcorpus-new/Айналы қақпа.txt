 Біздің міндетіміз сізді әлемнің айшықты дүниелерімен таныстыру. Мәселен, жақында ғана неміс жұрты ойлап тапқан айнадан жасалынған қақпа. Бар әлемнің өнерін меңгеріп алған немістер енді айнадан қақпа жасауды қолға алып жатыр. Алайда, аталған қақпа неміс сияқты жұрттарға ғана қолайлы болып шықты. Олай деп айтуымыздың себебі, қақпаны ойлап тапқан неміс өнертапқыштары осы бір көздің жауын алатын дүниені өте ұқыпты ұстау керектігін ескертеді. Себебі, сәл ғана кінәраттың өзі қомақты қаржыға сатып алған құндылығыңыздың астан-кестеңін шығаруы мүмкін. Есесіне . Және қай уақытта болмасын, қақпа сізге көтеріңкі көңіл-күй мен жарасымды ән сыйлайтын болады. Жалғыз ғана қорқыныш болып отырғаны, қақпаның тез кірлейтіні және дақ көтере алмайтын қасиеті. Оған қоса көзді қарықтыра беретіндігі. Әйтпесе, жұтынып тұрған қақпаны иелену қанша ақшаңызды шашсаңыз да, босқа кетпейді. Әрі көре алмайтын ағайынның көзі де өтпейді...   
