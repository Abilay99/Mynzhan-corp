5 шілде күні ақтөбелік тұрғындар 500 дәрігердің қабылдауында болып, қан қысымдарын өлшеткен еді. Дәрігерлер 1 сағаттың ішінде 4 мыңнан астам адамның қан қысымын өлшеген. Дәл осы оқиға бүгін ресми түрде расталып, Гиннестің рекордтар кітабына енді. Ақтөбе қаласындағы Денсаулық саябағына жиналған халыққа дәрігерлер қан қысымын өлшеуден бөлек, денсаулығына байланысты қажетті кеңес берген.  Дәрігердің қабылдауына кезекке тұрған адамдар куәліктерін тіркетіп, арнайы реттік нөмір арқылы қан қысымдарын өлшетті. Бүгінде Гиннестің рекордтар кітабына енген оқиғаны 80 бақылаушы қадағалап, бейнекамераға түсірген. ,- деп хабарлады облыстық денсаулық сақтау басқармасының басшысы Әсет Қалиев. Қан қысымын өлшеу рекорды, осыған дейін 2015 жылы Үндістанда орнатылған еді. Бұл кезде үндістандық дәрігерлер 3600 адамға қызмет көрсеткен. 
