 Байқау қыркүйектің 29-ы мен қазанның 8-і аралығында өтетін Израильдің Хайфа қаласындағы 28-Халықаралық кинофестиваль аясында өтетін болады. Бұл кинофестиваль израильдік қана емес, шетелдік кино өнерінің майталмандарының басын қосады. «Filmmakers of Tomorrow – Fedeora» халықаралық байқауына қатысатын фильмдерге Еуропа мен Орта теңіз жағалауындағы мемлекеттерден келген киносыншылар өз бағасын береді. Фестиваль аясында 300-ге жуық жаңа кино туындылар көрсетіледі. Оның ішінде жетпіс кино израильдік кино шеберлерінің өнімі болып табылады. Фестиваль ашылған күні синема-кафелер де өз жұмыстарын бастап, келген қонақтар назарына Чарли Чаплин, Бастер Китон, Жак Тати т.с.с комедиялық әртістер түскен кинофильмдер ұсынылады.  Дәрежан Өмірбаев бұл туындысын Торонто, Мәскеу, Канн қалаларында өткен халықаралық кинофестивальдерге қатысып, көрермендердің де көңілінен шығып, киносыншылардың оң бағасын алған. «Студент» фильмінің дүниежүзілік көрсетілім құқығын Германияның Media Luna New Films сатып алған.   
