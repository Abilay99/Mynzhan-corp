 Бір нәрсені жатқа меңгеру өте қиын, алайда ойлап, ұғымдардың ойша моделін құрастыру одан да қиын. Көп оқушы сабақтың мағынасын түсінбесе де, оны жаттап алып айтуды жөн көреді. Бастауыш сыныпта үйге берілетін тапсырма аз  болғандықтан жаттауға ыңғайлы. Осының арқасында күнделік бестік бағаға толады. Ал мұны көрген ата-анамыз қатты қуанады... Қиналу үрдісі кешірек басталады... (Алмас). Тарих керек, керек емес деп дауласпай-ақ қояйық. Біздің қолымыздан келмейтіннің барлығы керек емес секілді көрінеді. Бірақ дәл қазір ең бастысы хат жолдаған Алмасқа көмектесу. Ал талдықорғандық Даниярдың басындағы жағдай көп оқушыда кездесетін шығар:  - дейді Данияр. Оған жадын жаттықтырудың қажеті жоқ, тек табандылық танытып әр сөйлемді түсініп оқып, бала кезіндегі қателігін түзетсе болғаны. Оқушылар материалды жаттап алсам, кітаптағы мәтіннен ауытқымай, дұрыс айтып шығамын деп ойлайды. Алайда бұл үлкен қателік. Біз жаттауға ұмтылған сайын әңгіменің мазмұнын жеткізе алмаймыз. Мысалы, кино, телехикая туралы айтқан кезде не істейміз? Біз тыңдушыға детальды немесе сөзбе-сөз жеткізбейміз ғой. Сөзбе-сөз диктофон да айтып бере алады. Ал адам оқиғаның негізгі бөлігін есте сақтап, оны келесі адамға жеткізу қасиетіне ие. Мазмұндама айтқан кезде де әңгімеге немесе материалға жаңа өмір бергендей боламыз, әрі бұған аз күш жұмсалады. Ал Алмас пен Даниярға қалай көмектесетініміз туралы алдағы материалдардан оқи аласыздар. Ал Сіз ше? Оларға қалай көмектесер едіңіз? Құрметті оқушы! Егер мектеп тақырыбына қатысты өзіңізді мазалап жүрген сұрақтар болса, бізге хат жолдауларыңызға болады. Біз мамандардан кеңес алып, барынша көмектесуге тырысамыз. Дайындаған: Қарлыға Бүйенбай  
