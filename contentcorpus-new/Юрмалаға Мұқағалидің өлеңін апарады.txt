Шілденің 23-і күні Латвияның Юрмала қаласында жас орындаушылардың дәстүрлі «Новая волна» халықаралық байқауы басталады. Онда Қазақстанның атынан әнші ADAM бақ сынап, Мұқағалидің сөзіне жазылған әнді орындайды. Еліміздегі көрермендер үшін байқауды оңаша трансляциялау құқығын иеленген «Жетінші арна» өкілдерінің хабарлауынша, 23-28 шілде аралығында өтетін ХІІ халықаралық байқауға дүниежүзі бойынша 15 орындаушы қатысқалы отыр. «Дзинтари» концерттік залындағы үш күн ішінде сайыскерлер әлемдік туындыларды, өз елінің хиттері мен жаңа авторлық әндерін орындайды. Байқаудың еліміздегі іріктеу сынында жолдаманы жас әнші ADAM жеңіп алған болатын. Ол этнорок және джаз стилінде өнер көрсетеді. «», - дейді әншінің продюсері Динара Адам. Қазақстандықтар үш күн бойы өз сайыскерінің өнерін қадағалап, оған жанкүйер бола алады.  Жолдаған: Болатбек Мұхтаров 
