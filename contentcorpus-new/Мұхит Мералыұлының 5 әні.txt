Өнернама тарихында өзіндік суреткерлік болмысымен есімін таңбалаған сирек таланттың бірі сал Мұхит еді. Шандоз ән шебері, халық психологиясының білгірі Мұхит Мералыұлы қашанда дыбыстар жүйесін әр қырынан құбылта құруымен тыңдаушысын эстетикалық-эмоционалдық көңіл-күйде қалдырып отырған. Мәтінде бейнеленген ойлау формаларының сезімдік әсерін әуен арқылы арттырып, күшін өсіре түскен. Бұған оның қай шығармасы да толық дәлел. Бүгін назарларыңызға Мұхиттың "Айнамкөз", "Ақиіс", "Бейнем", "Демалыс", "Алуаш" атты әндерін ұсынамыз.       
