Елбасы Нұрсұлтан Назарбаев "Рухани жаңғыру" бағдарламалық мақаласында: "Біздің әлеуметтік және гуманитарлық біліміміз ұзақ жылдар бойы бір ғана ілімнің аясында шектеліп, дүниеге бір ғана көзқараспен қарауға мәжбүр болдық. Әлемнің үздік 100 оқулығының қазақ тілінде шығуы 5-6 жылдан кейін-ақ жемісін бере бастайды. Сол себепті, уақыт ұттырмай, ең заманауи, таңдаулы үлгілерді алып, олардың қазақ тіліндегі аудармасын жасауымыз керек. Бұл – мемлекеттің міндеті", - деп қазақ тіліне 100 оқулықтың тәржімалануына нақты тапсырмалар берген еді.   Осыдан соң  Ұлттық аударма бюросы құрылып, білікті мамандар жұмысқа жұмылдырылды. 102 кітап таңдап алынды.  Осы уақыт аралығында қазақ тіліндегі жаңа 48 еңбек оқырмандарға жол тартты. Соның бірі философия бағыты бойынша Энтони Кеннидің философия тарихына негізделген, 4 бөлімнен тұратын "Батыс философиясының тарихы" шығармасы қазақ тіліне аударылды. Біз бүгін соның бірінші бөлімі – "Антика философиясына" тоқталмақпыз. Аталған кітапты  Н.Т.Базарбай, А.С.Аяпбекова, А.А.Рыскиева сынды азаматтар мен азаматшалар аударды. Оқулықтың жауапты редакторлары – философия ғылымдарының кандидаты Ә. Құранбек және белгілі публицист, журналист Сәкен Сыбанбай. Сэр Энтони Кеннидің бұл кітабындағы әңгіме өзегі Пифагор мен Фалестен басталып, философия алауын христиан ғасырына табыстаған қасиетті Аугустинмен аяқталады. Тарихи баянның тақырыптық арқауы философияда туындаған сауалдарды келесі екі мыңжылдыққа мұра етіп кеткен жөне әр кезеңдегідей дәл бүгін де ықпалы бәсеңсімеген екі үлкен тұлға – Платон мен Аристотельге негізделген.  Жалпы антикалық философия алғашқы қауымдық құрылыстың орнына құл иеленушілік құрылыс келген дәуірде өмірге келген ғылым. Ежелгі философтар табиғатты, сыртқы дүниені тануға, түсіндіруге ұмтылды. Сондықтан оларды "физиктер" деп атаған. Олар "әлем қарай жаратылды?", "бірінші не пайда болды?" деген сынды сұрақтар төңірегінде ізденіп, өз жауаптарын, пікірлерін алға тартқан.  Антикалық философия даму кезеңнің 3 сатысынан өткен. Олар: "Сократқа дейінгі кезеңдік философия (б.д.д. 7-6 ғ.ғ.). Классикалық кезең (б.д.д. 4ғ.). Платон мен Аристотель философиялық еңбектерімен ерекшеленеді. Римдік-эллиндік кезең (б.д.д 3ғ. соңы мен б.д. 3ғ. басы)" деп аталды. Қазақ тіліне аударылған "Антика философиясының" маңызы туралы белгілі мамандардың пікірін сұрап білген едік: Сәкен Сыбанбай. ©kazpravda.kz Сәкен Сыбанбай: "Энтони Кенни шығармасының ерекшелігі"   Дидар Амантай, жазушы: "Философия бастауы"             Айта кетейік, осы уақытқа дейін 100 кітап жобасы аясында  философия, әлеуметтану, психология, дипломатия, дінтану, лингвистика, семиотика, педагогика, интернет психологиясы, мәдениеттану, антропология, журналистика, экономика, менеджмент, маркетинг, кәсіпкерлік, халықаралық құқық салалары бойынша ЖОО студенттеріне арналған 48 оқулық аударылған. 
