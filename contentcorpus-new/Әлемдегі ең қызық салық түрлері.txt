Біз өмір сүріп отырған әлем түрлі қызық пен мәселелерден тұрады. Ол сонысымен қызық әрі қауіпті. Дегенмен «әр елдің салты басқа, иттері қара қасқа» демекші, әлемде тіпті салық түрлеріне де байланысты қызықтар бар. Байлық үшін салық. Франция Франция елінің Ата заңына сәйкес кімде-кім 1 млн. евродан артық қаржы тапса ол мемлекетке міндетті түрде салық төлейтін болады. Естеріңізге салайық, осы салықтан қашу үшін белгілі актер Жерар Депарьде Ресей елінің азаматтығын алған болатын. Әлемдегі ең жаман салық. Пәкістан Аталған салық адамзат тарихындағы ең жауыз әрі жаман салық болып тіркелген. Оған себеп билік жыл сайын салық ретінде адамның басын талап етіп отырған. Еврей болғаныңыз үшін салық төлейсіз. Ежелгі Рим Ежелгі Рим жерінде келбетіңіз еврей халқына келетін болса міндетті түрде салық төлейсіз. Ауаға да салық бар. Византия Ақылға қонымсыз болса да бұл шындық. Себебі Византия билігі халыққа бұл салықты түсіндіру жұмыстарын былай жүргізген: «ауа әркімге тәуелді. Әркімнің жеке ауасы бар. Сондықтан ауаны ластамау үшін салық төлеу керек» деп шешкен. Күлкілі болса да бұл салық бар. Торғайлар үшін салынған салық. Германия 16 ғасырда немістің Вюртемберг қаласында үлкен дау туды. Халық арасында торғайлардың кесірінен ұйықтай алмай жүрген жұрт оларды қыру туралы көтеріліске шығады. Ал билік мұны пайдаланып, әрбір өлтірген торғай үшін сол қаланың халқына салық төлеткен. Терезе үшін салық. Голландия, Ұлыбритания Аталған елдерде орта ғасыр шенінде осындай салық салынған. Үйіңіздің терезесі үлкен әрі көп болған сайын сізге салық мөлшері көп түсіп отырған. Сондықтан екі елдің халқы 1850 жылдарға дейін үйлерін терезесіз салып келген. Сағат үшін салынған салық. Ұлыбритания Ұлыбритания елінде 1797 жылы осындай салық түрі пайда болды. Аталған салық бір жылдан кейін алынып тасталған. Темекі шегетіндерге арналған салық түрі. Венгрия Бұл салық әлі де жалғасын тауып келеді. Әрбір темекі шегетін адам әрбір темекінің бір-бір данасы үшін салық төлейді. Көлеңкеге де салық бар. Италия Адамды мазақ қылатын бұл салық түрі Италияда 1993 жылдары салынған. Яғни дүкен алдындағы немесе түрлі сөрелердегі тұрған заттардан жерге көлеңке түссе, көлеңкенің түсу бағытына қарай салық төлейтін болғансыз. Күн үшін салық төлеу. Испания Испанияның демалуға арналған жағалауларында осындай салық түрі бар. Бұл әсіресе Ресейден демалуға келетін шет ел азаматтарына бағытталып жасалған салық түрі. Олар әрбір күні күнге қыздырынғаны үшін салық төлейтін болған. Бейбітшілік үшін салық төлеу. Гвинея Бұл салық түрлі әлі де бар. Яғни халық жыл сайын елде соғыс болмағаны үшін билікке салық төлеп отырады. 
