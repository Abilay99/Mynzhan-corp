 Америкадағы оқу жылы шамамен 170-186 күнге созылады. Балалар аптасына 5 күн оқиды. Күніне 5-6 сағат мектеп қабырғасында болады. Сабақ сағат 8.30-да басталып, 15.30-да аяқталады. Ережеге сәйкес, оқу жылы бірнеше семестрге бөлінеді.  АҚШ-ның білім жүйесіне төмендегілер кіреді: - мектепке дейінгі білім беру мекемесінде 3-5 жас аралығындағы балалар оқиды; - бастауыш мектепте (1-5 сыныптар) 6-11 жас аралығындағы балалар оқиды; - орта білім беретін мектепте (6–8 сыныптар) 11-13 жас аралығындағы балалар білім алады; - жоғарғы мектепте (9–12 сынып) 14-17 жас аралығындағы балалар оқиды.  Орта мектептер әртүрлі болады: - академиялық; - кәсіби; - көп салалы. 9 сыныптан бастап көп салалы мектепте түрлі бөлім болады. Олардың ішінде ең көп таралғандары: - академиялық; - жалпылама; - ақылы; - өндірістік; - ауыл шаруашылығы. ЖОО-ға түсуге лайық білімді академиялық бөлім береді.  9-оқу жылында барлық оқушы тест тапсырады. Осы тестінің көмегімен олардың білім коэффициенті анықталады. Қортындысы 90-нан төмен болатын оқушылардың академиялық кәсіпті практикалық курспен алмастырғандары жөн.  Кәсіби мамандықтар оқушыны аты айтып тұрғандай кәсіби салаға дайындайды. Ал өндірістік мамандықтарда оқушылар уақыттарының тең жартысын шеберханада немесе көлікжайда өткізеді.  
