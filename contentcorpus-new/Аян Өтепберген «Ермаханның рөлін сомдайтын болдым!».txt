Құрметті оқырман, жас актер Аян Өтепбергенмен сұхбаттасуды жөн көрдік. Өзінің жаңалықтарымен, шығармашылығымен бөлісе отырып, қызықты сұхбат жасады.   - Халыққа ой тастау, көкейдегі сөзді айту біз үшін әлі де ертерек деп ойлаймын. Бір фильм - бір өнер емес, өнер ұшы-қиыры жоқ теңіз. Біз соған енді ғана кіріктік. Ал жалпы халықтың алдына шығып, түрлі баспасөзге сұхбаттар, пікірлер беру үлкен жауапкершілікті талап етеді. Әрине, журналистер көптеп келеді. Жауап бергенде ойыңдағы жәй ғана салмақсыз дүниені айта салмау керек сияқты. Егер жақсы сөйлесең, оқырмандарыңның ішінде ең болмағанда бір адам жақсы жағына түзелетін шығар.  - Бірден айтайын, қызым жоқ. Басым бос. Бірақ қазірден бастап үйлену жайында біраз ойланатыным да бар. Шын айтсам, келер 5-6 жылдың еншісіндегі мәселе деп ойлаймын. Қазірде енді ойымыздың бәрі білімде, шығармашлықта болып жүр ғой.  - Заман солай ғой. Бір-ақ жақтан айтып, жақсы не жаман деп айта алмас едім. Мәселен, өзім керектінің барлығын интернет бетінен тауып аламын. Мәдени жаңалықтарды оқып отыратын әдетім бар. Бастысы адам өзіне шектеу қоя білуі керек.  - Менің ойымша, кез келген актер ең бірінші кезекте театрдан бастауы керек. Театрдан рухани азық алуға болады. Осы мамандықтың жілігін шағып, майын ішкен ұстаздарды көріп өсесің, бұл ең дұрысы. Сондықтан, өзім оқуды бітірген соң, театрдан бастасам деген ойым бар.  - Енді құпиямды ашайын. Мен фильмде Олимпиада чемпионы Ермахан Ибраимовтың рөлін сомдайтын болдым. Фильмнің режисері Ермек Шахмет. Ол Талдықорған облысының жас режисері. Оның ұсынысына Асылхан екеуміз бірден-ақ келістік. Себебі ойы бізге шынымен ұнады. Қазақтың атақты боксшыларының рөлін сомдау кез келген актердің бағына бұйыра бермейтіні рас. Қазірде Ермахан ағамның адамгершілік болмысын зерттеу үстіндемін. Бұл кісінің әзілдері де қызық. Бірде жас кезінде орыс тілінде сөйлей алмаймын деп жүрген ағама біреу «Ты левша?» десе, «Нет, я Ермахан!» деген екен. Қызығы қызық. Сол секілді детальдарын алып, достарының ол туралы пікірлерін біліп, образ жасау үстіндеміз. Оның көркем образын жасауға тырысып жатырмыз. Фильм түсірілімі наурыз айында басталады.  Әңгімелескен: Ардақ Құлтай  
