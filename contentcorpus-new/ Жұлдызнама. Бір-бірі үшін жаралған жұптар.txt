 Жұлдызнама жайлы айтқанда жұрттың пікірі екіге жарылады. Біреулер сенгісі келеді, біреулер мүлде қарсы, енді біреулер үшін тіпті маңызды емес. Астролог мамандар адамдардың бір-бірімен тіл табысуы, араласуы мен отбасы болуы жұлдызнамаға да байланысты деп айтады. Қазақта "бір-біріне жұлдызы қарсы" деген сөз де бар. "Жұлдызы жарасқан жұптар" деп те айтып жатамыз. Жуырда аустралиялық астролог Келли Фокс жұлдызнама белгілерінің айрықша тізімін жариялады. Ол бұл еңбегінде бір-бірімен тіл табысып, бақытты жанұя болатын белгілерді атап шыққан. Оларды бір-бірі үшін жаралған жұптар деп те атапты. Ендеше қандай белгілер? Тоқты мен Мерген жұлдызнамасындағы жандар бір-бірі үшін жаралғандар қатарында. Тез тіл табысып, бірінің ойын бірі алып кете алатындай дәрежеде. Сондай-ақ, шаян мен сарышаян белгілері де берік қарым-қатынаста бола алады, әрі романтиканы жақсы көреді. - Шаян мен сарышаян белгілері бүкіл өмірлерін бір-бірінің көзіне қарап өткізе алады, - дейді астролог. Тауешкі мен Бикеш белгілері де өте жарасымды жұп бола алады екен. "Бикештер – махаббат сезімі жолында бәріне мән беретін талғампаз жандар, ал сабырлы тауешкілер мұны толықтыра алады"  - дейді маман. Егіздер мен Суқұйғыш, Шаян мен Балықтар, Таразы мен Егіздер, Бикеш пен Торпақ, Арыстан мен Мергендер арасындағы қарым-қатынастар да берік болады екен. 
