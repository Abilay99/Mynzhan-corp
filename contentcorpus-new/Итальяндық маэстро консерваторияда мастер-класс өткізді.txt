Абай атындағы қазақ мемлекеттік академиялық опера және балет театрында «Казкоммерцбанк» АҚ қолдауымен өтіп жатқан ІІІ Халықаралық опера және балет өнерінің фестиваліне арнайы шақырылған  дайындық пен қойылымдардан тыс уақытта Құрманғазы атындағы Қазақ Ұлттық Консерваторияға ат басын бұрып, екі күн қатарынан жас өнерпаздарға  өткізді.   Консерватория студенттері мен ұстаздарының алдына шыққан Марко Балдери өз сөзін таныстырудан бастады. «Ерекше құрмет көрсетіп, мені дәріс өткізуге шақырған консерватория басшылығына алғыс айтамын. Ал, енді болашақ опера жұлдыздарын тыңдауға дайынмын» деді маэстро.  Консерватория студенттері кезекпен Пуччини, Верди сияқты өнер тарландарының операларынан үзінді орындады. Маэстро Балдери жас өнерпаздардың орындауындағы партияларды тыңдап болған соң, әрқайсысымен жеке-жеке жұмыс жасай бастады. «Өкінішке орай, сіздер итальян тілін жетік меңгерген жоқсыздар. Соның салдарынан кейбір сөздерді дұрыс айтпай, мағынасын білмей жатырсыздар. Ал мағынасын терең түсінбей жатып, образға кіре алмайсыздар. Есесіне өз кейіпкерлеріңіздің бар болмысын ашып, оның жан-дүниесін көрсете алмайсыздар. Сондықтан да тіл білімін тереңдете түскендеріңіз абзал. Ал ән орындау шеберлігін жоғары бағалаймын. Кең тынысты дауыстарыңыз бар. Оны көрсете білдіңіздер. Өнерлеріңізді ары қарай шыңдай түсіңіздер. Менің айтқан ақыл-кеңестерім сіздерге үлкен септігін тигізеді деген үміттемін» деп Марко Балдери дәрістерді қорытындылады. Дайындаған: Ғазиза Ұзақ 
