 Сымбаттылықты сүйетін адам фитнес, дене жаттығулары секілді жеңіл спорт түрлерін де жақсы көреді. Тіпті, қарапайым жұмыс уақытында да сымбаттылығына мән береді. Олай болса, сымбатты дене бітімін қалыптастыруға бастайтын 10 қадаммен сіз де сымбаттылар қатарына қосылыңыз. 1-қадамКеңсе орындықтарынан бас тартыңыз. Оның орнына жұмсақ немесе арқалығы жоқ орындыққа отырыңыз. 2-қадамФитнеске арналған шағын құрал-саймандарды (гантель, степпер) кеңсе шкафына салып қойыңыз. 3-қадамҰялы телеофныңызға немесе үстел сағатына оятқыш не таймер қойыңыз. Олар жұмыс арасында бой жазып, серігу керектігін есіңізге салып тұрады. Үзіліс 15 минуттан 30 минутқа дейін созылуы керек. 4-қадамЖаяу жүріңіз. Күніне 10 мың қадам жасауға тырысыңыз, бұл өте маңызды. 5-қадамЭлектронды поштаңызды тексеруге белгілі бір уақытты арнап қойыңыз. Күніне 3-4 рет қарауға тырысыңыз, жаңалықтан да құр қалуға болмайды. 6-қадамҰялы телефонмен сөйлескен кезде не жұмыстан қол босай қалған уақытта орындықтан тұрып жүріңіз. 7-қадамЖұмыс компьютеріңізді биік үстелге қойған дұрыс. Тұрып та жұмыс жасап көрген жөн. 8-қадамЖұмыс барысында кітап оқып отырсаңыз, телефонмен сөйлессеңіз, шағын гантель көтеріп отырыңыз. Егер кеңседе гантель көтерген біртүрлі көрінсе, гантельді суға толы 0,5 литрлік екі бөтелке алмастырыңыз. 9-қадамЖүріп жүрген кезде, жұмыста отырған кезде әуендерді құлаққап арқылы тыңдап отырыңыз. Музыка – орындалып жатқан істі тездетеді. 10-қадамӨзіңізбен бірге кроссовка немесе жеңіл, ыңғайлы аяқ киім ала жүріңіз. Дүкенге, асханаға барар жолда сол аяқ киіміңізді киіп, жүгіріп қайтсаңыз да артық етпейді. 
