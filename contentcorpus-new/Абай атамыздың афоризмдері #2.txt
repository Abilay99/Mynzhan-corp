Ақыл - жан қуаты. Пайда мен залалды - ақыл айырады. Адам баласының ең жаманы - талапсыз.  Қайратсыз, қорқақ кісі - мақтаншақ келеді. Жинақылықтың түбі - кеніш.  Уайым-қайғының ішіне кіріп алып, шығар есігін таба алмай қамалып қалу - антұрғандық. Адам баласы жылап туды, кейіп өледі. Қулық саумақ, көз сүзіп, тіленіп адам саумақ - өнерсіз иттің ісі. Әуелі - құдайға сиынып, екінші - өз қайратыңа сүйеніп, еңбек қылсаң, қара жер де құр тастамайды.  Бірлік малға сатылса, антұрғандықтың басы – осы.  Хайуан білмейді - білемін деп таласпайды да. Көкіректе сәуле болмаса - көңілде сенім болмайды. Өмірдің алды - үміт, арты - өкініш.  Малға достың мұңы жоқ малдан басқа. Екі көңіл арасы - жылшылық жер.  Үш-ақ нәрсе адамның қасиеті: ыстық қайрат, нұрлы ақыл, жылы жүрек. Жүрек - теңіз, қызықтың бәрі - асыл тас. Распенен таласпа.  Пайда, мақтан, әуесқой - шайтан ісі. Имансыздың сыртын қанша жусаң да, іші оңбайды.  Мақтан қума, керек қу. Көптің аузын күзетіп, күн көре алмайсың. Адамзат - бүгін адам, ертең - топырақ.  Адамды сүй, Алланың хикметін сүй. Қайғысыздың бәрі - асау. Қолдан келмес іске ұмтыл - азат басың болсын құл.  Әннің де естісі бар, есері бар. Өмірдің алды - ыстық, арты - суық. Қарекет қыл - пайдасы көпке тисін.  Өлең - сөздің патшасы. Татулықтан артық жолдас жоқ.  Адасқанның алды - жөн, арты - соқпақ.  Жастықта көкірек - зор, уайым - жоқ.   Жастықта бір күлгенің - бір қаралық. Махаббат - өмір көркі. Кекшіл болма - көпшіл бол. Шын жүрек - бір жүрек. Кейбіреулер сөзді жүрегімен тыңдамайды, құлағымен қармайды. Дұшпаныңа әділ бол. Қазақтың өзге жұрттан сөзі ұзын.  Тұрлаусыздың қолынан түк келмейді. Майданға түспей - бәйге алма. Тәуекелсіз, талапсыз мал табылмас. Өмір жолы - тар соқпақ. Көрік - тәңір дәулеті. Өткен өмір - көрген түс. Күлкінің ерні кезермес. Түзде мырзаң - үйде сырдаң.  Тағдыр көрмей қоймайды бұққанменен.  Кейбіреу құр тілмен мал жиғысы келеді.  
