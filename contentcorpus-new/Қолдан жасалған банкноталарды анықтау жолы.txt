Бүгін, 28 шілде – ҚР Ұлттық банкі номиналы 10 000 теңгелік банкнотын айналымға енгізген күні. Соған орай massaget.kz қолдан жасалған банкноталарды анықтау жолдарымен таныстырмақ. Банкноталардың бет жағындағы орталық бөлігінде "Астана-Бәйтерек" монументі – қазіргі заманғы қазақстандық сәулеттің, конструкторлық және инженерлік ойдың жетістігі, тәуелсіз Қазақстанның даму нышаны орналастырылған. Банкнотаның ортасында түрлі-түсті жолақтарда Қазақстан Республикасының мемлекеттік әнұраны ноталарының фрагменттері бейнеленген, оларда номиналдың сандық белгісі жазылған. "Бәйтерек" ескерткішінің сол жағында бір түспен Қазақстан Республикасының мемлекеттік елтаңбасы салынған. Оң жақ жоғарғы бөлігінде – мемлекеттік жалаудың бейнесі. Банкнотаның төменгі бөлігінде сенімді, шынайылықты және әділеттілікті білдіретін классикалық геральдикада ашық алақан бейнеленген. Номиналы 200 және 500 теңгелік банкноталарда номиналдың мемлекеттік тілдегі әріптік белгілеуі оң жақ төменгі бұрышында тігінен, номиналы  1000, 2000, 5000 және 10000 теңгелік банкноталарда төменде сол жақта орналасқан. 200 және 500 теңгелік номиналдардағы "ҚАЗАҚСТАН ҰЛТТЫҚ БАНКІ" деген жазу мемлекеттік елтаңбаның астына, ал 1000, 2000, 5000 және 10000 теңгелік номиналдарда тігінен төменде оң жақта орналастырылған.   Сонымен, қолдан жасалған банкноталар мен заңды банкноталарды мына белгілері арқылы тануға болады. Банкноталарда мынадай қорғаныш элементтері пайдаланылған:   Дайындаған: Ардақ Құлтай Материалды дайындауда ҚР Ұлттық банкі деректері пайдаланылды  
