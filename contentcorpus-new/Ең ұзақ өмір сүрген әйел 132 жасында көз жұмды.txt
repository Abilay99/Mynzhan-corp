 Айта кететін болсақ, Антиса 1880 жылдың 8 шілдесінде II Александрдың билік құрып тұрған тұсында дүниеге келген екен. Одан бергісі төңкеріс, екі дүниежүзілік соғыс, Кеңес одағының ыдырауын өз көзімен көрген жан иесі өмірінің соңғы күніне дейін ес пен айтар ақылынан алжаспапты. Тіпті, дүниеден озарынан бірнеше күн бұрын неменелеріне компьютер үйретіңдер деп қолқа салыпты. Ағайын-туыстың айтуы бойынша, еңбекқор әйел 1965 жылға дейін ауыл шаруашылығында еңбек атқарған. Сексен жастың сеңгіріне келгенде зейнетке шығыпты. Және грузиялық зейнеткер Гиннестің рекордтар кітабына енген егде жаста бала туған әйел болып та саналады. Алдыңғы екі баласынын өлімінен соң алпыс жасында дүниеге бала әкелген. Қазіргі таңда ең ұзақ жасаушы әйелдің ұлы 73 жаста. Сонымен қоса грузиялық кемпірдің артында 10 немере, 12 шөбере мен 6 немене қалыпты.   
