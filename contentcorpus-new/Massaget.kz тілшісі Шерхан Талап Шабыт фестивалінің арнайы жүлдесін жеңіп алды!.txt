Шығармашыл жастардың «Шабыт» халықаралық фестивалі өз мәресіне жетті. Осы жылдың 3 қарашасы күні XVII Халықаралық «Шабыт» шығармашыл жастар фестивалінің «Үздік әдеби шығарма» аталымы бойынша байқау басталған болатын. Астана қаласы әкімдігі Астана қаласы мәдениет басқармасының, «Әдебиет порталы» Интернет-жобасының ұйымдастыруымен өткізілген байқауға 150 ақын талап білдіргенімен, қазылар алқасының талқылауынан тек 100 ақын ғана суырылып шықты. Жүзден жүйрік шыққан 50 ақын екінші кезеңге өткізіліп, үздік елу ақынның ішінен суырылып алға шыққан жеңімпаз ақындардың есімдері анықталды.  
