Қазіргі кезде саябақта, не табиғат аясында серуендеп жүріп, жерде жатқан қоқыс қалдығын кездестіріп қалу ғажап дүние емес. Иә, адам аяғы басқан жерге өзінің осындай ізін қалдырып кетпесе болмайтындай. Тасталған қоқыстың ішінде түрлі тұрмыстық заттар бар. Әрине, жұрт оларды көтеріп, қоқыс жәшігіне жеткізуге ерінеді, жиіркенеді. Дегенмен солай істесе, қоршаған ортаға зор пайдасын тигізетінін көпшілік біле бермейді. Бірі ол мәселе жайында бас қатырмайды, енді бірі өзгелерге сілтейді, үшіншілері бұл заттар сол жерде жатып шіріп кетеді деп ойлайды. Үшіншілердің ойы дұрыс. Алайда, олардың шіруіне неше күн, тіпті, неше жыл, ғасыр керек? Бүгінгі тақырып осы жайында. Ендеше түрлі тұрмыстық қалдықтардың ыдырап, жерге сіңуі қанша уақытты талап ететінін сандар айтып берсін. Қоқыс түрлері мен олардың түбегейлі шіру уақыты: Жануарлардың тезегі - 10 күнге дейінТамақ қалдықтары – 10 күннен 1 айға дейін (жазғы күндері 1-2 апта)Қағаз сүлгі – 2-3 аптаБанан қабығы – 3-4 аптаҚағаз пакет – 1 айБұтақ, жапырақтар – 1 айдан 1 маусымға дейінГазет қағазы – 1 айдан 1 маусымға дейінАлма қалдығы – 2 айАпельсин қабығы – 6 айКартон қорабы – 1 жылға дейінЖіп – 1-1,5 жыл (қалыңдығына байланысты)Қағаз – 2 жылТабиғи матадан тігілген заттап – 2-3 жылЖүн нәски – 1-5 жылСүт қорабы – 5 жылЖуан бұтақтар – 10 жылға дейінАғаш тақтайлар – 10 жылға дейінТемір арматура – 10 жылға дейінТемір құтылар – 10 жылға дейінТемекі тұқылы – 10-12 жылТемір – бірнеше он жыл (1 мм тереңдікке 10-20 жыл керек)Синтетикалық мата, былғары етік – 40 жылға дейінПенопласт стақан – 50 жылҚаңылтыр құты – 90 жылға дейінФольга – 100 жылға дейінБетон, кірпіш сынығы – 100 жылға дейінАвто аккумулятор –  100 жылға дейінМеталл бұйымдар – 100 жыл немесе одан да көпЭлектр батареясы – 100 жылға дейінРезеңке қаптар – 100 жылдан астамПластик бөтелкелер – 100 жылдан астамПолиэтилен қабық (пленка) – 200 жылБір реттік жөргек – 500 жылАлюмин құтылар – 500 жылӘйнек – 1000 жылдан астам Көріп тұрғанымыздай, қалдықтардың жерге сіңіп жоқ болып кетуі үшін ұзақ жылдар керек екен. Бұл заттар жатқан күйі шіріп кетсе, әрине, түк емес қой. Ең өкініштісі, тұрмыстық қалдықтардың қоршаған ортаға тигізетін теріс әсерінде болып тұр. Ол жөнінде келесі материалымызда айта жатармыз. 
