 Айта кететін болсақ, аталған кездесу ақынның туған күніне орай өтейін деп отыр. Өзіндік ерекшелігі бар, тұнған сезім мен жүрек тебіренісі арқылы өлең жазып, өлеңді махаббат деп түсінетін ақынның мерекесіне дос-жарандары мен сыйлы қонақтар келеді. Естеріңізге салсақ, Бауыржан Қарағызұлы 1982 жылы 17 қазанда Баян-Өлгей аймағында дүниеге келген. Ақын, халықаралық, республикалық, облыстық, қалалық әдеби конкурстардың бірнеше мәрте жеңімпазы. Халықаралық «Шабыт» шығармашыл жастар фестивалінің лауреаты және Гран-При жүлдесінің иегері. (2006-2008 ж.) «Әлемге әйгілі – Астана» атты жыр мүшәйрасының Гран–При жүлдесінің иегері. (2010 ж.) Сейдолла Бәйтереков атындағы арнайы сыйлықтың иегері (2010ж.) «Жұмбақтасқа жауған күз», «Өң.Мен.Түс.» атты жыр-кітаптарының авторы.    
