 Қазіргі уақытта әрбір үйде бір ноутбуктен бар. Кеңсе жұмысында ноуттсыз істеуді елестете алмаймыз. Ноутбуктың ұзақ жұмыс істеуі үшін мына ережелерді есте сақтаңыз. 1. Ноутбукты көрпе не жұмсақ жиһаздың үстіне қойып қолдану. Көлемінің кіші болғанына қарамастан ноутбук тез қызып кетеді. 2. Ұқыпсыз ұстау. Сөмкеніңізге салып жүргенде қатты шайқамауға тырысыңыз. Өйткені қатқыл диск (HDD) қатты қозғалыстан оңай сынады. 3. Уақытылы жөндеу орнына қаратпау. Сенімді серігіңіз ұзақ уақыт сыр бермей, бұзылымастан істегеніне қарамастан оны аракідік мамандарға тексертіп тұрған жөн. 4. Ноутбукты дисплейінен тартып көтеру. Ашық тұрған ноутты жақын жерге апару үшін кейде дисплейінен көтере саламыз. Алайда мұның қауіпті екенін, дисплейдің сезімтал әрі қымбат агрегат екенін көбіміз түсінбейміз.  5. Тазалау. Ноутбугыңызы ұзақ уақыт бойы тазалатпасаңыз оның өнімділігі азайып, жылдамдығы нашарлай түседі. Сол себепті уақытылы ішін шаң-тозаңнан, артық қоқыстан тазалатып тұрған жөн. 
