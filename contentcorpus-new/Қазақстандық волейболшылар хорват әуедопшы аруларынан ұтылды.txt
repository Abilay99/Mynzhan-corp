 Бірінші кезеңді (партия) жерлестеріміз аса сәтті бастай қоймады. Қонақтар сәт сайын алға озумен болды. Нәтижесінде шәкірттері 22:25 есебімен есе жіберді. Екінші кезеңде қазақстандық әуедопшы арулардың жеңіске жетуіне мол мүмкіндік болды. 4 ұпайға озып тұрып, сылбырлық танытып алды. Қорғанысты көбіне естен шығарумен ойнаған Қазақстан құрамасы тағы да бірінші кезеңдегідей есеппен ұтылып қалды. Аса тартысқа толы болған үшінші кезеңде де хорваттықтар жеңіске жетуге таяу болды. Бірақ, жанкүйерлер алдында намысқа тырысқан қазақстандық волейболшылар 27:25 есебімен жеңіске жетті. Ал төртінші кезеңді қарсыластар аса жоғары қарқынмен бастап, 20:25 есебімен жеңіске бастар жолды таба білді.  Автор: Өмірбек Сансызбай  
