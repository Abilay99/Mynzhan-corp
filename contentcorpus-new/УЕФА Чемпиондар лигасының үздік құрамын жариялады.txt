Еуропалық футбол қауымдастықтары одағы (УЕФА) 2015/2016 жылғы маусымдағы Чемпиондар лигасының ең үздік ойыншыларын анықтады. Ең үздік құрамға 18 футболшы енген. Маусымның үздік ойыншыларын УЕФА-ның Алекс Фергюсон, Саво Милошевич, Дэвид Мойес және Мирча Луческу бастаған сарапшылар тобы анықтаған. Үздіктер қатарына финалға шыққан мадридтік «Реал» мен «Атлетикодан» алты-алты футболшыдан енген. Каталондық «Барселонадан» - 3, мюнхендік «Бавариядан» - 2, париждік «ПСЖ»-дан Тиаго Сильва ғана үздік деп танылып отыр. Маусымның үздік құрамы: Қақпашылар- Ян Облак («Атлетико»), Мануэль Нойер («Бавария»); Қорғаушылар: Диего Годин, Хуанфран (екеуі де - «Атлетико»), Тиаго Силва («ПСЖ»), Серхио Рамос, Марсело (екеуі де - «Реал»); Жартылай қорғаушылар: Габи, Коке (екеуі де- «Атлетико»), Андрес Иньеста («Барселона»), Тони Кроос, Лука Модрич (екеуі де - «Реал»); Шабуылшылар: Антуан Гризманн («Атлетико»), Луис Суарес, Лионель Месси (екеуі де - «Барселона»), Роберт Левандовский («Бавария»), Криштиану Роналду, Гарет Бейл (екеуі де - «Реал»). 
