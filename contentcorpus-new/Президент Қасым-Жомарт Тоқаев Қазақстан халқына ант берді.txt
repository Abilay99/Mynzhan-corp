Нұр-Сұлтан қаласындағы Тәуелсіздік сарайында президент сайлауында жеңіске жеткен Қасым-Жомарт Тоқаевты ұлықтау рәсімі өтті. Заңға сәйкес, Мемлекет басшысы Конституцияға қолын қойып, Қазақстан халқына ант берді.          Ант беру рәсімінен кейiн Қазақстан Республикасының Мемлекеттiк Гимнi орындалды. Сонымен қатар, Орталық сайлау комиссиясының төрағасы Мемлекет басшысына Қазақстан Республикасы Президентiнiң куәлiгiн тапсырды. Осы сәттен бастап Президент Қасым-Жомарт Тоқаев өз қызметіне ресми түрде кіріседі. Еске салайық, 9 маусымда Қазақстанда Президент сайлауы өтті. Сайлау қорытындысы бойынша, Қасым-Жомарт Кемелұлы Тоқаев 70,76 пайыз дауыспен жеңіске жетті. Бұл 6 миллион 504 мың 54 дауыс. 
