Мен жуырда АҚШ-та өткен Дейв Шульц атындағы жарыстан оралдым. Ол жарыста күмісті олжаладым. Финалда Лондон Олимпиадасында жеңілген Юхан Эуренмен белдестім. Бұл жолы мен өзімді жеңілдім деп санамаймын. Олимпиададағы белдесуден біраз сабақ алдым. Жанкүйерлер барлығын көрді ғой. Бірақ, төрешілер маған жеңісті бермеді. Дегенмен ол үшін күйініп отырғаным жоқ. Алда әлі талай жаттығулар жасау керекпін. Бәлкім, сол кезде швед қарсыласымды айқын жеңермін,   - Жыл енді басталып келе жатыр. Сондықтан да мен АҚШ жеріне физикалық күшім енді-енді қалыпқа келе бастағанда жол тартып кеттім. Біз Олимпиададан кейін біраз демалдық. Бірақ мен дұрыстап демалдым деп айта алмаймын. Өйткені, жарақатым болды. Соны емдетіп жүрдім. Жыл басындағы оқу-жаттығу жиындарында тек физикалық күшімді қалыпқа  келтіру үшін ғана дайындалдым. Бапкерлер мені спортзалға кіргізбеді. Бозкілемге тек Америка жеріндегі жаттығуларда ғана шықтым. Кілемге шығып, қарсыласпен алысуды әбден сағынып қалыппын.    - Білесіз бе, мен қарсыластарымды ыңғайлы немесе ыңғайсыз деп бөлмеймін. Жеребе кіммен жолықтырады, сонымен белдесемін. Әр елдің балуандарымен белдескенде өзіңнің әлсіз тұстарың мен өзіңнің «көзіріңді» анықтап аласың. Сол арқылы келесі белдесулерге де дайындық жүргізетін боласың.   Менің өзге спортшылардан айырмашылығым жоқ десе де болады. Сондықтан да менің де бос уақытым бола бермейді. Өзің айтып өткендей, оқу-жаттығу жиындарымен шет елге көп шығып кетеміз. Ол бітсе, жарыс басталады. Міне, осылай спортшының күні өте береді. Жарыстан кейін бір, екі күн ғана демалуға рұқсат аламыз. Ол уақыт үйге барып-қайтуға да жетпей қалады. Анамды кейде ұзақ уақыт көрмейтін кездер болады. Бірақ, амал қанша, спорттың аты спорт! Жақсылап дайындалмасаң, нәтиже көрсете алмайсың.   - Енді ғана өзімнің бабыма келіп жатырмын. Сондықтан да жақын арада үлкен спорттан кететін ойым жоқ. Ия, талантты балуандар өсіп келе жатқанынан да хабарым бар. Бірақ, елімізде аса ауыр салмақта бірінші нөмір менде ғой. Егер менің артымнан өсіп келе жатқан жігіттер мені бозкілемде тізе бүктірсе, орнымды беремін. Бірақ, қайталап айтамын, жақын арада үлкен спорттан кетпеймін!    
