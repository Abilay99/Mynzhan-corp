 Туу көрсеткіші жоғары елдердің әл-ауқаты да жоғары болу керек. Алайда әлемнің көптеген елдерінде жастар көп, бірақ олардың өмір сүру деңгейі төмен. Біріншіден, бұл Африка құрлығында орналасқан кейбір мемлекеттерге қатысты — онда жастардың ең көп саны тұрады, өйткені халықтың көбеюі жедел қарқынмен жүруде. Африка: ең жас халқы бар елдер Соңғы жылдары Африканың бірқатар елдері айтарлықтай қарқынмен дамып келе жатқанына қарамастан, Еуропа және Америкамен салыстырғанда өмір сүру деңгейі мен экономикалық даму жағынан айтарлықтай артта қалып отыр. Бұл өте үлкен алшақтық, оны жоюға бірнеше онжылдықтар қажет. Бұл жағдай проблемаға айналуда: жастардың жақсы өмірге ұмтылуы қауіпті тұрақсыздықты тудырады. Балалардың туылуына саналы көзқарастың болмауы, сапасыз білім беру жүйесі, жастардың көп бөлігімен үйлескен арзан жұмыс күшіне негізделген экономиканың салдарынан халық саны тез өсуде. Бұған көңілі толмайтын жастардың көбі, негізінен Батыс Еуропадан жақсы өмір іздеуге бел буады. Статистикаға сәйкес әлемдегі ең жас халқы бар мемлекеттерге мыналар кіреді: 1. Нигер  Нигерде 15 жасқа дейінгі балалар 23 миллионнан астам азаматы бар Батыс Африкадағы ең үлкен мемелекеттің жартысын құрайды. 2. Мали  Бұл Африка елінің халқы шамамен 20 миллион адамды құрайды, олардың 48 пайызы 5 жасқа дейінгі балалар. Сонымен қатар, Мали — жаңа туған нәрестелер арасындағы өлім-жітім деңгейі жоғары мемлекеттердің бірі (10 баланың 1-і). 3. Уганда  2013 жылдан бастап Уганда халқының саны 10 миллион адамға көбейді. Бүгінде бұл 44 миллион, 15 жасқа дейінгі балалар 47 пайызды құрайды. 4. Чад  Чад — Орталық Африкадағы ел. Оның халқы шамамен 16 миллион адамды құрайды, олардың 47 пайызы 15 жасқа дейінгі балалар: әр әйелдің орташа есеппен 7 баласы бар. Бірақ Чад әлі де ең кедей елдердің бірі. 5. Ангола 15 жасқа дейінгі балалардың үлесі 47 пайызды құрайды, ал халық саны 32 миллионға жетеді. Бұл елде сәбилердің өлімі өте жоғары: өмірдің бірінші жылында 1000 баланың 178-і қайтыс болады. 6. Сомали Сомали халқы жыл сайын 3 пайызға өсіп келеді. Туу коэффициенті бір әйелге 6,26 және әлемде төртінші орында. Қазіргі уақытта елдің халқы 15 миллион адамды құрайды, оның 46 пайызы 15 жасқа дейінгі балалар. 7. Конго Демократиялық Республикасы  Бұл Африкадағы аумағы бойынша екінші үлкен ел және халық саны бойынша 11-орында — онда 88 миллион адам тұрады, 15 жасқа дейінгі балалардың үлесі 46 пайызды құрайды. Керімсал Жұбатқанов тарих ғылымдарының кандидаты bilim-all.kz 
