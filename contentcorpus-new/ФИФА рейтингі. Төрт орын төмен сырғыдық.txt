Сәрсенбі күні ФИФА ұлттық құрамалардың рейтингін жариялады. Көш басында келе жатқан Испания мен Германия ұлттық құрамалары өз орнын сақтап қалса, Колумбия аяқдопшылары 4 саты жоғарылап, алғашқы үштікке енді. Конфедерация кубогын жеңіп алған бразилиялықтар 13 саты жоғарыласа, Орталық Африка Республикасы 30 сатыға төмендеп, 89-орынға бір-ақ сырғыды. Бұл рейтингтің үздік көрсеткішін Сенегал құрамасы көрсетіп отыр. Олар бірден 30 саты жоғарылап, 74-ші орынға табан тіреген.  Сонымен қатар Армения, Бельгия, Австрия, Кабо-Верде, Шотландия, Гвинея, Мальта ұлттық құрамаларының жағдайы жоғары көрсеткішке көтерілген. Ал Қазақстан ұлттық құрамасы болса, рейтингте төрт саты төмен сырғып, 150-орынға жайғасты. Естеріңізде болса, өткен айда ұлттық құрамамыз 146-орыннан көрінген болатын.  Алғашқы ондыққан енген ұлттық құрамалар тізімі: 1. Испания — 1532 ұпай2. Германия — 1273 ұпай3. Колумбия — 1206 ұпай4. Аргентина — 1204 ұпай5. Нидерланды — 1180 ұпай6. Италия — 1142 ұпай7. Португалия — 1099 ұпай8. Хорватия — 1098 ұпай9. Бразилия — 1095 ұпай10. Бельгия — 1079 ұпай сурет:nashfootball.kz  Дайындаған: Өмірбек Сансызбай 
