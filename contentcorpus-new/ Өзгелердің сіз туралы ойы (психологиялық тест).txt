 Психологиялық тесттер адамға өзін өзі жақсырақ танып, ішкі әлеміне терең бойлауына көмектеседі. Бүгінгі берілген тест арқылы өзіңізді сырттай бақылап, өзгелер сіз туралы не ойлайтынын біліңіз. Үш суреттің қайсысын таңдайсыз? 1-пейзаж Адамдардың бойындағы шынайылықты, адалдықты жоғары бағалайсыз. Қандай жағдай болса да өтірікті қабылдай алмайсыз. Екіжүзділікті көрсеңіз, төбе шашыңыз тік тұрады. Өте сезімтал адамсыз, барлығын жүрекке жақын қабылдайсыз. Адамдарды шын жүректен кешіре білесіз, ал сатқындық жасаса өмір бойы кешірмей өтуге барсыз. Айналаңыздағылар сізді өзіне аса сенімді тұлға деп есептейді. Қайтпас қайсар, қырсық боп көрінесіз. Сізді кез келген жағдайда көмек қолын созатын нағыз дос санайды. 2-пейзаж Үнемі қорған табуға тырысасыз, бойыңызға барлығы үйлеседі. Сізді дегеніңізден қайтару қиын. Қоршаған ортаның сүйіспеншілгіне бөленіп жүресіз. Мейірімділігіңіз сізді өзгелерден өзгеше етіп тұрады. Айналаңыздағы адамдар сізден ерекше жылылықты сезеді. Қарапайымдығыңызға тәнті боп, өздерін еркін сезінеді. Сабырлылығыңызды дұрыс тани білмегендер сізді аздап жеңіл ойлы деп ойлауы да мүмкін. Барлығы сізден кеңес алып қалғысы келеді. 3-пейзаж Кез келген жағдайдан шығар жолды оңай табасыз. Тәжірибе жасаудан қорықпайсыз, көшбасшылық қабілетіңіз жақсы дамыған. Адамдармен тез араласып кетесіз. Түйсігіңізге сенесіз, ол да сізді жерге қаратпайды. Өзгелер сізді бір көргенде паң, тәкаппар деп ойлайды. Бірақ бұл жай ғана сіздің өзіңізге деген сеніміңіз. Кейде сіз шектен тыс көп сөйлеп кетесіз, мұны жақындарыңыз бен таныстарыңыз бірден байқайды. Сіз ортаның гүлісіз, мұны барлығы біледі. Сіздің қатысуыңызсыз еш мерекенің сәні кірмейді. 
