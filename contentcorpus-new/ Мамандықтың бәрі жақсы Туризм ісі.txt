 "Кім болам?" деген сұрақ әрбір жеткіншектің көкейінде тұрған мәселе. Бұл заңды да, өйткені кірпіш болып, бір кетікті жабу, өзіңе, отбасыңа және қоғамға пайдаңды тигізу  жақсы азамат болып өскендігіңнің көрінісі. Дамыған елдерде шаруашылықтың қызмет көрсету саласы өте жақсы өркендеу үстінде. Яғни алдыңғы қатарлы дамыған елдер осы бағыттардың өркендеуі арқасында экономикасы мықты елдерге айналып отыр.  Ғылым, білім беру, денсаулық сақтау, мәдениет, туризм, қаржы, банк, несие, сақтандыру қызметі және ақпараттық технологиялар бағыты. Қазақстанда бұның барлығы да бұрыннан келе жатқан салалар. Әрине туризмнің жөні бөлек. Жалпы туризм индустриясы ел экономикасын көтеруге қомақты қаржы әкелетін сала. Алайда ол біздің елімізде кенжелеп келген. Туризмді дамытуға арналаған бағдарламалар қабылданғаннан кейін ғана біртіндеп дами бастады. Жоғарғы оқу орындарында туризм ісін оқытатын топтар ашылды. Егер осы сала сізді қызықтырса, осындай оқу бағытын таңдасаңыз болады. Тек ескеретін маңызды жайт: сіз өз еліңізді шексіз сүйетін патриот болғанда ғана кәсіби маман болып шығасыз. Өйткені кең-байтақ еліміздің тарихи-мәдени ескерткіштерін былай қойғанда, әрбір тауы, тасы, құмы, суының әдемілігін өзге елден келген туристерге түсіндіре, жеткізе білу қажет.  Оқи отырыңыз: Ерасыл Мирасбек: "Өмірде өз таңбаңды қалдыр" Жасөспірімдерге кеңес: Адам күні адаммен Жақсы оқығым келеді десеңіз Жасөспірім қыздарға кеңес 
