Ерік-жігер, күш-қуат, сана-сезім тәрізді құндылықтар адам өмірінде өте маңызды екенін бәріміз жақсы білеміз. Қандай жағдайда көп күш жұмсап, қай кезде күш-қуатымызды арттыра алатынымыз туралы әңгімелегіміз келіп отыр.  Сонымен, біз қандай жағдайда көп күш жұмсаймыз: «жоқ» деп жауап беретін кезде «иә» дегенде; жылайтын жерде күлгенде; демалмағанда; өзімізге қатысы жоқ нәрселермен айналысқанда; түкке тұрғысыз нәрсеге ренжігенде; жанымыз қаламайтын жұмыс істегенде; қорыққанда; өсек айтқанда; өз-өзімізді іштей жегідей жегенде; саясат туралы сөз қозғағанда; күтумен уақыт өткізгенде. Ал енді қай кезде күш-қуатымыз артады: жаңа адамдармен танысқанда; жаңа білім алғанда; саяхаттағанда; өз үрейімізді жеңе білгенде; жаңа нәрсені байқап көргенде; ештеңені ойламай қыдырғанда; шығармашылықпен айналысқанда; жақсы адамдармен сөйлескенде; қашан да қолдау көрсетіп, сенім білдіретін адамдармен араласқанда; салауатты өмір салтын ұстанып, спортпен шұғылданғанда; үйімізді, бөлмемізді таза ұстағанда; жоқ дейтін кезде "жоқ" деп, иә дейтін кезде "иә" дегенде; жанымыз нені қаласа, соны істегенде. 
