"Бірлік болмай тірлік болмас" деген қазақ. Берекені көздеген ел мерекелі тірлік жасаудан жалықпаған. Бүгін Қазақстан халқы 1 мамыр – ынтымақ пен бірлік күнін тойлап жатыр. "Береке бастауы бірлік, ел іші тату тірлік" қағидасын ұстанған ел үшін бұл мейрамның орны ерек.  Жыл сайын атаулы мерекеде Қазақстан аумағында тұрып жатқан 130-дан астам ұлт пен ұлыс өкілдері киелі қара шаңырақта тату-тәтті, береке мен бірлікте, бейбітшілік пен ынтымақта өмір сүріп жатқандығын тойлайды.  Еліміздегі этностарды бұрынғыдан да жақындастыру үшін бүкіл Қазақстанда жаппай патриоттық шерулер өтеді. Бүгінде "Достық" атты бір шаңырақ астына шоғырланған әрбір ұлттық-мәдени орталықтар мерекеде ән айтып, би билеп, жалпыхалықтық мейрамда дәстүр мен салтқа толы түрлі көріністер көрсетіледі. Халықтың көңіл-күйін көтеру үшін түрлі спорттық жарыстар ұйымдастырылады.  1 мамыр – Қазақстанда 26 жылда құрылған негізгі мерекенің бірі.  Massaget редакциясы бүкіл қазақстандықтарды атаулы мерекемен құттықтайды. Бірлігіміз ажырамасын. 
