«Кітапхана – адам миына қойылған асыл ескерткіш» (Ә. Кекілбаев). Расымен де, ескі әлемнің жаңа кейіпкерлері талай мыңжылдықтар көшінде өзінің өмірлік тәжірибесі мен даналығы арқылы адамзаттың ойқазанын толтырды. Оған қоса, өмір сүру пәнін үйрететін үздік ой үлгілері Жер шары тұрғындарының игілігіне жарап келеді. Адамзат ақыл-ойының Кітапханасын қалыптастыруда құнды қазына қоймасы болған тұлғалар тарихта жетерлік. Соның бір дәлелі ретінде көне дәуір кемеңгерлерінің әр алуан тақырыпта өткір де өміршең, жауһар пікірлерін назарларыңызға ұсынамыз. * Ойсыз, мұңсыз уақыт зая.  * Ақылды болудың пайдасы шамалы, маңыздысы оны қалай істетуде.  * Мәселе білімнің бүтіндігінде емес, ақылдың бүтіндігінде.  * Көптеген мойындалған ақиқат әуелгіде масқараланған.   * Адам түсінуге мүмкіндігі жоқ дүниені түсінуі керек: әйтпегенде, ол жайлы бас ауыртпаған болар еді.   * Аз іштің не, көп іштің не, жіңішке-жуандығына қарамастан көзіңе кірген қазықтың соқыр ететініндей парықсыз.  * Әрекетсіздікке бақыт жат келеді.  * Бір нәрсені орындай алмаймын деген күдік көңілге келгеннен-ақ, кенет оны іске асыру мүмкіндігі мүшкілдікке айналады.   * Адам өз-өзіне мойынсұнуды және ұстаным-қағидаттарына бекем болуды үйренгені ләзім.   * Уақыты келіп ғылым қиялдан озып кетеді.  * Идея фактіден жоғары бағаланады.  * Қиял білімнен де маңызды.  * Ақиқаттан қорықпайтын адамның жалғаннан қорқуы мүмкін емес.  * Жетістік (прогресс) оқиға емес, қажеттілік.  * Ақиқатты ұнатпайтындар оны қорушыларды да ұнатпайды.  * Өтірік те маскүнемдік секілді. Өтірікші өлім алдында да өтірік айтып үлгереді.   * Данышпандық я Даналық – ғылымдардың ең анығы.   * Сократ менің досым, бірақ, шындық одан да қымбат.  * Шынайы дос басыңа іс түскенде білінеді, жалғандары өздері-ақ бөлінеді де...  * Өзгенің сырын әшкере ету – сатқындық, өз сырыңды ашып-жаю – ақымақтық.  * Дүниедегі ең мылжыңдар - бекершілдер.  * Бәріне дос болған адам ешкімге дос болмаған адам.  * Жұтқан өзіңдікі, шайнағаның күмәнді.  * Әдебиетке ұры мысықтай тосыннан түсетіндер болады, бұлар әдебиетті кәсіпке яғни, тұрмыс түтігіне айналдырады. * Жүрегің кесек етке айналып қалмасын.  * Бұл дүниеге келдің бе, енді өмір сүр!  * Ең үлкен қателік – адам өзін нұқсансыз санауы.  * Кісі өзгенің бақытынан бақ тапса, ол шынайы жасалған болады.  * Білуді білетінге еріңіз, білуді білмегенге білдіріңіз, білместігін білетінге үйретіңіз, білмейтіндігін білмейтіннен қашыңыз.  * Әдебиет – ой мен пікір. Жан әлеміндегі тұңғиықтарға еніп, оны сөз өрнегімен бейнелейтін әрі өзгелерге де толқын әсерлерімен  жеткізу.  * Әдебиет – шын  мағынасында өлген, сөнген, қараланған, жаралы көңілдерге рух беру үшін, тек  ләззат үшін емес...  * Жетесіз жігіт – ел қадірін білмес, некесіз әйел – ер қадірін білмес.  * Надандықтың белгісі – тілін алмау білгеннің.   
