Футболдан Еуропаның басты бәсекесі саналатын Чемпиондар лигасының топтық кезеңі аяқталып, плей-офф кезеңіне шыққан 16 команда белгілі болды. Чемпиондар лигасы тарихында 1/8 финалға алғаш рет бір елден бес команда шығып отыр. Олар ағылшынның "Ливерпуль", "Манчестер Сити", "Манчестер Юнайтед", "Тоттенхэм" және "Челси" клубтары. "Қызыл сойқандар" бұл жарысқа өткен маусымда Еуропа лигасын ұтып, жолдама алған еді. Сонымен "Ливерпуль", "Манчестер Сити", "Манчестер Юнайтед", "Тоттенхэм" (бәрі де - Англия), ПСЖ (Франция), "Рома" (Италия), "Барселона" (Испания) және "Бешикташ" (Түркия) командалары өз топтарында бірінші орынмен шықты. Ал "Базель" (Швейцария), "Бавария" (Германия), "Челси" (Англия), "Ювентус" (Италия), "Реал Мадрид", "Севилья" (екеуі де - Испания), "Шахтер" (Украина) мен "Порту" (Португалия) клубтары топтық кезеңді екінші орынмен түйіндеді. Каталондық "Барселона" биылғы маусымдағы топтық кезең қорытындысы бойынша рекорд жаңартты. Олар 11 маусым қатарынан өз топтарында бірінші орынмен шығып отыр. Чемпиондар лигасының 1/8 финалдық жеребе тастау рәсімі 11 желтоқсан күні Астана уақытымен сағат 17:00-де басталады. Топтық кезеңде бірінші орын алған команда мен екінші орын алған командалар кездесетін болады. Бұл кезеңнің ойындары ақпан мен наурыз айларында өтеді. Чемпиондар лигасы топтық кезеңінің қорытындысы бойынша ЦСКА,  "Спартак" (екеуі де - Ресей), "Селтик" (Шотландия), "Атлетико" (Испания), "Спортинг" (Португалия), "Наполи" (Италия), "РБ Лейпциг" және "Боруссия" Дортмунд (екеуі де – Германия) командалары Еуропа лигасының 1/16 финалына жолдама алды. Түнде өткен E, F, G, H топтарындағы ойындар қорытындысы төмендегідей: Е тобы "Ливерпуль" (Англия) - "Спартак" (Ресей) – 7:0Гол соққандар: Филиппе Коутиньо, 4 (пен),15, 50, Роберто Фирмино, 18, Садио Мане, 47,  76, Мохамед Салах, 86  "Марибор" (Словения) - "Севилья" (Испания) – 1:1Гол соққандар: Маркос Таварес, 10 - Пауло Энрике Гансо, 75 F тобы "Шахтер" (Украина) - "Манчестер Сити" (Англия) – 2:1Гол соққандар: Бернард, 26, Исмаили, 32 - Серхио Агуэро, 90+2 (пен) "Фейеноорд" (Нидерланд) - "Наполи" (Италия) – 2:1Гол соққандар: Николай Йоргенсен, 33, Йерри Юсте, 90+1 - Петр Зелиньски, 2Ойыннан қуылды - Тонни де Вильена, 83 («Фейеноорд») G тобы "Порту" (Португалия) - "Монако" (Франция) – 5:2Гол соққандар: Венсан Абубакар, 9, 33, Ясин Браими, 45, Алекс Теллес, 65, Тикиньо, 88 - Камил Глик, 61 (пен), Радамель Фалькао, 78Ойыннан қуылды: Аугусто Фелипе, 38 - Рашид Геззаль, 38  "Лейпциг" (Германия) - "Бешикташ" (Түркия) – 1:2Гол соққандар: Наби Кейта 87 - Альваро Негредо,10 (пен), Андерсон Талиска, 90Ойыннан қуылды - Штефан Ильзанкер, 82 («Лейпциг») H тобы "Тоттенхэм" (Англия) - АПОЭЛ (Кипр) – 3:0Гол соққандар: Фернандо Льоренте, 20, Сон Хын Мин, 37, Жорж-Кевин Н'Куду, 80 "Реал" (Испания) - "Боруссия" (Дортмунд, Германия) – 3:2Гол соққандар: Борха Майораль, 8, Криштиану Роналду, 12, Лукас Васкес, 81 - Пьер-Эмерик Обамеянг, 43, 48 
