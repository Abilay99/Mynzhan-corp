 Бұл оқиғалар әрбір бизнесмен емес, әрбір адамның қаперінде ұстайтын сабағы іспеттес. Бұл өмірде қарапайымдылық пен қайырымдылықтан асқан қасиет жоқ шығар. Біз адамдармен қарым-қатынасты «айна» принципімен құрамыз. Ұнатса ұнатамыз, ұнатпаса ұнатпаймыз. Дәл осы жүйе бизнесте де бар. Бірақ бизнестегі адамдар өз қадам-қарекеттерін тек бизнеске қатыстырып түсінеді. Ал біз өмірде де мұндай қарым-қатынастың болуы керек екенін дәлелдегіміз келеді. Алпауыт компаниялардың өз тұтынушыларын қалай сыйлап, құрметтейтінін көріп, ішің жылиды, көңілің көтеріледі, алғыс айтқың келеді. Керік наны Бір уақыттарда Sainsbury’s компаниясына өзін Лили Робинсон деп таныстырған адамнан хат келіп түседі. Онда былай жазылған: «   »  Екі аптадан соң қыз жауап алады: «     ». Сүйікті ойыншық Біз әйелім және балаларыммен Флоридадағы Ritz-Carlton қонақ үйінде бірер күн болдық. Үйге қайтып келгесін кіші ұлымның Джоши есімді сүйікті ойыншығы сол қонақ үйде қалып кеткенін білдік. Ата-ана баласының ойыншыққа деген айрықша махаббатын біледі. Балама өтірік айту керек болды – «Джошиде бәрі де жақсы болады, - деп жаттық біз оған, - ол жәй ғана көбірек демалғысы келді». Сол күні кеште қонақ үй менеджері Аарон телефон соғып ойыншықты тапқанын хабарлады. Сосын одан ойыншықты бассейнге қойып, демалып жатқан көрінісін суретке түсіріп, бізге беріп жіберуін өтіндім. Баланың оны сағынғанын да айттым. Аарон келісім беріп, телефон тұтқасын қойды. Ал екі күн өткесін поштадан Джошидің өзімен бірге бассейнде түскен екі-үш суретін алдық. Джошидің гольф-мобиль айдап отырған сәті, достарымен көңіл көтеріп жатқан сәті көрсетілген суретті көргенде ішіміз жылыды. Мен осы қонақ үйге Флоридаға барған сайын қонып, демалып қайтатын болдым. Дәл осылай керемет қызмет жасауды мен өз қызметкерлеріме де үлгі ретінде айтып отырамын. Қызмет жасауда дәл осындай ғана ізгілік жолдармен үлкен табысқа жетуге болады.    Таныстырылым 2005 жылы Колби Кертин есімді 10 жасар қызға қан тамыр жолдарының ісік ауруына ота жасалды. Көз жұмуға шақ қалған қыз Pixar студиясының «Жоғары» («Вверх») деген мультфильм ролигін көріп, бұдан кейін оның прокатқа шығуын күтуге бел буады.   Бірақ дәл осы кезде Колби қатты ауырып, әлсіздене түседі. Ролигін ғана көріп мультфильмді түгел көріп шығуды армандаған ол кинотеатрға бара алмайтын еді. Қайғы жамылып отырған отбасының достары Pixar компаниясына хат жазады. Студия өкілі дереу Калифорнияға ұшып келіп, әлі де сатылымға шықпаған фильмнің DVD дискісін ауырып жатқан қызға сыйлайды. Мультфильмді көрген соң, дәл 7 сағаттан соң қыз қайтыс болады...  Оның анасы Лиза қызының бірер күн болса да тірі болуына фильмді көруге деген құлшынысы әсер етті дейді. Фильмді көру барысында қыз көзін ашып жатуға қиынсынғанда шешесі оған кейбір тұстарын айтып беріп отырыпты. Ал анимациялық фильм біткен соң, анасы «Фильм ұнады ма?» деп сұраған кезінде ол басын изепті... Дайындаған: Ардақ Құлтай  
