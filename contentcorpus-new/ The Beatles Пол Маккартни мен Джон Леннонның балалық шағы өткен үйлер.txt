 National Trust британиялық ұйымы The Beatles тобының тыңдарманын іздейді. Нақтырақ айтсақ, олардың балалық шағы өткен мұражай үйлерге гид керек. "Бұл міндетті соңғы 8 жыл бойы атқарып келген Сильвия Холл 71 жасқа келіп зейнетке шықпақ. Енді оның орнын басар шын жанашырды табу негізгі мақсат болып отыр",- деп хабарлады BBC.   The Beatles тобы әндерінің авторлары шығармашылық жолын дәл осы Ливерпульден бастаған. Маккартни Аллертонда 13 пен 22 жас аралығында, ал Леннон 5 пен 22 жас аралығында Вултонда тұрған. Зерттеушілер атақты топ әндерінің 100 шақтысы осы үйлерде жазылған деседі. "Мен Маккартни отбасының тарихын өте жақсы білемін. Осы қызметті атқарған 8 жыл ішінде мен көптеген зерттеу жұмыстарын жүргіздім. Бұл жолда Майк Маккартнидің [Полдың бауыры] көмегі зор болды", -дейді  Сильвия Холл. Естеріңізге сала кетейік, музыканттарға қонаққа Дебби Харри, Джеймс Тейлор мен Джексон Браун сынды таланттар қонаққа келіп тұрған.  
