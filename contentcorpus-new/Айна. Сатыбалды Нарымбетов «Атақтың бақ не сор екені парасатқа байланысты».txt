Бүгін көптен күткен «АЙНА» жаңа жобасының тұсауы кесілгелі отыр. Алғашқы шығарылым қонағы – белгілі кинорежиссер, киносценарист, жазушы, ҚР еңбек сіңірген қайраткері, ҚР Мемлекеттік сыйлығының иегері, тәуелсіз «Тарлан» және Француз киноөнер Академиясы Жорж және Рита Садуль атындағы жүлдесінің иегері,  бірнеше беделді Халықаралық кинофестивальдердің жүлдегері Сатыбалды Жәлелұлы Нарымбетов. Тұтас буынға үлгі болар тұлғаның өнегелі өмірі мен бар болмысын танығыңыз келсе, ұлағатты ойларына құлақ түріңіз.  “Сенім керек. Адамға сену керек” “Атақтың бақ не сор екені адамның парасатына байланысты” “Бақыт – ұзақ еңбек пен жақсылыққа деген ұмтылыстың жемісі” “Адам қиянатты дүниетанымның тарлығынан көреді” “Бірінші болып кешірім сұрау адамды рухани байытады” “Ең қасиетті мекен – Жерусалем. Жер + су+ әлем” “Мен – адамзат деген халықтың өкілімін” “Абайға қайта-қайта ораламын. Әр оралған сайын үнемі жаңалық көретінім таң қалдырады” “ Егер гүлдерде жүрек болса, ең үлкен әрі мықты жүрек бәйшешекте болар еді. Себебі, ол қар астынан шығады” “Әйелге тән ең жақсы қасиет – құпия бола білуі” “Қазақ кедейлікке көмбіс, байлыққа шыдамайды екен” “Құдайдың алдына барсам, өз-өзіме қойған сауалдардың жауабын сұрар ем”. 
