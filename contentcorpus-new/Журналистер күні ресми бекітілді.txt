Қазақстанда 28 маусым күні бұқаралық ақпарат құралдары қызметкерлерінің мерекесі атап өтетін болады. Үкіметтің тиісті Қаулысы жарияланды.  "Қазақстан Республикасындағы мерекелік күндердің тізбесін бекіту туралы" Қазақстан Республикасы Үкіметінің 2017 жылғы 31 қазандағы №689 қаулысына өзгеріс пен толықтыру енгізу туралы "Қазақстан Республикасындағы мерекелер туралы" 2001 жылғы 13 желтоқсандағы Қазақстан Республикасы Заңының 4-бабына сəйкес Қазақстан Республикасының Үкіметі ҚАУЛЫ етеді: 1. "Қазақстан Республикасындағы мерекелік күндердің тізбесін бекіту туралы" Қазақстан Республикасы Үкіметінің 2017 жылғы 31 қазандағы №689 қаулысына (Қазақстан Республикасының ПҮАЖ-ы, 2017 ж., №53, 343-құжат) мынадай өзгеріс пен толықтыру енгізілсін: көрсетілген қаулымен бекітілген Қазақстан Республикасындағы мерекелік күндердің тізбесінде:мынадай мазмұндағы 6-1-тармақпен толықтырылсын: "6-1. Байланыс жəне ақпараттандыру қызметкерлері күні - 17 мамыр";16-тармақ мынадай редакцияда жазылсын:"16. Бұқаралық ақпарат құралдары қызметкерлері күні - 28 маусым".2. Осы қаулы алғашқы ресми жарияланған күнінен кейін қолданысқа енгізіледі. Қазақстан Республикасының Премьер-Министрі А.МАМИН 
