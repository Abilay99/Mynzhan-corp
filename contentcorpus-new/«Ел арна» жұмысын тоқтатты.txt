18 наурыздан бастап отандық «Ел арна» арнасы жұмысын тоқтатты, деп хабарлайды Tengrinews.kz. Қазір арнаның жиілігінде тәулік бойы жаңалық тарататын 24.kz арнасы іске қосулы. 2014 жылдың 18 наурызынан бастап 24.kz  жаңалықтар арнасы Қазақстан шекарасының 98,8 пайызын қамтитын болады деп хабарлайды «Хабар» Агенттігі» АҚ. Бұған дейін 24.kz арнасы кабельді және спутниктік теледидарлар желісінде болып, халықтың 37 пайызын қамтып келген. Қазір бұл желіде арна тәулік бойы жұмыс істеп, ал «Ел арна» жиілігінде 24.kz тәулігіне 16 сағат хабар тарататын болады. «Ел арна» 2000 жылы ашылған болатын. 2008 жылдан бастап форматы өзгеріп, арнаның контенті жастар аудиториясына бағытталды. Арнаның жабылуы туралы сыбыстар 2014 жылдың қаңтар айында пайда бола бастады. Кейін экономика және бюджетті жоспарлау министрі Ерболат Досаев арнаның жабылатындығы жайлы ақпаратты растап, арнаға жыл сайын бөлінетін екі миллиард теңге 24.kz арнасының корпунктерінің ашылуына және екі жаңа фильмнің түсіріліміне жұмсалатындығын айтты. Сонымен қатар, «Ел арна» рейтинг көрсеткіші бойынша бөлінетін екі миллиардтан 300 миллион теңге ғана табады, деп қосты Досаев. Арнаның бұрынғы директоры Айгүл Мүкей әлеуметтік желідегі парақшасында «Ел арнаның» құрылуы жайлы сөз қозғады. - деді арнаның экс-басшысы. Ал арнаның таралуы кезінде басшылық қызметте болған Серік Абас-шах әлеуметтік желідегі парақшасына былай деп мәлімдеме жасады:  Естеріңізге сала кетейік, 2013 жылдың қазан айындағы Ақордадағы Үкіметтің кеңейтілген отырысында мемлекет басшысы Нұрсұлтан Назарбаев бір-бірінің көшірмесіне ұқсап кеткен мемлекеттік БАҚ-та тәртіп орнатуды міндеттеді. «(...) Арналарды қарасаң – ешқандай контент жоқ, таба алмадым. Жануарлар әлемі мен қайдағы бір тарихи фильмдерді көрсетеді. Болды. Әр каналда қаншама қызметкер жұмыс істейді, ал шығармашылық жоқ. CaspioNet қазір «Kazakh TV» деп аталады, тағы 24KZ деген арна қосылды. Қазақстан мен әлемге хабар тарататын екеуі бір арна емес пе?» - деді ол.   
