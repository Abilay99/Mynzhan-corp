ҚР Инвестициялар және даму министрлiгiнің Азаматтық авиация комитеті Петропавл әуежайының жұмысын уақытша тоқтатты, - деп хабарлайды Tengrinews.kz тілшісі Airport Management Group мемлекеттік әуежайларды басқару компаниясының баспасөз қызметіне сілтеме жасап. Комиссия тексеріс нәтижесінде қауіпсіз ұшу саласында бірнеше қателіктерді анықтаған. Олардың ішінде арнайы техникалардаң жетіспеуі, мысалы, өрт сөндіру машинасы, сонымен қатар жасанды ұшу-қону жолағындағы сервис қызметіндегі машиналардың жетіспеушілігі бар. Биыл ақпан айынан бері әуежай комитетінің мамандары Петропавлда реактивті ұшақтарды қабылдап, ұшыруға шектеу қойған. Нәтижесінде ВС Ан-24 ұшақтарына рейс аптасына беске дейін қысқарды. "Әуежай "Airport Management Group" ЖШС-на берілгенше банкрот болды. Бұрын әуежайлардың қазіргі жағдайы туралы аудит кезінде AMG басқару компаниясы бірнеше қателіктерді жариялады: бақылау жүйесі жоқ, техникалық-материалдық жабдықталуы нашар", - деп жазылған баспасөз хабарламасында. AMG мәліметінше, Петропавлда 2016 жылдың соңына дейін жолаушылар ғимаратын қайта жөндеу, сонымен қатар арнайы техника мен құрылғылар әкелу жоспарланды. 
