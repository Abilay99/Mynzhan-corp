 2015 жылы Ұлттық бірыңғай тестілеуге Астана қаласының 3554 түлегі қатысады. Жалпы, 4407 оқушы мектепті тәмамдайды, - деп хабарлайды Tengrinews.kz тілшісі Астана әкімдігінің баспасөз қызметіне сілтеме жасап. "Астана қаласы Білім басқармасының хабарлауынша, ҰБТ-ға қатысатын мектеп бітірушілердің ішінде 180 түлек "Алтын белгі" медаліне, 79-ы ерекше үлгідегі аттестат алуға үміткер", - делінген баспасөз хабарламасында. Айта кетейік, елордалық түлектер Ұлттық бірыңғай тестілеуді Лев Николаевич Гумилев атындағы Еуразия Ұлттық университетінде, Сәкен Сейфуллин атындағы агротехникалық университетінде, Қазақ заң-гуманитарлық университетінде тапсырады. 5 пән бойынша өтетін тестілеу 3,5 сағатқа созылады. 
