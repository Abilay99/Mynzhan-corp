Қазақстанда 40 градус аяз болады, - деп хабарлайды Tengrinews.kz тілшісі "Қазгидромет" республикалық мемлекеттік кәсіпорнына сілтеме жасап. "Қазақстанға аяз демалыс күндеріне қарай келеді. Солтүстікте, шығыста және орталық Қазақстанда ауа температурасы 40 градусқа дейін төмендейді деп болжанып отыр", - деп хабарлады синоптиктер. "Қазгидромет" өкілдері республиканың батысында ауа райы 25-30 градусқа дейін, ал оңтүстігінде 25 градусқа дейін төмендеуі мүмкін екенін атап өтті.  Бұған дейін республика аумағына Ресейдің арктикалық теңіздерінен суық ауа келе бастайтыны хабарланған болатын. сурет: ©Тұрар Қазанғапов 
