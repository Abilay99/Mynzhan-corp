 Ең бастысы - болашақ мамандығымызды дұрыс таңдау. Әрине, әлі қызмет жасап көрмегендіктен, қай салаға баратыныңызды бірден анықтай алмайсыз. Сондықтан түйсігіңізге сеніп, бойыңыздағы ерекше қабілеттеріңізді ескеруді ұмытпаңыз. ♦ Артынша таңдаған мамандығыңызды қай ЖОО-ларда оқытатындығын анықтаңыз. ♦ Кейін ҰБТ-да тапсыратын пәндер тізімін жазыңыз. Әдетте қазақ тілі, орыс тілі, математика, тарих және таңдаған пән бойынша тест тапсырасыз. ♦ Интернеттен өзіңіз таңдаған мамандыққа түсу үшін өту балы қанша болу керектігін анықтаңыз. Жыл сайын мұндай мәліметтер білім сайттарында жарияланады. Және әрдайым өзгеріп тұрады. ♦ Қазіргі және ескі жыл кітапшаларын жинастырыңыз. Күнделікті 2-3 тест орындауды ұмытпаңыз. Артынша орташа нәтижеңізді шығарыңыз. Өз деңгейіңізді осылайша бақылап отырасыз. ♦ Балыңыз бен біліміңізге сәйкес күн тәртібін жасаңыз. Әр пәнге түрлі уақыт кететінін ескеріңіз. ♦ ҰБТ-ға дайындалу үшін ШЫҢ кітаптарының пайдасы мол. Тақырыптық курстан кейін тест тапсырмалары беріледі. Әдетте 860-990 теңге тұрады. Алайда оларды да сіз бен біз секілді адамдар құрастыратынын ұмытпаңыз. Хан қызынан да қателік кетуі мүмкін. Оқи отырыңыз: Болашақ мамандығымызды бірге таңдайық Екі аптаға созылған оқушылар байқауы Есте сақтау қабілетіңізді жақсартқыңыз келсе Анаңызбен қарым-қатынасыңыз қалай? Оқушы қыздар қандай қателік жібереді?    
