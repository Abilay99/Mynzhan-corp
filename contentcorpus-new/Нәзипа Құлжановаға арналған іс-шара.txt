Әл-Фараби атындағы Қазақ Ұлттық университеті журналистика факультетінің баспагерлік-редакторлық және дизайнерлік өнер кафедрасы және «Қазақ газеттері» ЖШС 2017 жылы 12 сәуірде әл-Фараби кітапханасының №409 Залында «әл-Фараби әлемі» халықаралық ғылыми Форумы аясында көрнекті ағартушы-педагог, қазақ қыздарынан шыққан тұңғыш журналист, аудармашы Назипа Сегізбайқызы Құлжанованың туғанына 130 жыл толуына арналған «ХХІ ғасыр баспа өнері мен баспасөзі: ғаламдастыру үдерісі және ұлттық ерекшеліктер» («Издательское искусство и печать ХХІ века: процес глобализации и национальные особенности») атты Халықаралық ғылыми-әдістемелік конференция өткізді.  Халықаралық ғылыми-әдістемелік конференцияның жұмысына Н.Құлжанова шығармашылығын зерттеуші қауыммен қатар белгілі қаламгерлер, жоғары оқу орындарының оқытушылары мен магистранттары, докторанттары қатысты. Баяндамалар мен хабарламалар мына секцияларда талқыланды: * Алаш қозғалысы және Назипа Құлжанова; * баспагерлік-редакторлық және дизайнерлік өнер; * аударма өнері. * коммуникология және салалық журналистика; * қоғаммен байланыс және жарнама.  
