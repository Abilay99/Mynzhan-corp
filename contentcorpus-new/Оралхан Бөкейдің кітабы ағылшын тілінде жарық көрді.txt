Қазақ әдебиетінің көрнекті өкілі Оралхан Бөкейдің «Кісі киік» атты кітабы ағылшын тілінде жарық көрді. Жинақтың тұсаукесері жақын күндері Лондонда өтеді.  Халықаралық Қазақ ПЕН клубының президенті, белгілі публицист Бигелді Ғабдуллиннің бастамасымен соңғы бірнеше жылда «Біз – қазақпыз...» атты жоба басталып, жоба аясында қазақ классиктерінің туындыларын АҚШ пен Ұлыбританияда ағылшын тілінде шығару жұмысы қолға алынған.  Кітаптың Қазақстандағы тұсаукесері Астана қаласындағы Марриот қонақ үйінде 23 ақпан күні сағат 11:00 уақытында өтеді. ПЕН клуб алдағы уақытта қазақ қаламгерлерінің кітаптарын ағылшын тіліне аударуды жалғастырмақ. 
