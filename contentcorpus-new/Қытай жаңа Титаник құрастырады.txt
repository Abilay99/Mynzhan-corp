Қытайлық Wuchang Shipbuilding Industry Group  кеме жасау компаниясы сәрсенбіде 1912 жылы Солтүстік Атлантикада суға батқан "Титаник" параходының көшірмесін құрастыруды бастады. Кемені сол атақты "Титаникке" ұқсатып құрастыру үшін АҚШ пен Ұлыбритания мамандары тартылмақ.  Кеме жасау компаниясы бас директорының орынбасары Ван Вэйлин параходтың ұзындығы 269 метр, жалпақтығы - 29 метр болатынын айтты. Ішкі интерьері викториандық және Ренессанс стилімен жабдықталады. Кеме құрастырушылар мен дизайнерлер әр детальға көңіл бөліп, оның ішінде театр, бірінші санаттағы каюталар, бассейн мен бал кешіне арналған зал да болады.  Бұл жаңа кеменің "Титаниктен" айырмашылығы, ол еш рейске шықпайды, мәңгі Даин уезіндегі "Оңтүстік-батыс Қытай, Сычуань провинциясы) су қоймасында тұрақта тұрады. Жоба авторларының ойынша, параход осы өңірдің туристтік мақтанышы болуы керек.   
