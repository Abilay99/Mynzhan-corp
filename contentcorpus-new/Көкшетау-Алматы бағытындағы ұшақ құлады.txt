Бүгін 13:13-те Алматы облысының  Іле ауданы, Қызылту елді мекені маңында Скат авиакомпаниясының «Көкшетау-Алматы» бағытындағы Challenger-200  ұшағы радардан жоғалып кетті, деп хабарлайды ҚР Төтенше жағдайлар министрлігінің баспасөз қызметі. Апатқа ұшыраған Bombardier Canadair Regional Jet ұшағы Қызылту елді мекені маңына құлаған. Алматы әуежайының мәліметі бойынша, «Көкшетау-Алматы» бағытындағы DV 760 рейсі Астана уақытымен 12.55-те Алматы әуежайына қонуы керек еді. Кейбір ақпарат көздеріне сүйенсек, ұшақтың ішіндегі 20-дан астам жолаушы қаза тапқан. Апаттың себебі қалың тұман деген болжам бар. Массагет.кз мән-жайды анықтап, толық ақпарат беретін болады.   
