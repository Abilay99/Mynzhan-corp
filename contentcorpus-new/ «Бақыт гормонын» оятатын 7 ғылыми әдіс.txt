 Кейде ауыр жұмыс күнінен соң немесе үйде жалғыз қалған кезде көңіл күйіміз түседі. Сонымен қатар, әлеуметтік желіні жиі қолдану да өзімізді жалғыз сезінуге итермелейтіндігін айтып кеткенбіз. Ендеше, «бақыт гормонын» оятатын 7 ғылыми әдісті ұсынамыз.  Канадалық ғалымдар ресми түрде растады: табиғатта саяхаттау күйзелісті азайтады, иммунитетті бекітеді және көңіл күйді көтереді. Бастысы, гаджеттерді үйге тастап кетіңіз.  Спорт ағзаны эндорфин бөлуге мәжбүрлейді. Сондықтан жүгіруден кейін немесе жаттығу залынан соң көңіл күйіңіз көтеріледі.  Біз ұйықтап жатқанда ми күні бойы басымыздан өткен эмоцияларды өңдейді. Сондықтан таңертең ұйқыдан тұрғанда кешегі проблемалар сонша маңызды емес секілді көрінеді. Сонымен қатар, зерттеулер бойынша, үнемі ұйқысы қанбайтын адамдар басқаларына қарағанда 10 есе депрессияға жақын және 20 есе ашушаң келеді.  Ғалымдардың ойынша, медитация – күйзелісті кетіретін және бақыт гормонын жұмыс жасауға мәжбүрлейтін ең жақсы әдістердің бірі.   Ағза эндорфин бөле алуы үшін оған D дәрумені қажет. Бұл дәруменді біз күннен аламыз, сондықтан күннің астында жарты сағат жүргеннің өзі өзімізді бақытты сезінуге көмектеседі.  Жақсы ән көңіл күйді көтеретіні ешкімге жаңалық емес. Сүйікті әніңізді қосыңыз, нәтижесі бірден білінеді.  Жануарлармен өзара әрекет күйзеліс деңгейін түсіріп, босаңсытады.  Көңіл күйіңізді жақсарту үшін досыңызды немесе сүйіктіңізді құшақтаңыз. Қаншалықты жақын адамыңыз көп болса, бақытты өмір сүру мүмкіндігі соншалықты жоғары болатындығын ғалымдар баяғыда дәлелдеп қойды. 
