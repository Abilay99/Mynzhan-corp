 2011 жылдың наурыз айында 55 жастағы Крэйг Льюис денесінде ерекше ақуыздардың пайда болуынан жүрек жетімсіздігі ауруымен ажал аузында жатты. Науқастың өмірін сақтап қалуға тіпті кардиостимулятор құрылғысы да көмектесе алмаған еді. Алайда, «Техас жүрек хирургиясы институтының» екі дәрігері осы бір аурудың алдын алудың жаңа жолын ойлап табады, яғни тамыр соғуы болмаған жағдайда да қан айналымын бір қалыпта ұстап тұратын «үздіксіз ағын» құрылғысын орнату туралы шешімге келеді.  Билли Кон және Бад Фрейзер есімді дәрігерлер Крэйгтің жүрегін алып тастап, оның орнына аталған құрылғыны орнатады. Жасалған операциядан бар болғаны бір күн өткен соң, науқас өз-өзіне келіп, өз құтқарушыларына өзін жақсы сезініп тұрған хабарлады. Дәрігерлердің айтуынша,    Крэйг Льюистің ақуыз алмасуы бұзылуының өте тез күшейе түскені соншалық, 2011 жылдың наурызында емдеуші дәрігер оған ғажап нәрсе болып кетпесе, онда 12 сағаттан соң бақиға аттанатынын айтқан. Сол себепті дәрігерлер алдын ала науқастың жарының келісімін алған екен.  Өкінішке орай, бір ай өте Крэйг жан тапсырды. Бірақ, бұл адамның медицина саласындағы ең айтулы тәжірибесі болғаны сөзсіз.  Дайындаған: Ерғали Елдос   
