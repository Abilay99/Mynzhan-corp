Алты алаштың ардақ тұтар арысы, асқақ ақын, қайраткер тұлға Мағжан Жұмабаевтың туылғанына 120 жыл толуына орай Сүлеймен Демирел университеті және халықаралық «Мағжан» әдеби-шығармашылық, өнер бірлестігінің ұйымдастыруымен «Тек «ел» деген сөз үшін!» атты талантты жастардың республикалық сайысы өтеді. Бұл байқау шығармашылықтың жан-жақты салаларын біріктіруімен ерекшеленеді. Сайысқа Қазақстан Республикасының ЖОО студенттері (магистр, PhD докторанттарын есептемегенде) түгелдей қатыса алады.  Жабылу салтанаты сайыс өз мәресіне жақындағанда хабарланады. :  Конкурсқа қатысушыларға төмендегідей талаптар қойылады:    - Поэзия, көлемі – 2-5 бет,; - Көркем сөз (әңгіме, эссе, ой толғау, т.б.) 5-8 бет; - Көсем сөз (публицистикалық мақала) бағыты бойынша шығарма көлеміне шектеу жоқ. Ең басты талап:  сайысқа ұсынылатын мақала байқау мәресіне жеткенше баспасөз бетінде жарық көруі тиіс немесе қатысушылардың осы тақырыпқа қатысты бұрын жарық көрген мақалалары сайысқа түсе алады. - Бейнеролик уақыты 10-15 мин. аспауы шарт. Форматы MPG3, 4. Жасалған туындының қысқа да нұсқалығы, эстетикалық және сапалық жағынан көркемдігі, нақтылығы мен туындыгерлердің тақырыпқа объективті түрде шешім шығаруы маңызды бағаланады. - - Таңдалған шығарманың түпнұсқасы PDF форматында тіркелуі тиіс- Қатысушы өзі туралы түйіндеме және оқу орнынан анықтаманы жіберу керек.  - Грамматикалық, орфографиялық, емле қателіктері болмау керек- Стильдік өлшемдерге сай болу керек (диалектілер қолданудан алыс болу қажет)- Синтаксистік тілдік, әдеби нормаларға сәйкес болу керек.   Сайыстың қорытындысы мен жүлдегерлерді арнайы құрылған қазылар алқасы анықтайды. Сайысқа қатысты қосымша мәліметтерді «Мағжан» бірлестігінің жетекшісі  ала аласыздар. Тел: 8702 921 22 17; 8 701 232 90 57; 8 701 462 08 67. Ерекше көзге түскен, көркемдік және кәсіби тұрғыда озық шыққан туындыларға ауқымды тосын сыйлар бар! Жабылу салтанатын Түркия елінің Ыстамбұл қаласында өткізу жоспарланып отыр. Дайындаған: Шерхан Талапұлы  
