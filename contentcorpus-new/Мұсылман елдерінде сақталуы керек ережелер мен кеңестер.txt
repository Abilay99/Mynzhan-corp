Кезекті еңбек демалысына шыққан жандар жылдың кез келген мезгілінде мұсылман елдеріне барып демала алады. Бұл елдерде демалысыңыздың жайлы өтетіні сөзсіз. Алайда, Мұсылман елдеріндегі өмір сүру салты Қасиетті Құрандағы шариат заңына тәуелді. Бұл елдердің тұрғындары шариат заңдарын сақтап, ислам дінінің шарттарын орындайды. Шариаттан бөлек, бұл елдерде еш жерде жазылмаған өзін-өзі ұстау мен тәртіп кодексі бар. Назарларыңызға мұсылман елдерінде сақтауға міндетті ережелер мен кеңестерді ұсынамыз. Мұсылман елдерінде ережелер мен тәртіпті сақтаған жөн. Олар дінімен қатар, өз тарихы мен мәдениетіне аса құрметпен қарайды. Сондықтан, сапарға аттанбас бұрын бара жатқан елдің жергілікті салт-дәстүрі мен әдет-ғұрпы жайлы ақпаратқа көз тастағаныңыз абзал. Демалыс кезінде барлығына аса ұқыптылықпен қарап, сыпайылық танытыңыз.   
