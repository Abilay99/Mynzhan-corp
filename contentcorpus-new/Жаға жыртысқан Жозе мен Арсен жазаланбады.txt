Англия футбол федерациясы премьер-лига ойындарының VII тур ойындарында келіспей қалған лондондық «Челси»  мен «Арсенал» командаларының бас бапкерлерін жазаламады. Бұл туралы The Telegraph хабарлап отыр. Кеше өткен кездесудің бірінші таймының ортасына қарай  сөзге келіп, келіспей қалған болатын. Алексис Санческе қарсы дөрекі ойын ережесін бұзған Гари Кэйхиллдің алаңнан қуылуын талап еткен «канонирлер» бапкері жолында тұрған португалдық маманмен сөзге келген. Мұны аңғарған бас қазы  қос тарапты ауызша ескертумен шектеген-ді. Бүгін FA қос футбол маманына арнайы жаза кеспеді.  Естеріңізге сала кетсек, «ақсүйектер» кеше өз алаңында  екі доп басымдығымен жеңген болатын. Дайындаған: Өмірбек Сансызбай  
