Қазақстандық теннисші Зарина Дияс WTA-дың жаңартылған нұсқасында 19-сатыға жоғарылады. Ол бүгінде WTA тізімінің 223-сатысына орналасқан. Ал еліміздің бірінші ракеткасы Ярослава Шведова өзінің 34-сатысын сақтап қалыпты. Жаңартылған нұсқада Ксения Первак пен Юлия Путинцева үш-үш сатыдан төмен сырғыған. Олар бүгінде 93 және 94-орында. Ал Галина Воскобоева екі саты жоғарылып, 105-орыннан 103-орынға көтерілген. Жалпы, бұл аптада WTA кестесінің алғашқы ондығында ешқандай өзгеріс жоқ. Бірінші орында АҚШ елінің теннисші қызы Серена Уильямс, екінші сатыда беларусь - Виктория Азаренко, үшінші сатыда ресейлік - Мария Шарапова орналасқан.   
