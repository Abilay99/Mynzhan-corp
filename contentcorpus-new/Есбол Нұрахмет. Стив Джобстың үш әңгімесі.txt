Мен бұл сөзді оқыған кезде Қазпоштада қатып-семген іс-қағаздарды аударумен айналысып, өзімше мал тауып жүрген кезім болатын (орысшам онша болмаған соң қатты қарық қып кеткем жоқ әрине). Дәл осы сөзді оқыған соң, ойым өзгеріп, жұмысқа деген ынтам да қаша бастады. Сөйтіп, қолды бірақ сілтеп жұмыстан шығып кеттім. Алғаш оқыған сәтте-ақ аударып көрсем қайтеді деген ой болған, сосын аудардым. Бірақ орысша сауатым онша емес екені өзіме мәлім болған соң біреуге қаратып алайын деп жүріп, бұл аударма да ұзақ жатып қалды. Енді не болса да жалпы жұрттың алдына бір-ақ тастай салдым. Қате-кемін бетіме айта беріңіздер. Қысқасы, бұл  Жалған дүниенің алдамшы қызығына бой ұрып бара жатсаңыз, аз-маз ақшаға бола асыл уақытыңызды пайдасыз нәрсеге қор ғып өткізіп жатсаңыз, есіңізді бір жинап алуға көмектеседі.    
