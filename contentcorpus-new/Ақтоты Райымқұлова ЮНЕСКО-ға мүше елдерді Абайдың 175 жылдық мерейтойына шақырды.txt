ЮНЕСКО-ның Париждегі штаб-пәтерінде Мәдениет министрлерінің форумы өтіп жатыр. Жиынға ұйымның атқарушы директоры Одрэ Азуленің шақыртуымен Қазақстанның Мәдениет және спорт министрі Ақтоты Райымқұлова да қатысуда. , - деп жазды Мәдениет министрлігінің баспасөз қызметі. Сонымен қатар, министрлік басшысы елімізде БҰҰ-ның тұжырымдамасына сай туризмді дамыту, рухани құндылықтарды насихаттау және тарихи ескерткіштерді қорғау бойынша жүргізіліп жатқан жүйелі жұмыстар туралы айтты. Сөз соңында ол ЮНЕСКО-ға мүше елдерді Абай Құнанбаевтың 175 жылдығы мен әл-Фарабидің 1150 жылдық мерейтойы қарсаңында өтетін мәдени, ғылыми-танымдық іс-шараларға белсене қатысуға шақырды. Ақтоты Райымқұлова форум аясында өткізілген бірнеше іс-шараға қатысты. Олардың бірі – "Индиго бояуының ізімен" атты халықаралық көрмеде Айжан Бекқұлова мен Тамара Кәпқызының киіз басу өнері кеңінен таныстырылды. 
