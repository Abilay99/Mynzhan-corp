Хоккейдан Қазақстан құрамасы Жапония жерінде өтіп жатқан қысқы Азиада ойындарының финалына шықты. Отандастарымыз жартылай финалда Қытай құрамасын 8:0 есебімен ұтты. Сергей Старыгин жаттықтыратын Қазақстан құрамасы сапында Константин Савенков хет-трик жасаса, Максим Волков дубль орындады. Илья Ковзалов, Дмитрий Гренц пен Антон Сагадеев бір-бір шайбадан соқты. Сондай-ақ қазақстандықтардың соңғы минутта соққан шайбасы есепке алынбады.Финалда Қазақстан құрамасы Жапониямен кездеседі. Ойын 26 ақпан күні өтеді. Астана уақытымен сағат 09:30-да басталады.Айта кетейік, Азиада ойындары 26 ақпан күні аяқталады. 
