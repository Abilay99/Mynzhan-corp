 Осыған дейін №13 мектеп-гимназиясында «Қазақ хандығына 550 жыл» мерекесіне орай кеш өткізгенін хабарлаған едік. Енді мектеп оқушыларының «Кәусәр» драма үйірмесі қойған «Айман-Шолпан» пьесасының сценарийін ұсынамыз: Рөльдерде ойнағандар:  1 – АКТ Қазақша әуен ойналып, сахнаға домбыра тартып Жантық ақын мен Әлібек шығадыЖантық ақын:Жайлауында ЖетіруЖеліге шыққан желдірмем,Құйрық атып,төс кергенШандоз аттай ойнайды.Ақмартудай мырзам бар,Асқақ қыздың талайынТілесе тегін қоймайды.Қыз көреміз,біз келдік,Қайда қызы Маманның?Келмей ерін кезертіпКім деп сірә ойлайды?..(Жарас келеді) Әлібек:Әй, Жарас мұнда мойныңды бұр! Жарас:Қыз қашпас,ойын ойнай келмек еді,Осы сай сан қызықтың ермегі еді.Ойында өрелгі жоқ жөн сұрайық,Жігітің бұл қызға не демек еді?Әлібек:Көреміз Маманбайдың қызын бүгін. Жантық ақын:Ұнаса сен аласын көрімдігін. Жарас:Дағдым жоқ алуменен ауызданған,Жалғыз-ақ алдыңда бір кедергі тұрШектінің көре кепті Арыстаны.(Арыстан келіп, Әлібек екеуі сөз таластыра кетеді) Әлібек:Кедергің не дейсің!Жетеді пұлым,мен саламОл алмайды мен алам!Шектіден неге кем қалам! Арыстан:Қу дала,қу медиен күзеттердің,Сабымды қыз келед деп түзеп тұрдым.Қайда әлгің,енді қашан көрінед?Асырып қыз мерейін үдеттірдің. Жарас:Қыз мүлкі дейді мыңды айдағанның,Әлібек бірі бопты таңдағанның. Арыстан:Ендеше күшке мен салам,Ол алмайды,мен алам! Әлібек:Е,батыр мырза,жол болсын!.. Арыстан:Жол қылмақ сенен болсын. Әлібек:Менде өзіңдей жолаушы Жол қылар мұнда нем болсын. Арыстан:Тас қия,тар көпірде кездесіппізТекедей тіресудің жөні болмас. Әлібек:Бәрекелді,нетеміз егесіп біз? Арыстан:Үстіме баса кепсің,оның қалай?Кем бе еді менде сенен бақ пен талай? Әлібек:Қайтесің күшіңді айтып,билік айтсынОдан да мына тұрған көп жағалай. Балпық ақын:Ендеше Жарас айтсын,ара ағайын. Жарас:Жоқ, жаным, жай-жапсарың маған мәлім,Өтпес жарлық билікке жарамайымӘне өздері де келе жатыр,Ендеше, қызда адамның баласы ғой,Өзі айтсын екеуінен қалағанын.(Айман,Шолпан топтары шулап,күліп ойнай-билей келеді.) Айман:Жарасқан топ, көп жігіт, сіздер кімсіз? Білмедік айып бізден,жөн сұрайық. Шолпан:Болмаса жөнді несін қазысамыз,Ойынға араласып бас құрайық... Барлығы бірге:Ендеше жайды баян етші Жарас,Тең сөйле бәріне де бірдей қарас.Қыз көрі болғанменен ел жорасыЕкі топ бірдей кепті,бар ма талас?.. Жарас:Екі топ бәсе бірдей келіп отыр,Таласын көзің міне көріп отыр.Мына топ Әлібектей байдың тобы,Бай алмай, кім алад деп сеніп отыр! Шолпан:Маманның малға толған кең даласы,Боламыз өзіміз де бай баласы. Арыстан:Қарағым,құлдық ұрдым бұл сөзіңе,Ендеше мойныңды бұр,бер қарашы.(Қыздар Арыстанға қарайды). Айман, Шолпан:Ал, қарадық! Жарас:Арыстан мына тұрған Шекті батыр,Інісі Көтібардың текті батыр.Аузыммен құс тістеймін, асқақ ермін,Құтылып көрсін қызың, деп тұр батыр... Шолпан:Әй,тәйірі-ай, өтпеп пе еді батыр күні,Бір оқпен өшпеп пе еді шоқпар үні? Айман:Бір кезде дабырайса даңқы шығып,Бұл күнде жабы болған көптің бірі... Әлібек:Ендеше қайтпаған шақ,өрлеген бақ,Бүгінгі үлкен дүбір, бай дүбірі... Айман, Шолпан:Ерлердің сол-ақ пе екен айтар сөзі,Ұшырап қалыппыз біз келіп кезі,Жігітті қыз көретін біз көрейік,Бар сөздің ең абзалы көзбе-көзі... Бұларға хор қосылады:Жігітті қыз көретін біз көрейік,Көп сөздің қала тұрсын өзгелері...Қыз көретін жігітті біз көрейік,Бар ма екен бойларында өзге өнері. Арыстан:Әй, Балпық неге тұрсың, аттан! Балпық ақын:Ендеше жас дәупері Арыстаным,Жебедей жерге тыққан алысқанын.Қайраты, сымбатымен, тегі де бай,Үлкен сый біле білсең танысқаның!.. Айман қулана жауап қатады:Таңдаудың жетіп болмас ақырына,Қайтеді мен қызықсам батырына? Жантық ақын:Болыпты кімнен төмен Әлібегім,Әрі бай, әрі бағлан, әрі бегім.Қиядай жемін танып, қырдан ұшты,Ойлама әлдекім деп әлім-берім... Шолпан қулана жауап қатады:Теңгемен дүниенің құны-пұлынӨлшеп өскен алсам ба байдың ұлын?  Балпық ақын:Майданда батыр жеңген қағысқанын,Егессе алмай қоймас жабысқанын,Одан да тілегіне тілегің қос,Жемейсің сірә опық табысқаның. Шолпан:Батырын олай болса алсам ба екен,Сол байдан қол үзіп-ақ қалсам ба екен? Жантық ақын:Ең, дүние, қыруар мүлік бәрі тегін,Жетіру әлпештеген Әлібеген.Өз ұяң,өз өрісің ,жатың емес,Ел күткен құтты бегім Әлібегім. Айман:Батырдан әлде көңіл бұрайын ба?Бай деп-ақ неде болса тұрайын ба?(Көпке қарап)Қәнеки, қайсымыз кімге жақты,(Әлібекке қарап.)Сізденде де енді жөнді сұрайын да,(Арыстанға қарап.)Сіз-дағы тіл қатыңыз батыр мырза,Көзіңіз кімнің түсті шырайына? Арыстан елге қарап:Әттең дүние жалған-ай,Екеуің бірдей алар ма ем,Қалмас еді арман-ай? Әлібек қыздарға қарап:Не керек, лайық емес жасырғаным,Бір емес, екеу болды бас ұрғаным.Жақсысың екеуің де, нені айтайын,Жоқ боп тұр кеміткенім, асырғаным... Шолпан:Күреп алып үйренген машығы ғой,Бұл жігіт шынын айтты енді қайтсың? Жарас:Ер көңіл дегенінен жаңылмаған,Ол-дағы екеу демей енді қайтсың! Айман Арыстанға қарап:Олқы түспес оныңнан қолшыл жігіт,Тыңдайық, батыр мырза жөнін айтсын! Арыстан:Бәрекелді не дейін солай демей,Көп асауға үйренген біздің көмей.Екеуіңе қызықтым бірден құлай,Мін таптым деп айтамын неменедей? Айман, Шолпан:Қарық қылған бұндай дәурен көрген бар ма?Бір күйеу екі қызға келген бар ма?Таңдамай тізіп қана алып кетпек,Бұндайға көңіл-бейіл берген бар ма?Жігіттер,ел ақтаған ер екесіз,Сонда да сөз айтасыз берекесіз.Таңдау жол сіздерде емес,енді бізде,Дей қалсақ сонда қалай дер екесіз? (қыздар мазақтап күледі). Арыстан:Қап-қап қылда-ау мына қу,Жер қылды-ау, ойбай, Жетіру! Әлібек:Көрдім-ау,пай-пай,Шектіден, Құлқынын қыз кептірген.Айман,Шолпан (оларға барлығы қосылады) .Ауырмай өледі екен аңдамаған,Демей-ақ біз қояйық, өлде маған,Тойында Шөмекейдің шын сөзіміз,Айтылсын бүгін мында қамдамаған...Қыз көретін жігіттіКөре қыздар шығыпты.Көрісімен түңіліпҚайта беттен ығыпты.Жауабына орай жоқ,Көңіл жүдеп бұғыпты.Мақтай алмай кетті қызҚыз көретін жігітті...жігітті.(Қыздар күліп-ойнап,билеп, кетіп қалысады). Жарас Арыстанға қарап:Ал, мырза, қай шыныңа баттың ойдың?Мынаны айт, қай қызына көңіл қойдың?.. Арыстан:Әуелі анауыңа айтқыз жөнін. Әлібек:Әуелі таңдағанын анау айтсын,Өрескел мінезінен мен де тойдым... Жарас:Жігіттер,қыз жетпей ме,бұларың не?Қыз қырғын деген осы-ау, екпіндеріңБасында тәуір еді,не қып жойдың? Арыстан:Жөніңді айт,олай болса кімді аласың? Әлібек:Сен айтшы, ниет еттің қай баласын! Арыстан:Жоқ, сен айт, аңысыңды байқап көрем... Әлібек:Солай ма, онда рақмет, жол беріпсің,Айман ед тілегенім, соны аламын. Арыстан:Жолың не, жол бергем жоқ. Жарас:Жарайды, жолды Әлібек алмақ бопты,Асыл қызы сол еді жарған топты.Үлкені, кемелі де дәл өзі еді,Қаратқан бір өзіне дүйім көпті...-деп қулана жауап қатады. Арыстан шошып кетіп:Тәйт,арман кет,жолым бермен,Жорға тілге сірә да ермен,Жамаушысың,керегің жоқ,Айманымды берерім жоқ. Әлібек:Жоқ, Айманды мен де бермен,Тартынбаспын келген керден. Арыстан:Алмай қойман Айманды мен,Асырмайсың айлаңды сен. Жарас:Ал енді Шолпан қыз да осал емес,Мал, дүние билігі онда босаң емес.Ұлсыз бай соны алғанға мүлкін беред,Етіңдер бұл жайын да қоса кеңес... Әлібек:Ал ендеше, Арыстан,Келіпсің сен алыстан.Айманды сен-ақ ала қой,Ерегесіп қарыспан.Қалғанына қанағат,Шолпан-ақ болсын қайтейін,Тілегенім,табысқан... Арыстан:Жоқ, ендеше таластым,Басында мен де аластым,Іздегенім бай қайын,Шолпан екен лайығым.Сөзіне көндім Жарастың. Әлібек:Жоқ,бұныңа көнбеймін.  Арыстан:Мен де саған бермеймін. Әлібек:Айман десең Айманды,Шолпан десе Шолпанды,Егеске енді сермеймін. Арыстан:Бәсе десең Айманды,Шолпан десе ШолпандыНе қылсам да мен сенен Жеңіп алып дендеймін...Әлібек иығын көтеріп:Жарас-ау,қайсысы Айман,Қайсысы Шолпан,Әуелі соны білген емес екем...Жарас мазақтап, қулана жауап береді:Жаным-ау, онысы да бар ма тағы?!Шолпанның оң жағында Айман болар,Айманның оң жағында Шолпан-дағы.Айманның оң жағында Шолпан болар,Шолпанның оң жағында Айман-дағы.Маманның аспанға ұшты қос пырағы. – деп шығып кетеді. Әлібек:Не дейді, нені айтады қай-қайдағы!Арыстан қиялданып:Пай-пай дүние жалған-ай,Екеуін бірден құшар ма ем,Қалмас еді арман-ай! (Жарық өшеді)Жарық жанады. Сахнаға жаршы шығады Жаршы:Уа, жараңдар, құлақ сал,Шөмекейдің тойы бар!Қызықта кімнің ойы бар,Мынау белдің астындаҰзын өлке бойы бар,Сол өлкені жағалай Тігулі тұрған үйі бар.Үй басына сойылған Қонаққа деген қойы бар,Арнаулы жақсы тобына Ту бие де сойылар.Қыз-бозбала қуың бар,Іркіліп шетте қалмаңдар,Бәрін де солай дулаңдар... Дауыстар:Той... той... Той... 2 - АКТ Жаршы:Маман бай келе жатыр!(Маман бай келеді). Өзбек:Уа, Маман бай сіздергеКөтібар батыр жіберді,Мен сонымен кеп тұрмын:Тойға келсем қойыптыШөмекейдің шеткі үйін,Лайығым менің ол емес,Түсуіме аламын,Өзгені емес ордасынМаман байдың деп тұрмын... Маман бай:Уа,не деп тұрсың,жексұрын? Өзбек:Мен қалыспын тек тұрмын. Маман бай:Олай десе қазір міне айта бар,Ойда ұлық,қырда қыруар малым бар.Уау,Орынпар,Қатірімпар,Шытырымпар.Жағалай сонау шәрлер бар,Өрекпуін қоймаса Татуаңдаған шолаққаКісенді қара құлып бар! Өзбек:Ал іздегенің сен болсаңҰр,тоқпағым,тоқ-тоқ!Олар болса шоқ-шоқ,Бір бай мен бір батыр,Бәр есек,бір қошқар,Бір теке,бір серке.Жекпе-жек,жекпе-жек! Маман бай:Көтеріңдер желікті,Көрсетіңдер ойынды.Қандай пәле болса да,Көтеріп алдым мінеки,Баста қызу тойыңды.(Айнала тұрған көп көкпар, қара жорға биін үлкен қызулы той түріне айналдыра билейді. Осы бидің аяғында Көтібар шығады.) Көтібар:Тоқтатыңдар! Өзбек:Тоқтатыңдар.  Көтібар:Тәйт, найсап, жоғал әрі, сен көзімнен!(Маман байға қарап)Бетімнен алдырушы сен ғой Маман Тұра тұр бұл бәйгеден атым келсін! Өзбек:Батыр-ау,бұл арада бір түйін барАрыстан ниетіне жол қиындар.Маманның қызын көрмек көріспененТаласа келіп отыр бұл жиындар. Көтібар:Не дейсің,Арыстанмен кім таласты,Сөзімен Жетірудың кім таласты? Өзбек:Ниеті Арыстанның Айман еді,Алсам деп оған құлаш жайған еді.Әлібек жолды алам деп қарсы шығып,Сөз арты ерегіске сайған еді. Көтібар:(Айманға қарап)Жарқыным таңдау сенің қолыңда екен,Тілектің бәрі сенің жолыңда екен,Қайсысын қабылдап ең мыналардың,Оңың мен екі жігіт солыңда екен. Айман:Ойлап ем бұндай сөзден сізді алыс деп,Ұят-ау жауапқатсақ біз шалыс кеп,Қызыққан,таңдаған да жігітім жоқ,Не деймін көрмей жатып көз таныс боп? Көтібар:(Қыздарға қарап)Ендеше жымнан шыққан жолбарыс бар,Шындаса бойда күшін сол қарыштар. Айман:Мекені жолбарыстың сар қамыстар,Ішінде талай жәндік бар қамыстар.Жолбарыс жымыңды ойнап көкше қоян,Күштіні күлкі етер бар сол қамыстан. Көтібар:Уай,құбылған сайқал дүние-ай,Көркейіп тұрған күйін-ай.Уылжыған тәтті жас,Әкетер ме ем,үйіме-ай... Маман бай:(Ашуланып)Кім салды балаларымды бұл саудаға,Жайым жоқ қорлығыңа енді шыдар. Көтібар:Тілесем алғызамын таңдағанын,Күшімді ойың бар ма сенің сынар? Айман, Шолпан:Алдияр,қадірлі ата еркің болсың,Егескен ершігешке балаң күлсін.Садаға ажарыңнан кетірейік,Өртеніп өкінгеннен шашын жұлсын. Маман бай:Қарашы құтыруын қу шоқпардың,Кеселің асқақ неме өзіңді ұрсын. Көтібар:Солай ма, олай болса сертімді есті:Жетіру, құл етермін құлақ кесті.Әй Балпық, алып кет мынаны! (Маман байдың қолын қайырып, алып бара жатқанда), Маман бай:Қу Көтібар асарсын,Асарсың да тасарсың.Көрерсің сен қорлықтыБасыңа ұлың салғанда! (Айман, Шолпан екеуі: Әке!Әке!Жіберіңдер әкемді – деп жылап қалады). Жарық өшіп, жанғанда бір-бірін құшақтап, жылап келе жатқан Айман,Шолпан:Қайда кетті сұм дәурен сайрандаған-ай,Күнім қайда қызықты жайрандаған-ай Елім-ай,Елім-айІште дертіміз қазандай,жай қайнаған-ай,Олы болып жауыздың тайрандаған-айЕлім-ай,Елім-ай... Айман:Қиын жол,ауыр күндер болды нәсіп,Дүлей жау құтырып тұр мерей асып... Шолпан:Көз салып біздің күйге бойлаймысың?Әлі де тірімін деп ойлаймысың? Жарас:Қиналдым-ау мен-дағы,Мұңдарыңды есітіпШын маңдайым терледі. Өзбек:Уай,уай,апажан,Нендей хайла боладыШығарлық бұл қападан? Айман:Жарас пенен екеуің киініңдер қыздарша!  Шолпан:Сөйтіп бізді құтқарыпБір амалын табайық. Өзбек:Жүр Жарас,құп-майлы Айман:Қыздар,қайдасыңдар?!Тұтқын боппыз біз мұнда,Қол аяғын матағанСонда да мойын сұбаймын,Кел сауыққа басыңдар!(Теңге шығады). Теңге:Кетті деп сеніп жүрсем жауды шабаШырмалып қалыпты ғой қызды табаЖасанған жау дегені жайнаған қызҚызғанбай қайтіп тұрам құдай тоба?.. Құрбылары:Дәл осы сезіп тұрмын тегін емес,Тамаша сауық, сайран, құршы кеңес,Шапқа түрт,тұтқын емен,тоқалмын дей бер, егес.... Айман:(Ойнақыланып, барлығы бірге Теңгені қоршап алып).Сергелдең бар құрбылар сейіл де бар,Бізге деген батырда бейіл де барИлигай-сәулем, илигай-сәулем, илигай-ай! Теңге:Немене, келемісің қызық іздей?Сөйлейсің жаңа түскен жеңгеміздей! Айман қулана:Несі бар,батыр басын кемітем бе,Тоқал боп тигендер де болар біздей! Теңге:Қарашы,бұл өнерді кім көріпті,Қу шалға мұнда көрдім шын жерікті.Теңгедей үйінде бар қасқыр тоқал,Берер деп ойлаймысың ол ерікті? Айман, Шолпан:Еркімен көнді дейсің қай көрікті?Таңдауды біздің қолға кім беріпті.Байлауы батырда ғой,мен не дейін,Бұл күнде тоқалынан ол жеріпті. Теңге:Сөзіңнің жаңа ұғындым дәл іргесін,Ердің ғой осы жайды сен білгесің.Оны да айт,қайтер едің қарсы шықса,Сенімен тайталасып жау күндесің? Айман:Олай болса қайтейінСыбағасын беремін.Нақсүйер қып өзімдіТеңгені күнге тіркесін,Ағызар бастан сіркесін. Теңге:Солай сүйтіп құртам де,Жауласқанның жүйкесін... Құрбысы:Жылы ізін суытпай ұста қуды,Сүйер де,қызғанар да дәнемем жоқ,Тым құрса тоқал болмай неге тудым? Көтібар:Дәурен-ай, дәурен-ай Басыма түскен әурені-ай!Кезек иіскеп жатар ма ем,Екі бірдей сәулені-ай...Әй, АрыстанКелтірші шапшаң қыздарды,Үлеске салам олжаны!..(Қыздарды алып шығады.Төрт қыз.Бәрі де бастарына жібек шапан жамылған.)  Көтібар:Дәурен-ай,дәурен-ай,Келе жатқан сәулені-ай!..(қуланып Жарастан сұрайды) Көтібар:Қайсысынан бастайын – дейді. Жарас:Қасиетті саныңыз қанша сол бойынша санаңыз – деп жауап береді. Көтібар қулана: (9 менің қасиетті саным – деп санай жөнеледі де, шетте отырған Жарастың басынан, бетіненсипап).Уа, ақша бет АйманУа, дүние жалғанАқ жүзіңді көрсетшіМен де сен деп бет алғам.Ақша маңдай қасын-ай,Әдемі нәркес көзін-ай... Жарас:Көзімді шығарасың. Көтібар:Әй,кеселді сен кім едің?! Жарас бұралаңдап:Мен Маманбайдың қатынымын. Көтібар:Әй Балпық!Балпық ақын:Не бұйырасыз? Көтібар:Мынаны өзіңе қатын қылып ал! Балпық ақын:Алла разы болсын! – деп иығына салып алып кетеді. Көтібар:Жарықтығым, Айманжаным, қайтшы райдан,Жаратқан айдолайым бір құдайдын!Тап қылған сені маған тәңірім шығар,Сескенбе кездесті деп әлдеқайдан? Өзбек:Аууу!Аааа!(Өзбек қашып жөнеледі). Көтібар:Арыстан ұста ананы!Қыз емес қыз дегенің бәрі азбан! Айман:Батыр-ау менің қанша жазығым бар? Шолпан:Алдыңызға иба қылып келдік қой біз. Теңге:Сап батыр қыздан бұрын мені жайла,Елмісің жауымбысың сөзді байла.Олжаға бұл қыздарды мен аламын,Көнбесең,көріп қалам күшің сайла. Көтібар:Қарай гөр жер астынан жік шыққанын Әй естіп пе ең Көтібардың сірә ыққанын?Тұр былай,олжа десең жаныңа олжа,Сендейдің мыңын мыжып шыныққанмын. Теңге:Ендеше мені жеңсең қызды аласың,Алыспен ашылады ендігі бет! Көтібар:Ха-ха-ха!Қашқын қатын мен болам ба?Шыға ғой сыбағаңды мен беремін. Теңге:Олай болса алыстым,кел жекпе-жек!Не дедің,мен бе тоқал алғызатынАсырып көрші кәне қыз мерейін! (Бетіндегі жабуды ашып жібереді). Көтібар:Теңге мен ойбай қу теңге!  Айман, Шолпан:Бәрекелді,сапарың құтты болсын жас жеңге!(Әлібек шыға келеді). Әлібек:Қол тоқтаңдар!Менің жарлығымды күтіңдер. Әлібек Айманға қарап:Ай күнім, Айманжаным денің сау ма?Шырмалған ақ шабақ ең қиын ауға.Артыңнан аласурып келдім жетіп,Болсын деп бұл шыбын-жан саған сауға.(Арыстан шығады). Арыстан:Бейнебір тасқынындай аққан селдің,Мұнша елді жиып алып неге келдің? Әлібек:Келемін сүйгенімді іздеп, қорқайын ба?Мен-дағы баласымын іргелі елдің. Теңге:Ал енді келісіңдер, есебін тап.Болмаса батыр жатыр әлегін сап.Бейбіт ел арандасып қырылады,Кеткен соң ол құтырып қару жұмсап. Айман:Ендеше сен екеуіңді табысты деп қояйық,Құшақ жайшы бір-біріңе. Теңге:Пысмылда, я аруақ, ата-бабам!Сасқанда сендер демей кімді табам!Тыңдаңдар оң құлақ менің батам!Күйеуге осы болсын менің батам! Құрбылары:Алла ақпар,шырақтар,Осы біздің жұбаптар.Батадан аттап қайтеді,Батыр да бұған тұрақтар. Көтібар:Бата қып менен бұрын жынды көкекҚу тоқал саған мұны кім үйретті?! Өзбек:Батаны бала берсе де,байлау дейді.Біз емес бұрынғылар дәл сүйдепті... Теңге:Батаның жөні келді,бермей қайтемНең шығып,сенің оған нең күйрепті? Көтібар:Қуарған,қатын емес,кұр сүйреткі. Теңге:Ал қызыңды ұзатасың,Өзің өкіл атасың.Сұрай келген мінекейБерді қауым батасын. Қауым:Ия,бердік,бердік! Теңге:Сап-сап батыр, Көтібар:Жап аузыңда,жап! Теңге:Шыдай тұр,шыдай. Көтібар:Уа, тәйт сұмырай! Көпшілік:Құтты болсын,бұл сапар,құтты болсын!Қуанышқа жастардың қойны толсын,Бұлт айығып,күн шығып,күле жайнап,Қас ойлаған,қара күш енді салсын!Менде барам бұл тойға!Менде барам сол тойға!Менде қалман, барамын!Той ұлассын шын тойға»Біз барамыз шын тойға!- деп барлығы шығып кетеді (Жарық өшіп, жанады) Рольдерде ойнаған оқушылар шақырылады. Ұйымдастырушылар:«Кәусәр» драмалық үйірме жетекшісі: Оразымбетов Бақытбек Әлдибайұлы№13 мектеп-гимназия директорының тәрбие ісі жөніндегі орынбасары: Рахматуллаева Қалдыгүл Нұрмағанбетқызы  
