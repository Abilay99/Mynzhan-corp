 Көптен бері арықтауға ниеттеніп, диетаға отырып, спортпен де айналысасыз. Алайда әлі көзге түсерліктей өзгеріс жоқ. Әсіресе ішті арықтата алмай қойсаңыз, біз бөліскелі отырған сырлармен таныс болыңыздар. Ең бастысы – спорт              Өкінішке орай, ішті арықтатудың бір-ақ жолы бар. Ол аянбай, шаршамастан спортпен айналысу. Іштегі артық салмақтан аэробикалық жаттығуларсыз арыла алмайсыз. Артық май кету үшін, оған оттегі қажет, ал аэробикалық жаттығулар кезінде біздің тынысымыз жиілеп, ағзамыз қажетті оттегіні алады екен. Күш жаттығулары бұлшық еттерді берік қылу үшін ішке қажет, алайда олар артық салмақтан мүлдем арылтпайды. Айта кетсек, таза ауадағы  жаттығулар екі есе тиімді болмақ, сондықтан келесі жаттығуларыңызды аулаға шығып жасаңыз.  Дұрыс жаттығулар                   Дәстүрлі пресс жаттығулары орындалуы қиын болатындығына қарамастан, арықтау үшін бұл жаттығу өте әсерлі емес екен. Мамандардың соңғы зерттеулері бойынша, жарты килограмм майдан арылу үшін пресс жаттығуларын 250 мың рет жасау керек. Әрине бұған уақыт та, күш те жетпес. Бұл жаттығу барысында іштің ішкі бұлшық еті жұмыс істемейді, осы оның тиімділігін кемітеді. Сондықтан дәл осы іштің ішкі бұлшық еттерін жаттықтыруға бағытталған жаттығулар қолданыңыз. Мысалы мынандай: Бүкіреймеңіз             Бұл жаман әдет арқа денсаулығына өте зиян, сонымен қатар эстетикалық жақтан да жағымсыз. Бүкірейген кезде арқаңыз қисық, бойыңыз аласа көрініп, ішіңіз алдыға салбырап кетеді. Сондықтан бұл әдеттен мәңгілікке арылыңыз. Қарапайым, дәстүрлі жаттығуларды жасаңыз: басқа кітап қойып жүріңіз, арқаңызбен қабырғаға жанасып тұрыңыз. Арқаңыз түзу кезде ішіңіз де өзімен-өзі тартылып тұрады.  Тамақтану                Дұрыс тамақтану жайлы талай айтылса да, әлі де қосарымыз бар. Ішті тек сырттай емес, ішінен де күту керек. Мысалы кейбір тағамдар іш қабынуына алып келіп, қорытылғанда көп газ бөліп, ішіңізді үлкейтіп көрсетеді. Бұршақ тектес тағамдар, орамжапырақ, брокколи, алмұрт, қараөрік, сүт өнімдері, картоп, күріш, газдалған сусындар осындай азықтың қатарында. Әрине бұл тағамдарды мүлдем жемеуге болмайды, алайда келбетіңіз мінсіз болуы керек сәттерде осы тағамдарды шектеңіз. Айта кетсек, термикалық өңдеу бұл тағамдардың осындай жағымсыз қасиетін кемітеді.  Өзіңізге сеніңіз                  Бірден арықтаймын деп күтпеңіз. Арықтау жолында кейде сенімділігіңіз кеміп, кейде қайта сергіп жатасыз. Алайда армандаған мақсатыңызға тек еңбек пен шыдамдылық арқасында жете аласыз. Және әрі қарай да осындай ережелерді өзіңіз үшін өмірлік әдетке айналдырыңыз. Дайындаған: Сания Аринова  
