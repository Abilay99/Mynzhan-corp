ҚР өнер қайраткері, домбыраның құлағында ойнайтын шебер орындаушы, ардақты ұстаз Сәнен Сәмиғұллақызын «Алматы әуендері» концерттік бірлестігінің директоры Бағдат Тілегенов, «Сазген сазы» фольклорлық-этнографиялық ансамбльдің дирижері Ықылас Нұрғалиев, Алматы қаласы Әуезов аудандық мәдениет бөлімінің басшысы Мирас Нысанәлиев пен шәкірттері арнайы құттықтап, үйіне барды. Сәнен Әжиева әңгімесін бастамас бұрын, келген қонақтарға алдымен домбырада күй тартып берді. Қолынан домбырасын ешқашан тастамаған Сәнен апа Роза Бағланова, Жүсіпбек Елебеков, Шара Жиенқұловалармен бірге жүріп, домбырашы ретінде сахнаға шыққан. Мәскеудегі Қазақстан мәдениетінің онкүндігіне (1949) Қазақстан делегациясының құрамымен бірге барып қайтқан. Сол күндерден естелік айтып берген Сәнен Сәмиғұллақызы  деп сұрағанын күліп есіне алды.  Сәнен апаның бойына домбыра тарту өнері әкесі Сәмиғұлла Андарбаевтан дарыған екен. Домбырашылар отбасынан шыққандықтан Сәнен Сәмиғұллақызының өнерге баруына еш қарсылық болмаған. Небәрі 16 жасында Құрманғазы атындағы ұлт аспаптары оркестріне жұмысқа қабылданады. Сонымен қатар, ұйымдастырушылық қабілеті де ерте байқалған. 25 жасында Шымкент музыка училищесін құрып, оны 26 жыл басқарған. «Ұстазы жақсының ұстамы жақсы» деген халық даналығы. Сәнен Сәмиғұллақызының шәкірттері кіл таланттылар. Олар Сейдолла Бәйтереков, Лаки Кесоглу, Жалғасбек Бегендіков, Нұрлан Байгөзов, Нұржамал Үсенбаевалар. Тіпті оның шәкірттері тек Қазақстанда емес, өзге елдерде де бар. Грекиядағы шәкірттері Сәнен апаны «біздің өнердегі анамыз» деп атайды екен. Ал «Сазген сазы» ансамблінің дирижері Ықылас Нұрғалиев:  - дейді.  Қазақ өнері туралы әңгіме барысында Сәнен апа бүгінгі қазақ эстрадасына қатысты пікірін білдірді:  - дейді ардақты ұстаз.  Алматы қаласы Әуезов ауданы әкімдігінің атынан келген Мәдениет бөлімінің бастығы Мирас Нысанәлиев Сәнен Әжиеваға алғыс хат тапсырды. Өзін арнайы құттықтап келгендерге Сәнен апа алғысын білдіріп, ақ батасын берді. Дайындаған: Қарлыға Бүйенбай  
