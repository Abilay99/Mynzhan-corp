Екінші орта салмақта WBO тұжырымы бойынша әлем чемпионы Василий Ломаченко өз атағын қорғап қалды. Украиналық боксшы америкалық Джейсон Сосаны 9 раунд қорытындысы бойынша айқын ұтып шықты. 12 раундқа жоспарланған бокс кешінің басты жекпе-жегі 9 раундта тоқтатылды. Америкалық боксшының командасы кездесуді жалғастырудан бас тартты. Нәтижесінде Василий Ломаченко өз атағын сәтті қорғап шықты.   28 жастағы украиналық боксшы кәсіпқой бокстағы тоғызыншы жекпе-жегін өткізді. Осыған дейінгі бір кездесуінде ғана қарсыласына есе жіберген.  Айта кетейік, Василий Ломаченко – Олимпиада ойындарының екі дүркін (2008, 2012) жеңімпазы.  
