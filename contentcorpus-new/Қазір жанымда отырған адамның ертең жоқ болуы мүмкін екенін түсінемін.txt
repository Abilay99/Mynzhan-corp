Заманауи прозаны жазатын бакулық Эльчин Сафарли атты жазушы Ресейде, Қазақстанда танымал болып үлгерді. Кітаптарының мазмұны жеңіл болғанымен, терең ойға толы. Солардың бірнешеуін назарыңызға ұсынамыз. Басымнан өткен жайттың ешқайсысы үшін өкінбеймін. Көптеген жеңілістерді артта қалдырдым, бұл жақсы тәжірибе. Әлде де талай қателіктерді бастан кешіретінімен күмәнім жоқ. Әр қорыққан сәтімде көзімді жұмып, саған ұмтыламын. Бірақ сен жанымда емессің.  Сені қатты құшақтай отырып, енді мұндай сәт қайталанбайтынын ойлап, қорықпаймын. Алдағы уақытта не болатынын болжағым келмейді. Ештеңеге дайындалғым келмейді. Бәрін түсінемін. Қазір жанымда отырған адамның ертең жоқ болуы мүмкін екенін түсінемін. Ол өз қалауымен де, басқа себеппен де кетіп қалуы мүмкін.  Ертеңіне сеніп, кешегі күнге шүкір ет. Бұл ең бастысы.  Шын махаббат ешқашан бітпейді. Ұрыссып, көңіліңіз қалып, екі жаққа кетуіңіз мүмкін. Бірақ қандай себеп болмасын, шын махаббат жүректе мәңгілік өмір сүреді. Онымен ештеңе істей алмайсыз. Ол ішіңізде қалады.  Әлемде ғарыш секілді шексіз адам бар. Олармен күліп-ойнауға, әр нәрсені айтып, әңгімелеуге болады. Ал біреудің жанында отырып, бәрін ұмытып кететін адам өте сирек кездеседі.  
