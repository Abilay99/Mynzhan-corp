Бүгін, яғни 24 қазан Біріккен Ұлттар Ұйымы күні.  Біріккен Ұлттар Ұйымы – КСРО, АҚШ, Қытай және Ұлыбритания сияқты елдердің белсенділігімен екініші дүниежүзілік соғыстан кейін құрылған ұйым. Бас кеңсесі Нью-Йоркте орналасқан. Құрамында 192 мемлекет бар. «Біріккен Ұлттар» атауын АҚШ президенті Ф.Д.Рузвельт ұсынды. Декларациясы Сан-Францискода 1945 жылы 24 қазанда қабылданды.  Біріккен Ұлттар Ұйымының мақсаты: БҰҰ-ның басты мақсаттарының бірі - бүкіл әлемде бейбітшілікті сақтау. Көптеген жылдар бойына ұйым халықаралық дағдарыстардың алдын алу және ұзаққа созылған қақтығыстарды шешуде маңызды рөл атқарып келеді. Бейбітшілікті орнату мен сақтау және гуманитарлық көмек көрсету жөніндегі кешенді операцияларды жүзеге асырды. Сонымен қатар ол өршіп келе жатқан қақтығыстардың алдын алу шараларын қолға алды. Қақтығыс соңынан кейінгі жағдайларда ол зорлықтың түп негізгін жою мен тұрақты бейбітшілік негізін салуға бағытталған ұйымдасқан шараларды жиі қолға алуда. Дайындаған: Ақерке Әбілхан  
