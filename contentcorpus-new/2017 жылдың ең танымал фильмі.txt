Белгілі Rotten Tomatoes сайты 2017 жылдың ең танымал фильмін атады. Дауыс беру нәтижесі бойынша бірінші орынды хоррор жанрында түсірілген Джордан Пилдің "Прочь" фильмі алды.  Фильм 300-ге жуық киносыншылар тарапынан 99% дауыс жинады. Көрермендер фильмді 87 пайызға бағалады. Фильмнің сюжеті ақ нәсілді сүйіктісінің бай ата-анасымен танысқан қара нәсілді фотографтың тарихына негізделген. Жас жігіттің сапары тірі қалу үшін үлкен күреске айналады. Өйткені оның сүйіктісінің отбасы нәсілшілдікті қатты ұстанады. Екінші орынға 242 сыншы тарапынан 98%, көрермендерден 89% дауыспен Майкл Шоуолтердің "Любовь" фильмі жайғасты. Ал, "Дюнкерк" фильмі 92 және 82 пайызбен үздік үштікті қорытындылады.  Ары қарай ондыққа "Керемет әйел", "Леди Берд", "Логан", "Жұлдызды соғыс: Соңғы джедаи", "Малыш на драйве", "Коконың құпиясы" және "Тор: Рагнарек" фильмдері кірді.  
