Қазақ эстрадасында ойып тұрып орын алған өнерпаз жұп - Қыдырәлі Болманов пен Қарақат Әбілдинаның шаңырақ көтергеніне биыл 15 жыл толып отыр! Өнерлі жұп сонау 1999 жылдың 20 тамыз күні неке суын ішіп, мәңгі бірге болуға уәделескен.  Қарақат Әбілдина баспасөз бетіне берген бір сұқбатында Қыдырәлі Болмановпен 1996 жылы 1 желтоқсанында жерлес ағасының мерейтойында танысқанын баяндаған еді.  - деп есіне алады әнші. Сонымен қатар оларды ең алдымен өнер табыстырғанын жасырмайды.   Отбасы шырқының бұзылмауы үшін Қарақат Әбілдина ерлі-зайыптылардың арасында сенім мықты болу керектігін баса айтады: -дейді көпбалалы ана.   Бас қосқан 15 жыл ішінде өнерлі отбасында Бекболат, Иманәлі, Нұрәли, Айсұлтан есімді төрт ұл перзент дүниеге келген. Әншілікпен қатар, Қыдырәлі Болманов "Бал-бала" маркасымен қазақ тілінде ән айтып, би билейтін қазақи болмысты ойыншықтар шығарумен айналысады. Қол ұстасқан қос жұптың "Айналайын", "Бағым сен", "Ханзада", "Аяулым" сияқты бірнеше танымал әні де тыңдармандардың жүрегін жаулап, өшпес мұраға айналды. Мерейтой қарсаңында екі жұп отбасымен Түркия еліне демалысқа аттанып, өздерінің әлеуметтік желідегі ресми парақшасында бөлісіп отырды.    Сайтымыздың атынан өнерлі отбасына мықты денсаулық, бақ-береке тілейміз. Қазақ жастарына үлгі болардай осындай отбасылар көбейе берсін! Дайындаған: Анар Мұстафина  
