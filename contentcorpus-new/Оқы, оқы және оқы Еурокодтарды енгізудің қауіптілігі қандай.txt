5 қазанда «Атамекен» алаңында Қазақстанда Еурокодтардың енгізудің таныстырылымы өтті. Ұлттық палатаның осындай іс-шара ұйымдастыру бастамасын уәкілетті орган қолдап, құрылыс саласындағы кәсіпкерлер назарына ұсынды. Жиынға ҚР Инвестициялар және даму вице-министрі Роман Скляр, ҚР ИДМ Құрылыс және тұрғын үй-шаруашылық істері жөніндегі комитет басшысы, ҚР Білім және ғылым министрлігінің, «ҚазҚСҒЗИ» АҚ, «Мемсараптамасы» РММ, жоғары және орта білім беру мекемелері, оның ішінде ғылыми ұйымдардың өкілдері, сонымен қатар құрылыс саласына тікелей қатысы бар – сәулетші, жобалаушы, инженер, сарапшы және басқа да мамандар шақырылды. Қазақстанның 14 өңірі мен Астана, Алматы қалаларындағы өкілдер бейне-мәжіліс арқылы тікелей байланыста қатысты. «Атамекен» ҚР ҰКП басқарма төрағасының орынбасары Елдос Рамазанов жиналыста көтерілетін мәселеге бизнестің 200-дей субъектісі қызығушылық танытқанын айтып, бұл әлі бастамасы ғана екеніне назар аударды.  Сонымен қатар, ҚР Инвестициялар және даму вице-министрі Роман Скляр алғы сөзінде Еурокодтарды енгізу жағдайын түсіндіріп өтті.  «ҚазҚСҒЗИ» АҚ бас директорының кеңесшісі Миркен Абақанов жаңа жобаны теориялық түрде таныстырып өтті. Еурокод деген не, ол қай елдерде қолданылады, оның артықшылығы мен басымдығы қандай деген сауалдарға жауап берді.  Қазақстан 2010 жылдан бастап құрылыс саласында Еурокодтарға өтудің жұмыстарын бастаған. Ремформа ҚР құрылыс саласының техникалық реттеу жүйесін қозғайды, оның барлық құрамдас бөліктерін қамтиды, атап айтқанда нормативті-техникалық, құқықтық базасы, бақылау мен қадағалау жүйесі, сәйкестік бағалауы мен баға белгіленуіне қатысы бар.  «ҚазҚСҒЗИ» АҚ бас директорының орынбасары Ералы Шоқпаров бизнес тарапынан қойылған Еурокодтар тәжірибе жүзінде қалай қолданылады, құрылыста 1 шаршы метрі қаншаға қымбаттайды, салыстырмалы нормативтер мен есептеулер секілді сауалдарға жауап берді. Бұл реформаның басты мақсаты – қатаң тағайындалған тәсілден нормалаудың икемді параметрлік әдісіне өту. Осы жылдың соңына дейін кеңес кезеңінен бері қолданылып келе жатқан, 1992 жылға дейін жалпы құрылыс мәселесін бойынша дайындалған құрылыстың 186 нормасы мен ережесі алынып тасталады. Еурокодтарға өту бойынша қажетті іс-шараларды жүзеге асырғаннан кейін қалған құрылыс нормасы мен ережелерін «1992-2010 жылдарда жасалған 70 бірлік) 2019 жылдың соңына дейін алып тастау жоспарланған.   Басқосу барысында Алматы қаласы кәсіпкерлер палатасынан зертханаларды еуростандарттар бойынша аккредиттеуден өткізуге мемлекеттік органдар дайын ба деген сауал қойылды.  Қайта оқытуды ұйымдастыруға қатысты сауал да көтерілді.   Елдос Рамазанов бұл мәселеде озық болу керектігін айтты. «Біз жобалау мамандарын дайындау, қайта оқытуда озық ойлауымыз керек. Оқыту тек жобалаушыларға қатысты емес одан кейін құрылысшылар, техникалық қадағалау және инжинирингтік компаниялардың өкілдері де өту керек», – деп атап өтті басқарма төрағасының орынбасары. Жиын соңында «Атамекен» ҚР ҰКП мен ҚР Инвестициялар және даму министрлігінің арсында Еурокодтардың енгізілуі бойынша құрылыс саласының өкілдеріне кең ауқымды ақпарат таратудың іс-шаралар жоспарына қол қойылды.   Құрылыс саласының жоғары оқу орындары берген ақпаратқа сүйенсек, елімізде 40 ЖОО маман дайындайды, 2017-2018 оқу жылында Еурокодтарға өтуге орай оқу бағдарламасына жобалау бойынша негізгі немесе факультативтік курс енгізілмеген. Мұнымен қоса, мысалы Қарағанды мемлекеттік индустриялық университеті тиісті тәртіптемені 2018 жылы қосуды ойластырған. Ал Ш.Уәлиханов атындағы Көкшетау мемлекеттік университеті, М.Әуезов атындағы Оңтүстік Қазақстан мемлекеттік университетінде тек магистратуралық деңгейде 2 жыл курс оқытылады. Қалғандары Еурокодтардың мәні туралы ақпарат алмаған немесе осы бағытта мүлдем жұмыс істемеген. 
