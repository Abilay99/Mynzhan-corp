Қазақстандық хоккейші Талғат Жайлауов «Барыс» хоккей клубымен жаңа келісімшартқа қол қойды. Спортшы алдағы бір жылда елордалық клубтың намысын қорғайды. Талғат Жайлауов «Барысты» Андрей Назаров жаттықтырып жүргенде, команда құрамына көп шақыртылмаған болатын. Жаңа жаттықтырушы Эдуард Занковецтің келуімен, хоккейші негізгі құрамға қайта оралып отыр. Айта кетейік, «Барыс» құрлықтық хоккей лигасындағы алғашқы жеңісін кеше ғана тойлады. Астанада Ханты-Мансийскінің «Югра» клубын 3:2 есебімен ұтты. Ал оған дейінгі үш ойында да жеңілген-ді.  
