Кіріспе Талапкерміз-абитуриент, Алғаш келген ауылдан. Түріміз де,киген киім, Оқшау еді қауымнан. Оқшау еді жүрісіміз, Ерекше еді сөзіміз. Тесілеміз кітапқа біз, Үрей толы көзіміз. Ертең сынақ деген күні, Өтпей қойды түніміз. Тест болатын сол бір сәтке, Жеттік әрең, біліңіз. Періштенің құлағына, Ілініпті үніміз. Бүгін біздің ең бақытты – Студент болған күніміз. І курс Корпус іші қандай ғажап, Таңырқаймыз,қараймыз. Жылы сөйлеп біреу келсе, Жақсыға оны балаймыз. Әрқайсымыз әр ауылдан, Келген қазақ баласы. Жүзден жүйрік,мыңнан тұлпар,Даралардың дарасы. Бәрі құштар үйренуге, Сабақтан бір қалмайды. Лекцияны жазудан да, Қолымыз еш талмайды. Ешқайсымыз ерінбейміз, Д/ш-ға да барамыз. Сабақтан соң оқу залда, Кеш батқанша боламыз.    
