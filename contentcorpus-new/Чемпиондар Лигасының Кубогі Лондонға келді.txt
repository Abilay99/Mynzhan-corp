УЕФА-ның президенті Мишель Платини футболдан ерлер және әйелдер арасындағы Чемпиондар Лигасының ресми Кубогін осы доданың финалын қабылдайтын Лондон қаласының әкімшілігіне табыстады. Әйелдер арасындағы Чемпиондар Лигасының финалы 23 мамыр күні «Челси» командасының алаңы "Стэмфорд Бриджда" өтеді. Ал ерлер арасындағы финалды атақты "Уэмбли" стадионы 25 мамыр күні қабылдайтын болады. Осыған орай, УЕФА басшысы әйелдер арасындағы Чемпиондар Лигасының Кубогін Лондонның бас комиссары Кейт Хоуиге, ал ерлер арасындағы Чемпиондар Лигасының Кубогін Ұлыбританияның спорт министрі Хью Робертсонге табыстады.  Кубокті табыстау шарасы әйелдер арасындағы ЧЛ бас уәкілі Фэй Уайттың және де былтырғы жылы осы доданы жеңген «Челси» мен «Лион» командаларының ойыншыларының қатысуымен өтті.  Шараға Рафаэль Бенитес баптап жүрген «Челси» командасынан Джон Терри, Фрэнк Лэмпард, Петр Чех, Фернандо Торрес және Бранислав Иванович келсе, әйелдер арасында бұл бәсекенің былтырғы жылғы жеңімпаздары «Лион» клубының атынан Лотта Шелин келген.  «», - дейді Ұлыбританияның спорт министрі Хью Робертсон. «», - дейді Ұлыбритания футбол ассоциациясының басшысы Дэвид Бернстейн.  Әйелдер арасындағы Чемпиондар Лигасының кубогін Мишель Платини мен «Лион» командасының капитаны Лотта Шелин табыстады. Ал ерлердің Кубогін Лондонның мэріне «Челсидің» капитаны Джон Терри берді.  Осы шараға байланысты ұйымдастырылған арнайы балл алдында екі Кубок те УЕФА-ның ресми уәкілдері Фэй Уайт пен Грэм Ле Сомен Лондон қаласын аралап шықты. Алдымен олар "Стэмфорд Бридж" стадионына барса, содан кейін биыл 150 жасқа толғалы жатқан Лондонның метросын аралады. Содан кейін Ұлыбританияның басты ерекшелігі болып саналатын екі этажды автобуспен қала көшелерін кезіп шықты.  Осы шарадан кейін енді Чемпиондар Лигасының екі Кубогі де 22 мамырға дейін Әлем елдерін шарлауға шығатын болады. Ал 22 мамыр күні Чемпиондар Лигасының фестивалі аясында Лондонға келетін болады.   
