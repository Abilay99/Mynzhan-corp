Бір Ғұлама ғалым қатты қартайып, жақын арада о дүниеге аттанатынын сезді. Бірде ол күздің күні орманда бір талдың түбінде отырғанда жанына ең озат шәкірті келді.  – Айтыңызшы Ұстаз, өз іліміңіздің қаншасын бізге үйреттіңіз? – деп сұрады ол. Ұстазы болса қолына күзгі жапырақтың бірнешуін уыстап алды да:  – Қалай ойласың? Мына орманда жапырақ көп пе, әлде менің уысымдағы ма? – деп сұрады. Сүйікті шәкірті ормандағы сарғайып түсіп жатқан сансыз жапырақтарға қарап тұрып: – Әрине, Ұстаз, ормандағы жапырақ сіздің уысыңыздағымен салыстырғанда әлдеқайда көбірек,– деді. – Менің сендерге айтып үлгергенім, уысымдағы бірнеше жапырақ қана,– деді Ұстазы.  – Қалғанының барлығын сендер өздерің ізденіп, еңбектеніп, ақылдарыңмен тануларың керек, құрметтім менің! – деді.  – Осының бәрін сіз неге ертерек айтпағансыз?– деді озат шәкірті. – Себебі ол сендерге ешқандай да пайда бермес еді. Ілім дегенді адам өз басынан өткізіп барып жинайды. Сендер ғұмыр кешулерің керек. Ал сөз деген бар жоғы сыбдырлаған жапырақтардың шуы ғана! – деп сөзін аяқтады Әулие. 
