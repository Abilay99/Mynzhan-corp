Бүгін қазақтың әйгілі ақыны, поэзия падишасы – Фариза Оңғарсынованың дүние салғанына жыл толды. 75 жасқа қараған шағында дүниеден өткен көрнекті ақын қазақ әдебиетін биік деңгейге көтеруге зор үлес қосып, жыр әлемінде өзіндік қолтаңбасын қал­дыр­ды. Аталған күнге орай ақынның бір топ өлеңдерін назарларыңызға ұсынамыз. ***Жыр –менің жалғыз тарланым,аялап өтер ардағым,талықсып атар таңдарым,Айымдай жалқы арман-үн;қарқылдай берсін қарға мың,бұрқатсын боран-шаңдарын,тарттырсын дүлей зардабын –жанымды жырмен жалғарым,өзімді соған арнадым.Жалғаннан зардап шекпегем,заманға нала-кекті емен,лапылдап жанып от денемжылуын шашпай Күн-сараң,мәңгі мұз жанын құрсағанжылусыз-жансыз жерлерденжалын боп өтсем деп келем.Көз жасын сүйіп жел-керең,көкірегін мұң-шер кернеген,аспаны жерге түскендей,қасіретін қайсар күш жеңбейкүрсінген бедеу бейбақтыжырыммен – ыстық деммененсәби боп келіп емдер ем...От сезім – өшпес өртпененеміреніп ешкімді өппеген,махаббат атты бір күштіңләззаты мұңын шекпегенжандардыңесін тандырып,жүрегін оттай жандырыпсезім боп өтсем деп келем.Шығарған шындық, арды естен,зұлымдықтарды қан кешкенМахамбеттен қалған наркескен –айбалта-жырмен шапсам деп,шаңын бір сөйтіп қақсам деп,әділеттің шамын ғаламға,қарамай құрсау-қамалға,лаулатып солай жақсам депқайсарларды жасқап шегергентасқыны тылсым тереңменсерігім – жырым-жебеммен,жүрегім – желкен, жел кернеп,қары ағыстарға, сеңге өрлеп,қағылез құйттай денеммендауылдарды құшып келем мен!.. ***Жұрт мені қатал дейдінайзағайдай мінезі шатырлаған,біреулері айтады ақыл маған:өр көкірек, тәкаппар, менменсіген...ұнатпайды дәл мұндай ақынды адам(одан сайын мен шіркін қатуланам).Біреулер қиялдайды:мұндай адам ешкімді сүйе алмайды:өтірік өлең жазады талықсыған,қайдан ғана бал сезім таныс бұған?(Түсініксіз қалпыммен байғұстардыойларымен өздерін алыстырам).Біреудің жаны ашиды:ол ақын ғой өзгеше, дара сыйлы:ал ақындар сезеді барлығын да,ақылды да болады, данасиды.Жастаржара түспеген жанына әлітүсінгендей жанымды табынады;менің асқақ әм мұңды жырларымдыіздеуі хақ солардың, сағынары...Мен кешпеген дүние жоқ екенінсезеді олар, сезеді бәрі-бәрі.Мен солай көрінемін,Жер секілді құбылтқан өмір өңін.Міз бақпайтын адамдай жүре беремкүйіп-жанып жатса да төңірегім.Білмейді жұрт (білмесін көңіл емін)менің барлық бал қылық, нәзіктігімсенің ғана алдыңда төгілерін! ***Мен кегімді аламын! Жүрек кегін.Дала солай өсірген түлектерін.Қайтарамын азап пен қасіретінкездерімнің зар шеккен жүдеп менің.Онда ызадан өртенген тұңғыш денем(мұны ешкім де ұқпайды мұңды ішпеген).Ниетіңді білмеген жауыздарғаЖақсылықты жасау да – қылмыс деген.Қылмыс өшін алуға бекіндім, ұқ.Жалтақтарды жек көрем жетім қылық.Өмір бойы дөңбекшіп жүретін қыпмен кетемін, әйтеуір, өкіндіріп.Сонда осылай тістенгем налып, жүдеп,Кейбіреудің жаласы жанымды жеп.Сізге деген бір мөлдір сезім кернепБар ызадан сап болды жалын жүрек.Бар адамның жанында бақыт тұнып,Жүрмейтіндей ешкім де сатып, бұғып.Не құдірет Сіздегі, құдайым-ау,Мені осынша жіберген бақытты ғып?!  ***Көрінбей кетсең,сені менкөруге тіпті құштармын.Жаныма жақын келіп ең -келмеді бірақ тіс жарғым.Жүрегім талай алқынды-ақ,бір саған арнап мұң-әнін.Жиында жұртқа жарқылдап,көзге ілмей сені тұрамын.Құдыққа барсам,қарадымат суаруға келгей деп.Түңілтіп кетіп қаламын,түсімнен жылу бермей көп.Жанымда арман, мақсат көпекеуіміз ғана ұғысар.Сонда да саған асқақ бопкөрінуге мен тырысам.Қыздардан өрлік қалған ба -құлай сүйсе де шектелген:сен алғаш сүйіп алғанда,ашуланған боп кеткем мен...1967***Жүректі тербеп бал сезім,Қоштастым сонда дірілдеп.Аузымнан шықпай бір сөзімІшімнен тұрдым «Күнім» деп.Жанарың сенің қадалған,Жаныма күн боп нұр септі.Жиналған мынау жараңдарқарамай бізге тұрса етті...Кеттің ғой сонда көп күнге,Қолымды неге қыспадың?Тіледім самолеттің деКешігіп барып ұшқанын.Несіне тіктің көзіңдісүйілмей қалған ерінге...Сарғая күтіп өзіңді,Сағына түссін дедің бе?***Ақ боз атты жолаушыбіздің үйдің сыртына қырындады;көрмеген боп көрсем де үңілмедім.Маған қарап жеңешем жымыңдады,Қызарып күлімдедім.«Құдық жаққа кетсемші...» -деген ойды қайталап жиі ішімнен,Өзің үйге кіргенде опынғам көп.Көрінуге тырыстым үй ішінеелемей отырған боп.Мен бірақ та абдырап,Қолымдағы кестемнен жаңылдым ба,қырық үзілді жіп деген құрып кеткір.Өз-өзімнен тынысым тарылды да,ақыры шығып кеттім.Мен сол күні өзгердім.Әшейінде еркелеу, батылдау да ем...Сезбеппін де сол күні түс ауғанын.Дастарқанның шетіне отырғанмен,шайымды іше алмадым.Аттандырды жеңешем,Арпалыстым көңілдің толқынымен,Қайдам, сонда жан күйін қалай жеңдім.Неге екенін білмеймін, сол күні менСенің кеткен жағыңа қарай бердім.***Өлең көп деп біреулер жазғырар мамахаббат, сезім жайлы.Олар, әттең, мендегі жазды ұғар мажолдар келіп тұрғанда өзің жайлы.Өзің жайлы -өкініш, өсегі менқұштарлығы тағы мол өмір жайлы:Құштарлығым қүн сайын өседі де,Қуаныштан тәттірек со бір қайғы.Өмір - сенсің, бар жұртты ұмыттырып,Өзіңді құштыратын.Ішіп-жеген жанарыңды үміт қылып,Күттіретін біткенше күш-қуатым.Сенсіз жырмен жоқ менің тілдеспегім,Қайтем енді біреулер оны ұқпаса...Бұл қүнәһар тірлікте жүрмес те едім,Өзіңмен жолықпасам.***Басқа қызды жар еттің. От-жалынменмені сүйген жүректі аямай-ақ.Тікенекті өмірдің соқпағыменТартып бердің, әйтеуір, жалаң аяқ.Саған деген сезімнен есім кетіп,Өртеніп-ақ жатамын қызғаныштан.Келе алмадым сонда да шешімге түк,Шаншу алды жанымды, ызғар ұстап.Білем, әлі жүректер ұғысарын,бірақ көрсем - жалынды басып-жаншып,Асқақ қарап өтуге тырысамын,Сенен өзге біреуге ғашық жансып.Тағдыр бізді осылай тұсады да,Екі айырды. Аңсаушы ек тел өсуді.Беріп сені біреудің құшағынасерік қылып жүрмін тек елесіңді.Жұртқа жұмбақ болды да мендегі елес,Біреулерге бұл күнде мазақ та өзім...Махаббаттың күйігі - ерлер емес,Әйел ғана шыдайтын азап-төзім.***Келесің дәйім шілденіңот күні болып, ынтығып,Құшағыңда құрып сүлдерімшыға алмай қалам бұлқынып.Кетеді сонда жон аттаптәкаппар менің өрлігім,жанарда жүрген қонақтапқоңырқай күздей сорлы мұң.Сендегі сезім селіненеркелей тұрып жасқанам.Сүйе ала ма екен берілебіз екеуіміздей басқалар...Сенімен еріп үйге біркеледі шуақ жылытып.Тірліктің күйтің қүйбеңінкетемін сонда ұмытып.***Кеттің. Енді жаныма жанашыр кім?(Мен сорлы да өрліктен шарасызбын).Содан бері жанарым мұңға толы,Содан бері әйтеуір мазасызбын!Сен кеткелі тау жақтан жел еспеді,Гүл де солып қалғандай белестегі.Екеумізді бір арман матастырып,Екеумізде мұң да бір емес пе еді?!Түңілгендей өмірдің ақ таңынан,Жанарымды сен келер жаққа бұрам.Енді кіммен қосылып ән саламын,Енді кімге сонда мен ақтарылам?Қайтсем екен:Қасіретіңді сенделіп шексем бе екен,Әлде өзіңе тап қазір жетсем бе екен?Тұрғызып ап төсектен жеті түндеЖаныма ертіп бір жаққа кетсем бе екен?..***Көгалды алаң. Сүт сәуле қырды басқан,біз отырмыз жанардан арман ұшып.Еленбейтін бұрынғы жұлдыз, аспан -бәріне таңданысып.Теңесем де өзіңді жасықтармен,бір батылдық көруді аңсап едім.Кеткім келген кісі боп асыққанменжібермей қалса дедім.Батылдық па күтпеген, жүрек пе ізгісені маған жіберген сүйікті етіп.Менің балғын денемді дір еткіздіқолдарың тиіп кетіп.Құшақтадың. Соны аңсап бір тынбап ем(бір бұлқыныс басталды іште керім)ашуланған кісі боп бұлқынғанменқұшақтай түссе дедім.Адам деген бақыттан тұншығады, ә -шырын сәтте бойында қан тасыған.Біздер жаққа қарауға қымсына ма -ай жатыр шалқасынан.Қызыққандай біздерге дала мына,бара жатты құбылып шалғын-кілем.Сонда сенің тұп-тұнық жанарыңатұтқын боп қалдым білем...***Менде бір толғаныс бар.(Кейде өзім де түсінбеймін).Дауыл күнгі дарияның күшіндей бір.Сонау біздің қырдағы тұяқ тілгенБәйге алаңы секілді дүсірлеймін.Өзім сонда тұтас бір ғасырдаймын:Жүргендеймін жарқылдап қасында Айдың.Мынау бейжай дүниені сілкініріпБір таң қылмай мен, сірә, басылмаймын.Бұйығы өмір тілемен ғасырдан мен.Мейлі, жұртым тентек дер, асыл жан дер.Бұл тірлікте жарқ еткен жақсылықтыңБарлығын да құшамын ғашық жанмен.Қыңыр кетсем кешір деп өтінбеймін.Шақыр, өмір, әділет сотын мейлің!Мен әйтеуір жалтаңдап, жалбарыныпӨзім қылған ісіме өкінбеймін.Менде бір тебіреніс бар.(Кейде өзім де түсінбеймін)Дәл сендегі құштарлық күшіндей бір.Сондықтан ба – қыз ғұмыр бұл өмірдіҚуаныш-қайғысымен ішіп-жеймін.Осы сезім алаулап бойда тұрсаАсылы кешірмеймін.Әйелдің монологыСенің от құшағыңдадүниені ұмытып талықсыдым.Жүрегімді өртеді жан ыстығың.Мынау байтақ әлемде тек екеумізжүргендейміз айналып ғарышты мың.Көзімді ашсам шырын сәт көзден ұшыпкететіндей жанарды тарс жұмдым.Сен аймалап алқындың,одан сайын есімді шығардың да,мен балқыдым көміліп қылаң нұрға.Жақсы сөздің барлығын саған айттым,ішімнен бе, әлде үн шығардым ба...Сен жанымда жүрдің дежанарымды толтырдың жылылыққа(жан жылуын балар ем ұлылыққа).тәттілігін сезіндім бұл өмірдіңәр күніне тоймадым құнығып та.Қайырымды да боп кеттім. Қатыгез жандірілдеген жүрекпен сыр ұғып па?Бірақ өзің айныдың.Су тартылып, тартқандай құрақ күлгін,сен мысқылдап, мен болсам жылап тұрдым.Өмір деген бұрқанған дарияғабұрымымнан ұстап ап лақтырдың.Сонда ғана есейіп, бұл жалғандабәрі алдамшы екенін бір-ақ білдім.Сенің от құшағыңдаардан аттап, қалдырдым пәктігімді,ләззатқа батырған ақ түнімді.Айырдым мен аяусыз енді кимесақ көйлекті тігілген сәтті күнгі..... .Мен күнәһар емеспін ар алдында,Құдайың да кешеді тап мұнымды.Қараңғы түндердің шапағатыТүндер келедіқұбылмас қараңғылықпендүниенің барлық жиіркеніштерін таса ғып,күндізгі сағымдай көз жауын алмайкөлгір көркімен жасанып;ақ сезімдердің ақ айдынында тербелер дел-салсәт қой бұлқатыгездіктен қажыған көңілдер жасарып!Қараңғы түндер,бұл дүниенің ләззаты жалғыз сендерде ғанақалған ба!(Өзгенің бәрі өзгеріп кеткен шеңгелін мезгілсалғанда).Түндердің тұнжыр тыныштығы ма екен көңілдердікөкке көсілтіп,талпындыратын таңдарға!Таңдайыңа татып тірліктің шырын шақтарыжанды шалқытқантүн құшағына алғанда.Жалғыз-ақ мынау бөлмедетыныштықта бей-жай көңіл көрпесі көсілмей,(қасиетті түндер кешіргей!)Ақтүтек ойлардың ақпаны сақ-сақ қүледі,жалғыздығынан құтырып кеткен жесірдей.Рахатын түннің тұл етіп сонда мен отырамыншабыттыңсарала сауытын шешінбей.О, шуақ күндер!Қыз саусақ шұғыла төккенге балғын бақтарғаменменшілдікпен мақтанба!Тірліктің қимас күндерін тылсым түндерде ғанасезбесекқадірсіз шығар ақ таң да.Мынау жалғанда жалғыз-ақ өзім құдіреттідей боп отырамҚараңғы түндер шапағат шашқан шақтарда.***Менің сорлы сәттерім –тасқын жырлардан қалған шақтарым тосылып,Ол сәтте менде арман деген де – бос үміт.Күңгірттеу менің келбетімді көріп, іштегібұрқаныстарды ұға алмай жүр-ау осы жұрт.Азапты ойлардан діңкелеп бейуақ кетемінөзімнен-өзім шошынып.Мүсіркер еді-ау дұшпандарым да бас шайқап,Түндерде менің жасымды көрсе жастығымдыжуған жосылып.Менің сорлы сәттерім –ақтарар бір жан таппаған кезім, кеудемде тұнып,сыр бұғып,Жалтаңдағаным, айта алмағаным көңілдегі наздықұрбылық.Көзім шалғанда бір байғұстарды қара басыныңқамы үшінжүретін асқақ арман дегенді тұл қылып,күнкөріс жайын мұң қылып.Күйбең тірлікпен күн кешкендердіңмәз-мейрамдығын қайтерсіңдүниенің бәрін жүргендей солар тындырып.Менің сорлы сәттерім –қызғалдақ дәуренде ару дидарлы Күн келгенқабағы ашылмай күн кешетіндер кірбіңмен.Дүниеден орнын таба алмай жасып, тірліктен безіптүңілгенбайғұстарды көріп жүрмін мен.Тірліктің тартыс-арпалыстарына төзе алмағандартұнжырапкүн өткізеді екен түсініксіз, мылқау бір мұңмен....Осы ғой менің сорлы сәттерім, мұңды сәттерім,досым-ай!Әлде бұл менің бақыттылығым ба екен?Кім білген... ***Қуанышты мендегісенің қайғың улайды.Ешбір адам жердегібілмейді бұл мұң жайды.Сүйсе, бақыт емес пе -мен біреуге тәттімін.Түсесің де сен ескесап болады шаттығым.Аяз шарпып дененісүйген болам бекер кеп.Сені іздегім келедіқай жерде отыр екен деп.Сен жайлы ойды жасқадымқалмасын деп ол біліп.Құшағында басқаныңсені ойлаймын. Сорлылық.***Өзіңді жерлеп келіп,жапа-жалғыз отырмын. Меңіреумін.Айналамда қыстыққан еңіреулі үн...Әлем деген қап-қара бұлтқа оранып,Жел соғады әйнекті сыртта налып,есі ауысқан шығар бұл сығыр құдай,сосын, сосын... денемді бұрынғыдайаймалаған секілді сенің ернің.Буынымды босатыпсыбырлаған үздігіп сенің үнің,сосын менің тек саған жерік үнім...жанарымыз түк үнсіз ақтарған ой(тек екеуміз білетін сәттер бар ғой?) -алақандар тигенде, бұлақ-құмардір еткізіп жүректен бір-ақ шығар -барлық елес таптады мені бүгін.Жерлеп келіп...Жоқ, жоқ! Иә, өзіңді жерлеп келіп,отырдым сен деп семіп,өмір деген өзіңсіз қараң қалып,керең болып кеткендей тамам халық...осы менің бүгінгі есімдегі.Сені осылай жерлегем. Кешір мені.***Кетсе де алдап сағымдай үміт, арман,мен сені ұмыта алман:төгілген көз жасым үшін,жүрегімдегі қорғасын үшін;саған ессіз сенгенім, сезгенім үшін;сен үшін достардан безгенім үшін;сені құшып тұрып пәктікті армандағаным үшін -арланбағаным үшін;сен бардағы мұңсыз күндерім үшін,тілеулестерді күрсіндіргенім үшін;аймалап-құшқан қылықтарың үшін,дүниені ұмытқаным үшін;өкініш қарыған жалын мұңым үшін,сонау бір сағым күнім үшінмен сені ұмыта алман.***Мен қорқамын:Екеуімізге арманның да,Таңдардың да ортағын;қуаныштың,жұбаныштың ортағын;жолдардың да,ор-жардың да ортағын;бізге атылған оқтардың да,достардың да ортағын;сағынудың, сезінудің ортағын;аңсап-талып кезігудің ортағын -көнбей ешбір дәлелгебәрін айтып қояды-ау деп әлемгемен өзімнің көздерімнен қорқамын;сосын, сосын, өлеңдерім,өздеріңнен қорқамын!***Жанарлармен тіл қатып,Жүректерді жырлатып,Сезім деген айдынғаМың бұлқынып, мың батып –Кездесу де бір бақыт!Тамған жастынұр-жақұтеріндермен құрғатып,ләззат пен аңсауғаой-санаңды ұрлатып,қиыса алмай амалсызқоштасу да бір бақыт!Елікпей еш жырға түк,кірпік ілмей түн қатып.жүрегіңнің дүрсілінжалғыз жанға тыңдатып,іңкәрлықтан үздігіпаңсаған да бір бақыт!***Көңілім алабұртып саған аздап,бір алау келе жатты жаңа маздап.Әйтеуір, құдай сақтап, қалдым-ау менөзіңе ғашық болып қала жаздап.Басқаны жазғырғанмен кезінде жай,сезбейсің торға түстің өзің қалай.Жоқ жерде өрт шыққандай лап ететіносы бір құрып кеткір сезімдер-ай.Сені де құшағына ап "кесірлі" үміт,көзіңмен тұрдың мені шешіндіріп.Сүйіктім қарап тұрған секілденді -селк еттім сонда ғана есім кіріп.Кешкің кеп сол бір сәттің отын бірге,құмарлық есіңді алып отыр мүлде.Әйтеуір, аман қалдым. Білмеймін текмен бұған қуандым ба, өкіндім бе...***Даланы жалғыз жайланып,шымылдық құрып жатты түн.Киіз үй. Көгал. Ай жарық.Бағандай биік ақ түтінөрлейді көкке жай ғана,леп жоқ – сирек тыныш шақ.Ұйқыға бөккен айнала,табиғат жатыр тыныстап.Қараңғы құшып жасыл маң,тентек жел кеткен түңіліп.Боз жусан – жұпар шашылған,Көңілде – көктем бір үміт.Ару Ай кербез, гүл рең,сүйкімді сұлу жас қылық,жұлдыздарды да нұрыменбір сәтке сәуле шаштырыпбарады көкте шат түрмен,аспанды дара басқарып.Көз ілмей Жерде жаттым менжусанды жалғыз жастанып.***Шуағын төгіп күн шығып,қанатын жайды гүл шыбық.Келеді көктепдаланыңқұрсағын жарған тіршілік.Үрпіне Жердің сүт толып,жүзіне мөлдір шық қонып,тереңнен алған тынысықалқиды мақта бұлт болып.Еркелеп, сүйіп аймалайқұшады қырды, сайды арай.Жыңғылды сайдың баурайыжап-жасыл жұмсақ жаймадай.Тұрмайсың бейжай, таң қалмайтірлік жоқ жатқан жанданбай,керемет сезім, кең құшақадамнан Жерге ауғандай.Тіл бітіп тілсіз құмға да,бусанып, бүрлеп тұр дала.Бошалап кеткен боз інгенботалап жатыр жылғада.***Көздеріңдеақыл, ой, мұң тұнады,адамдайсың қанбаған бір құмары.Жаның жүдеп, дәрменсіз отырасыңмаған қарай жүрегің бұлқығалы.Мен біреуге жарқ етіп қарадым ба -қызғанасыңжалт ойнап жанарыңда.Тәкаппарлау түрімнен тұншығасың,көмілесің амалсыз нала, мұңға.Мен ғанамын ойларың, таңдарың да,Қайғы әкелер қол жетпес арман ұлға.Мен елік боп көзіңе көрінгелісүйкімсіз боп кеткендей жан жарың да.Үміттенер мен жақтан естілмейді үн,сезбей ме деп ой селін кештің кей күн.Әйел сезбес сыр бар ма бұл жалғанда -сезем бәрін. Білемін. Тек сүймеймін.***Бәрі менің есімде:Сені күтіп терезеден қарауменМинут санап тұрғаным.Жанымды өртеп бір жалын;Сөндіре алмай сағыныштың мұңдарын;Сосын сенің кіріп келер сәттерің,Тілсіз, үнсіз аймаласқан тәтті ерін...қос жүректе - ақ сезім мен пәк сенім;көп ішіндесыр ақтарып көзбененжырақ шығып өзгеденоңашарақ қалуды ылғи көздеген;сәтке ынтығып шырын-бал,қол ұшынан бойға тарар жылулар,тек екеуіміз түсінетін сыбырлар;құлақ қоймай еш үнге,сезім селін ынтығып бір кешугеаласұрдық. Бақыт па бұл, кесір ме?Бірақ бәрі есімде.  Массагет сайтына жарияланған Фариза Оңғарсынова туралы мақалалар 
