 Сәттілік атаулыға сенесіз бе? Өмірде бап шаппай, бақ шауып кететін кез көп кездеседі. Тек «менің жолым болмайды» дегенді сөздік қорыңыздан шығарып тастап, келешекке сеніммен қараңыз. Алдағы уақытта сізге қай істе сәттілік серік болар екен, тексеріп көрейік. Суреттегі төрт қобдиашаға қарап, ұнағанын таңдаңыз. Бірінші қобдишаны таңдасаңыз, барлық бастамалар мен істе жолыңыз ашылғалы тұр. Өз күшіңізге сеніп, кез келген шешімді батыл түрде қабылдай берсеңіз болады. Бұл ай сіз үшін өте сәтті болмақ, еш қам жемеңіз. Егер екінші сандықша көңіліңізге жақса, сіз бұл айда тасып тұрған қуатыңызды сезінесіз. Жақсылап демалуға арналған таптырмас кезең. Шығын көп болуы мүмкін, дегенмен ол ақшалар кейін өкінбейтіндей, армандарыңыз орындалып, қалауыңыз болатындай жерлерге жұмсалады. Сондықтан қалағаныңыздың тізімін құрастыра берсеңіщз болады, барлығына дерік қол жеткізесіз. Таңдауыңыз үшінші қобдишаға түссе, қалтаңыз қалыңдауының белгісі. Қаржылық жағдайыңыз әбден жақсарғалы тұр. Оған қоса жұмыста да, қаржылық серіктестік қызметінде де жолыңыз ашылады. Төртінші сандықшаны ұнатсаңыз, жақын арада сезім сарайыңызда сандуғаш сайрамақ. Жаңа таныстықтарға жол ашылып, жүрегіңізді сырлы сезім билейді. Туған туыс, ата-анамен де өте тығыз қарым-қатынас орнататын кезең келді. 
