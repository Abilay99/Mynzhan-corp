 DASH диета – халықаралық сарапшылар жасайтын үздік диеталар рейтингіндегі алғашқы орындағы диетаның бірі. Ол дәрігерлердің зерттеуінше, "Артық салмақпен арылу тиімділігі" категориясы бойынша 5 балдың 3,3 балын алса, "Денсаулыққа пайдасы" бойынша 5 балдың 4,8 балын иемденген. Ендеше, DASH диетасы туралы не білу керек? DASH (Dietary Approaches to Stop Hypertension — жоғары қан қысымын емдеудің диетологиялық әдісі) диетасы жоғары қан қысымын түсіру үшін арнайы ойлап табылған. Алайда кейін оның басқа да маңызды проблемаларды шешетіні анықталған: холестерин деңгейін азайтады, инсульт дамуының алдын алады, салмақты ретте ұстайды және қант диабетінің алдын алады.  Бұл диета кезінде мына ережелерді сақтау керек: - Тәулігіне 2 л су ішу; - Күніне 5 рет тамақтану; Бір порцияның салмағы 215 г-нан аспауы тиіс; - Күндізгі рационның калориясы – 2-2,5 мың ккал.; - Тәттілерді аптасына 5 реттен артық жемеу; - Дәнді дақылдар, бұршақтар, майсыз ет пен көкөністерге екпін қою; - Газдалған және алкогольді сусындарға тыйым салу; - Негізгі 5 рет тамақтанумезгілінен бөлек 8 рет тіскебасар жеу рұқсат етіледі; - Тұз мөлшерін міндетті түрде күніне 2/3 шай қасыққа дейін азайту; - Мәзіріңізге міндетті түрде тұтас дәнді нанды қосу; - Рационыңыздан қақталған, тұздалған, қуырылған тағамды және майқоспалы пісірмені, балық пен еттен жасалған консервіні алып тастау.   DASH диетасы бойынша күнделікті рационға мына азық-түліктер кіруі керек: - Тәулігіне 7 порция астықты өнімдер (нан тілімі, 1/2 стақан макарон, 1/2 стақан ботқа); - Тәулігіне 5 порция жемістер (1 порция=1 жеміс, 1/4 стақан кепкен жемістер, 1/2 стақан шырын); - Тәулігіне 5 порция көкөністер; - Күніне 2-3 порция майсыз сүтті өнімдер (1 порция= 50 г ірімшік немесе 0,15 л сүт); - Аптасына 5 порция бұршақтар мен жаңғақтар (1 порция=40г); - Тәтті тағамдар аптасына 5 реттен көп емес (1 шай қасық тосап немесе бал); - Күніне 2 л сұйықтық (су, көк шай, жаңа сығылған шырын); - Ақуыз – 200 г майсыз ет немесе балық, жұмыртқа.   Барлық зиян тағамдардан бас тартқан жөн: - Фастфуд пен қытырлақ картоп (чипсы); - Алкоголь; - Қақталған өнімдер, жартылай дайын өнімдер; - Консервіленген өнімдер; - Майлы ет; - Газдалған сусындар; - Кәмпит, печенье және басқа да тәтті тағамдар. Жоғарыдағы ережелерді ескере отырып, өз мәзіріңізді құру оңай. Ол үшін күнделікті рационыңызға біртіндеп қажетті азық-түліктерді енгізіп, тыйым салынған өнімдерді алып тастау керек. Егер сіздің мақсатыңыз арықтау болса, ұсынылған порциялар мөлшерін 2 есе азайтыңыз. DASH диетасы кең таралған және жақсы ойластырылған, сондықтан ғаламтордан оның дайын мәзірлерін жылдам таба аласыз. 
