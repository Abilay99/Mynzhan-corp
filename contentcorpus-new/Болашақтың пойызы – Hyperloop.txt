Ваккум пойызы жайлы алғаш рет Роберт Говер 1909 жылда "Scientific American" журналында жазған еді. Ол автокөліктер левитация бойынша қозғалады деген ұсыныс тастаған. Ресейлік профессор Борес Вейнберг 1910 жылда алғаш рет электромагнит майданында затты вакуум трубада қозғалтқан еді. Бірақ, бірінші дүние жүзілік соғыс басталып, оның ізденістері тоқтап қалған болатын. 2012 жылы Илон Маск өзінің "Hyperloop" жобасын ұсынды.  "Hyperloop" – бағытының басы мен соңын ұстап тұратын паралель трубадан құралған жер үсті жолаушы пойызы. Труба ішінде ұзындығы 25-30 метірлі капсула сағатына 480-1220 километр жылдамдықпен қозғалып отырады. Жобадағы капсулалар аралығы бар-жоғы 30 секундтық қашықтыққа ие.  Инженерлер екі тасымал көлігін ұсынды. Бірі – жолаушы таситын пойыз, екіншісі жүк таситын пойыз. Жолаушылар пойызына 28 адам сыяды, жүк тасымалы пойызына көлемі 3 машинаға тең жүк сыйып кетеді.  Айта кету керек, "Hyperloop" толықтай вакуум пойыз емес. Пойыздың қозғалысқа түсуі үшін 100 Паскаль қысым керек.  Капсула линиялы қозғалтқышпен қозғалады. Әр 110 километрге орнатылған ұзындығы 15 метрге тең алюминий рельс статор міндетін атқарады. Ротор болса капсулаға орнатылады. Оның тұрақты қуаты 100 килоВаттқа тең. Бұдан басқа капсулаға 1,5 тонналық аккумулятор орнатылады. Аккумулятор қуаты 45 минутқа жетеді. Алдағы уақытта, алғашқы жол Үндістан, АҚШ, Біріккен Араб Әмірлігі және Оңтүстік Кореяда құрылады деп жоспарланып отыр. 
