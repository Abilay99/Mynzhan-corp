Ағайынды Роман және Даир Жайлауовтар 14 мамыр күні Астанада өтетін кәсіпқой бокс кешіне қатыспайды. «Diamond Ring» компаниясының хабарлауы бойынша, боксшылар бұл елордадағы жарысқа қатысудан бас тартқан. «Көрме» орталығында өтетін бокс кешінде Роман Жайлауов грузин Гвиниашвили Николозбен (15-5-3, 11КО), Даир Жайлауов та грузин Торнике Тортладземен (9-6-1, 1КО) жұдырықтасуы тиіс болатын. 14 мамыр күні өтетін кәсіпқой бокс кешінің басты жекпе-жегінде екінші жартылай жеңіл салмақта «EPBC WBC» чемпиондық белбеуі сарапқа салынады. Чемпиондық белбеуге WBA NABA белбеуінің иегері жерлесіміз Бекман Сойлыбаев (8(3KO)-0-0) пен грузиялық тәжірибелі боксшы Николоз Кокашвили (17(7KO) -3-1) таласады. Астанадағы кәсіпқой бокс кешінде Қазақстан, Грузия, Украина, Беларусь және Өзбекстан елінен келген боксшылар бақ сынайтын болады. Кәсіпқой бокс кешінде шаршы алаңға шығатын боксшылар Адеркарт Әли Ахмедов (дебют) – Сергей Крапшило (4 (3KO) -12-2)  Айдос Ербосынулы (3(3KO)-0-0) – Лаша Гургулиани (7(4KO)-0-0)  Айдын Ельжанов (2(1KO)-0-0) – Хвича Гиголашвили (12(2KO)-12-0)  Елдос Сарқұлов (3-0-0) - Шерзодбек Мамаджонов (9(KO)-13-4)  Айдар Шәрібаев (1(1KO)-0-0) – Рубен Мовсесян (21(16 КО)-14-1)  Руслан Мырсатаев (1(1KO)-0-0) – Фарух Мадаминов (1(1KO)-4-1)  Берікбай Нұрымбетов (1-0-0) – Артур Земляной (1(1KO)-0-0)  Басты айқас Бекман Сойлыбаев (8(3KO)-0-0) – Николоз Кокашвили (17(7KO)-3-1)  
