 Қарапайым айран ағза үшін өте пайдалы. Бұл табиғи қышқыл сүт – тері мен шаш күтімін қамтамасыз ететін тамаша құрал. Айран құрамындағы ақуыз, ашытқы, кальций, В және Е дәрумендері, ұйыған сүт талшықтары шашты құнарландырып, саулығын нығайтады. Айран негізінде шаштың жылтырауы мен жібектігін қайта қалпына келтіретін, құрылымын жақсартатын, сынғыштығы мен түсуінің алдын алатын, күн, жел және басқа да факторлардың теріс әсерінен қорғайтын шашқа арналған түрлі маскаларды дайындауға болады.  Шаштың әсемдігіне арналған айран Ең қарапайым айран маскасы жалғыз құрам – айраннан тұрады. Шашыңыз бен бас терісіне айранды молынан жағыңыз, басыңызға полиэтилен пакетін киіп, орамал не бас киіммен басыңызды ораңыз. Осы маскамен бір жарым сағаттай жүріңіз, кейін сусабынмен басыңызды жуыңыз. Мұндай маскадан кейін кондиционер немесе бальзам қолдану міндетті емес.  Егер шашыңыз майлы болса, онда айран маскасын айына 1-2 рет жасап тұру жеткілікті.   - айран – 1 стақан; - сыра ашытқысы – 1 шай қасық; - қыша ұнтағы – 1 шай қасық; - кез келген эфир майы – 3–5 тамшы. Масканың әсерін арттыру үшін төменде келтірілген ингредиенттерді қосыңыз:  - түйежапырақ, иіртамыр немесе қалақай қайнатпасын;  - жұмыртқаның сарысын – 1 дана;  - түйінді пияздың шырынын – 1 шай қасық; - бал – 1 үлкен қасық; - ошаған майын – 1 үлкен қасық немесе  - коньяк – 1 үлкен қасық.Қоспаны мұқият араластырып, шашыңызға жағыңыз да, басыңызды орап, масканы 30-40 минут ұстаңыз. Кейін шашыңыздың типіне сәйкес сусабынмен жуып тастаңыз.  Қайызғаққа қарсы айран маскасы Шашты қайызғақ басқанда халық емі келесі амалды пайдалануға ұсынады.  Шашта мұндай масканы бір сағат ұстау керек. Бұл әдіс шашты қайызғақтан тазартып қана қоймай, шаштың тез өсуіне әсер етеді.  - жарты стақан айран;  - 1 үлкен қасық кез келген өсімдік майы;  - бір уыс қара нанның жұмсағы; Бәрін араластырып, шашқа жағып, 20 минут ұстаңыз. Кейін шашыңызды сусабынмен жуыңыз.  Құнарлы маскалар Құрғақ шашты ылғалдандыруға келесі маска көмектеседі:  - үш ас қасық айран;  - бір үлкен қасық кез келген сұйық май (зәйтүн, ошаған немесе үпілмәлік майы); - бір жұмыртқаның сарысы.  Қоспаны шашта бір сағаттай ұстау керек.  Майлы шаштыларға келесі маска жарайды:  - 150 г айран; - жұмыртқаның көпіршіген ағы. Сонымен қатар бұл қоспаға картоп крахмалын немесе картоп шырынының сығындысын қосуға болады.  Ал айранмен араластырылған лимон шырыны шашқа жылтыр мен көлем береді. Химиялық бұйралау немесе бояудан кейін шашты қайта қалпына келтіру үшін де айранды пайдалануға болады. Бірақ ескере кететін жайт, сүт қышқылы шаштағы бояу пигменттерін кетіру қасиетіне ие, сондықтан мұндай жағдайда айранды абайлап пайдаланған жөн.   
