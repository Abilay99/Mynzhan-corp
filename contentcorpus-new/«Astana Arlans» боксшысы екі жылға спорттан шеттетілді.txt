Бүкіләлемдік бокс сериясында (WSB) бақ сынайтын «Astana Arlans» клубының боксшысы Алмат Серімов допинг пайдаланағаны үшін екі жыл спорттан шеттетілді. Бұл туралы ҚР бокс федерациясының ресми сайты хабарлап отыр. Ұлттық допингке қарсы орталық комиссиясы шешімімен  екі жыл көлемінде ұлттық, аймақаралық, халықаралық және құрлықтық жарыстарға қатыса алмайды. Осыған дейін боксшының қанынан допинг табылғаны туралы бейресми ақпараттар айтылғанмен, расталмаған еді. Енді белгілі болғандай,  клубы 27 қаңтар күні боксшымен ресми түрде келісімшартын бұзатын болады. Бірақ, бас бапкер  боксшының допинг пайдаланғанын растап отырған жоқ. Жаттықтырушының айтуынша, ел чемпионаты алдында ауырған боксшы ем-дом қабылдаған. Сауығу үшін пайдаланған дәрілер құрамында тыйым салынған дәрумендер барын білмеген көрінеді.  81 келі салмақ дәрежесінде өнер көрсетіп келген. Бокстан ҚР спорт шебері атағы бар-ды. 2014 жылы Таразда өткен ел чемпионатында Ақмола облысының намысын қорғап, алтыннан алқа таққан болатын. Халықаралық додалар мен байрақты бәсекелерде де ел намысын қорғаған.  
