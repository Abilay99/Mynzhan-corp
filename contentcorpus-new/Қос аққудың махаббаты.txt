Аққу – суда жүзетін ең ірі құс. Оның сұлулығы бір төбе болса, өмір сүру тәртібі мүлде бөлек әңгіме. Олай дейтініміз, аққу – жұп болып өмір сүретін жаратылыс. Әр жұп өзіне лайық аймаққа қонып, мекенін сырт көзден қорғайды. Аққу суда дауыс көтермей, тыныш қана жүзеді. Топ болып ұшатын аққуларды ең мықтысы бастайды. Көшбасшы аққу шаршағанда, оны екінші аққу алмастырады. Салмағы ауыр болғандықтан, аққудың қонуы оңай емес. Сондықтан да олар жерге емес, суға қонады. Қорегі – су өсімдіктері мен су жәндіктері.   Аққу өзі таңдаған серігіне өмір бойы адал болып өтеді. Серігінен айырылған аққу өз-өзін биіктен төмен қарай тастап өледі деседі. Бірақ бұл тұжырымды ғалымдар растаған жоқ. Ал аққулардың өз жұбын бір рет қана таңдайтыны дәлелденген. Міне, осы себептен де аққу - адал, пәк махаббат белгісі делінеді. Бір-біріне иілгенде жүрек пішінін жасайтыны - табиғаттың таңдай қақтыратын ғаламат шеберлігі. Аққу – киесі бар қасиетті құс. Атам қазақ "аққуды атпа, досыңды сатпа" деген өсиет қалдырып кеткен.  Ерекше сұлу тіршілік иесінің 7 түрі бар.  Жас жұбайларға "Қос аққудың махаббатын тілейміз!" деп тілек айтып жатамыз. Шын мәнінде қос аққудың махаббаты қандай болады? Оны мына видеодан көре аласыздар.   Кештеріңіз көңілді өтсін! Махаббаттарыңыз мәңгілік болсын!  Оқи отырыңыз: "Аққу көлі" - сахнадағы таңғажайып айдын (Видео) Аққу емес... Бөтен... Әй, аққулар, аққулар... Сурет: bankoboev.ru, stock-wallpapers.com 
