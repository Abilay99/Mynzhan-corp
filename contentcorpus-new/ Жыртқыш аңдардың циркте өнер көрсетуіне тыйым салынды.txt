  Репертуарында жабайы жануарлардың бағдарламасы бар шапитолар енді бұрынғыша қаладан арнайы бөлінген жерде өнер көрсете алмайды. Тек енгізілген жаңа ережеге сай қызмет ұсынатын ұжымдарға ғана қала әкімдігі қол ұшын созады. Осы ұсынысты құп көрген "Буглионе" және "Грюсс" цирктері бұрынғы орындарында қалады. Қалғанының лицензиясы қайта қаралады.  Париждің көшпелі француз цирктерінде қазір мыңнан астам жыртқыш өнер көрсетеді. Олардың қатарында жолбарыстар, арыстандар, піл, бегемот, бабуиндер мен макакалар, сондай-ақ, аюлар мен зебралар бар. Енді жануарларға қорлық көрсету мен көңіл көтеру мақсатында пайдалану заң жүзінде жазаланатын болады. 
