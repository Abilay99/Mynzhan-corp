Бүгін футболдан Еуропа лигасының үшінші кезеңіндегі қарымта ойындар өтеді. Алматыда 2:1 есебімен жеңіске жеткен «Қайрат» сырт алаңда «Абердинмен» (Шотландия) кездесетін болады. Кеше «Астананың» жеңісінен кейін қазақстандық жанкүйерлер «Қайраттан» да жеңіс күтері анық. Бір апта бұрын Владимир Вайсс жаттықтыратын клуб Алматының орталық стадионында «Абердиннен» 2:1 есебімен басым түскен болатын. Бұл нәтижемен қазақстандық клуб плей-офф кезеңіне аяқ басып тұр деп айта алмаймыз. Алаң иелерінің Алматыда соққан голының «салмағы ауырлау» болып тұр. Ол үшін қазақстандық клуб ойыншылары бірінші ойындағы жүйесін ұстанып, қателікке бой алдырмаулары тиіс. Өрескел тәртіп бұзып, алаңнан қуылудан аулақ болғандары жөн. Қорғаныста ойнап, қол қусырып қарап қалуға болмайды. Дегенмен де, «Қайраттың» ойыны – қорғаныста ойнау емес. - , - деді Абердинде өткен ойын алдындағы баспасөз мәслихатында «Қайрат» командасының бас бапкері Владимир Вайсс.   Букмекерлік орталықтар алаң иелерін аз да болса фаворит санауда. «Абердин» командасының жеңісіне – 2,06 коэффициент, тең ойынға – 3,31, «Қайрат» жеңісіне 3,49 коэффициент ұсынуда. Еуропа Лигасының үшінші іріктеу кезеңі аясындағы «Абердин» мен «Қайрат» ойыны бүгін түнгі сағат 00:45-те Абердиндегі (Шотландия) «Питтодри» стадионында өтеді. Қазақстандықтар бұл ойынды тікелей эфирде тамашалай алмайды. «Қайратқа» сәттілік тілейміз! 
