 Бүгінде отбасында гүл өсіру үй шаруасының бір бөлігіне айналған. Үйде өсірілген гүл ауаны тазартып, адамға демалыс сыйлайды. Ендеше, үй ішін ластамайтын әрі гүлді уламайтын, гүл егілген топырақтағы азықтық құрамды арттыратын, гүлдің өсіп-жетілуін жақсартатын, зиянды жәндіктерді жоятын қарапайым әдістерді таныстырамыз. Өсімдік күлін себу Шөп-шалаң, ағаш бұтағын жинап кептіріп өртегеннен кейінгі қалдық күлін түбектегі гүл егілген топырақтың бетіне үнемі сеуіп тұрса, гүлдің шіру дертінің өрбуін өнімді түрде тежейді әрі түбектегі топырақтың калий құрамын молықтырып, гүл сабағын жуандатуға, гүлдің түсін қанықтырып, гүл түйінін үлкейтуге әсер етеді. Өсімдік күлі суымен суару Бір литр суға бір келі өсімдік күлін салып, 1-2 шылағаннан кейін, судағы лас, артық заттарды алып тастап, сүзінді сумен суаратын болса, гүлге түскен битті жоюға болады. Сода ерітіндісін шашу Асқа істетілетін 0,1% сода ерітіндісін гүлге 5-7 күнде бір рет бүркіп, шашса, гүлге түскен ақ тозаң дертін жоюда өнімділігі 85% жоғары болады. 
