 Қазіргі заман белсенділікті, лездікті талап етеді. Болып жатқан оқиғаларға оптимистік және шынайы көзқараспен қарап үйренген адамдар көбіне белсенді болып келеді екен. Мына тест арқылы сіздің белсенділігіңізді анықтап көрейік. 1. Денсаулық:  А) денсаулығыма үнемі көңіл бөліп, уақытында тексеріліп тұрамын; Ә) уақыт өткен сайын түрлі ауруларға шалдығамын; Б) менің ойымша, денсаулығым жақсы. 2. Тәбет:  А) тәбетімнің жоқтығына үнемі шағымданамын; Ә) тәбетім жоқ деп айта алмаймын, алайда тамаққа келгенде талғампазбын; Б) дәмді тағамдарды жақсы көрсем де, алдымда тұрған тағамды қанағат тұтамын; 3. Сыртқы көрініс:  А) сыртқы көрінісім өзіме мүлдем ұнамайды; Ә) табиғи сұлулығымның жоқтығына мұңаямын; Б) сыртқы көрінісім көзтартарлық дәрежеде деп ойлаймын. 4. Өмірге көзқарас:  А) адамдар мен табиғат құбылыстарына күдікпен қараймын әрі мысқылдап сөйлейтін, өмірден түңілетін жандарға мән бермеймін; Ә) өміріме ризамын, бірақ кейде күйзеліске тап болатын кездерім болады; Б) дәл қазіргідей әлі де 100 жыл өмір сүруге дайынмын. 5. Көңіл-күй:  А) айналамдағыларға үнемі ашуланып жүремін; Ә) үй шаруасын ұнатпаймын, кейде жалығып кетемін; Б) мені ешкім ашуландыра алмайды.  6. Күш-қуат:  А) қиналғанды жақсы көремін; Ә) көп іске күш-қуатым жете бермейді; Б) барлығын уақытымен жасаймын және кез келген қиын жұмысқа дайынмын. 7. Шешімді қалай қабылдайсыз? А) шешімді өзім ғана қабылдауға қорқамын; Ә) уақыт өткен сайын өзіме деген сенімсіздігім арта түседі; Б) асықпай, сабырмен қабылдаймын. Жауабы: «А» жауаптарына – 2 ұпай, «Ә» жауаптарына - 1 ұпай, «Б» жауаптарына – 0 ұпай. Жинаған ұпайларыңызды бір-біріне қосыңыз.  12 ұпай және одан жоғары: Сізге өмірді жақсы жағынан көру үшін ерекше белсенділік жетіспейді. Тіпті, тапшы деп бағалауға келеді. Сіздің бойыңызды билеп алған пессимизм денсаулығыңызға зиянын тигізіп, жақын адамдарыңызбен қарым-қатынасыңыздың үзілуіне себепші болуда. Олардың арасында достарыңыз да бар.  6-11 ұпай аралығы: уақыт өткен сайын өзіңізге деген сенімсіздігіңіз күшеюде. Жалғыздықтан аулақ болып, жарқын жүзді адамдармен араласуға тырысыңыз.  5 ұпай және одан төмен: Сіз өмірге құштар жансыз. Оптимизмнің арқасында көптеген жетістіктерге жетудесіз. Сізбен тіл табысу да оңай. Алайда аса жоғары белсенділік шешімді қате қабылдатуы мүмкін екендігін ұмытпаңыз. Сол себепті кейде өзіңізді «тізгіндеп» отырыңыз. 
