 Мектеп қабырғасындағы күнделікті күйбең тірліктен жалығатын кездер де  болады. Өзімізше өзгеріс енгізгіміз келеді. Сіз Қазақстандағы ең ерекше мектеп ережесін білесіз бе? 1993 жылы Алма Қыраубайқызының жетекшілігімен О.Жандосов ауылында жекеменшік қазақ гуманитарлық мәдениеті лицейі ашылды. Мектептің өзге мектептерден басты ерекшелігі ұстаз бен шәкірт арасында еркін қарым-қатынас орнады. Аталмыш мектеп ерекшелігіне назар аударайық. 1. Ұстаздар оқушыларға "сен" деудің орнына "сіз" деп сөйледі. Оқушының жеке тұлға болып қалыптасуына мұндай ілтипаттың әсері болары сөзсіз. 2. Оқушының есіміне ұл бала болса  сөзі тіркесіп айтылды. Мысалы: Болат мырза, Қанат Мырза. Бастапқыда құлаққа ыңғайсыз естілуі мүмкін. Дегенмен, қалыптасуға болады. 3. Қыз баланың есіміне деген сөз тіркесіп айтылды. Мысалы: Әсел бикеш, Әйгерім бикеш 4. Ұстаздарды апай дегеннен гөрі жас ерекшеліктеріне қарай есіміне сөздерін қосақтағанды жөн деп тапты. Мысалы: Күләш бибі, Сәуле бике 5. Қарапайым қоңырау үнінің өзі Кеңес Үкіметінен қалған даңғыр дыбыс емес, арнайы қазақтың күйімен беріліп отырды. 6. Би кештерінде мектеп ұстаздары оқушыларды сырттан бақылап тұрмай, өздері де ортаға шығып билеген. Бұл жерден байқайтынымыз, ұстаз бен шәкірт арасындағы шекараны бұзу. Өзінің ұстазының да билегенін көрген шәкірт ішкі ұялшақтық процесінен арылуы мүмкін. 7. Өзіне деген сенімді сезінген шәкірттер орынсыз ұялшақтықтан, бұйығылықтан арылған.  8. Мектеп өмірінде жоғары жылдық және төменгі жылдық сынды шарттылық жойылып, бір-біріне  аға-іні, апа-сіңлі қарым-қатынасы болған. Бұл жерден аңғаратынымыз, үлкенге құрмет, кішіге ізет  мақалы толықтай жүзеге асқан. 9. Оқушылар пікірлесу мәдениетін едәуір меңгерген. Мектеп ұстаздары оқушыларды оқытудың демократиялық жолын ұстанған. 10. Сабақтар дәріс-диалог, дәріс-практика бағытында жүзеге асып отырған. Әр бала – тағдырдың ата-анаға тартқан сыйы, табиғаттың ғажайып құбылысы. Сол себепті де, бала мектеп үшін емес, мектеп бала үшін жұмыс жасауы керек. Осы тұрғыда мектеп басшылығына жоғарыда айтылғандай  өз өтініш-тілектеріңізді жеткізуге болады. Мүмкін, сіздің идеяңыз бізден асып түсер. Қалай ойлайсыз?! 
