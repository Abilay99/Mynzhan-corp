 Корей әйелдерінің тап-таза бет терісін көргенде таң қалған шығарсыз. Иә, олар жүздерінің аршыған жұмыртқадай аппақ болуы үшін ақшаны да, уақытын да аямайды. Назарларыңызға АҚШ-та корей косметикалық өнімдерін сататын дүкендер желісінің негізін салушы Шарлотта Чоның корейше бетті дұрыс тазалау туралы кеңесін ұсынамыз.   1 қадам: Дайындық және алдын ала тазарту    Бет тазартудың бірінші бөлігі беттегі ВВ крем мен еңлікті, көз макияжын дымқыл сулықпен кетіруден тұрады. Одан кейін жұмсартылған тазартатын маймен беттегі кір мен бактерияларды сүртіп, жылы сумен жуады. 2 қадам: Екінші қайтара тазалау    Корей әйелдерінің ойынша, бетті мұқият тазалағанда ғана аппақ, мінсіз теріге ие боласың. Сондықтан бетті көпіршікті құралмен тағы бір рет жуу керек. «Бұл құралмен бетіңізді бірден сүртпеңіз, саусақтарыңызды айналдыра, жаймен жағыңыз» - дейді Шарлотта. 3 қадам: Қабыршақтанудан тазарту    Адам бетінде өлген жасушалар болатындықтан, тері қабыршақтанады. Бірақ қабыршақтанудан тазартуды күн сайын істеу дұрыс емес және беттің сондай аймақтарын ғана тазалау қажет. Мысалы, жақ, мұрын айналасы. 4 қадам: Арнайы сұйықтықпен сүрту    Бет сүртетін арнайы сұйықтық бетті алдыңғы 3 қадамнан қалған қалдықтардан тазартады. Сонымен бірге, бетті тыныштандырып, рН балансын қалпына келтіреді. 5 қадам. Мұқият тазалау – маңызды нәрсе    Екі рет тазалаумен қатар, бетті құнарландыратын сұйықтықтың болуы маңызды. Бұл құрал тері жасушаларының жаңаруына, терінің серпімді әрі жарқын болуына әсер етеді. 6 қадам. Ампула енгізу    Ампуланың әр тамшысы қартаю, тері серпімділігің жоғалуы сияқты кез келген мәселені шешеді. 7 қадам. Массаж бен маска жасау.     Демалыс күндері 5 минут массаж жасаңыз. Бұл бет терісіндегі қан айналымды жақсартады. Сонымен қатар көз айналасы мен ерінге арналған парақ тәрізді маскаларды қолдану керек. Кореяда мұндай маскалар өте танымал. 8 қадам: Көзге арналған кремдерді жағу    Көз айналасының терісі өте нәзік. Сондықтан саусақпен кремді жағарда жай ғана үстінен басыңыз. 9 қадам: Ылғалдандыру    Бет тазалаудағы алдыңғы қадамдар есіңізде ме? Барлығында терінің ылғал күйі сақталуы басты назарда. Теріңіз барынша ылғалды болу үшін, эмульсияны жеңіл массаждық қимылдармен жағыңыз. Мойын терісін де ұмытпаңыз. 10 қадам: Түнгі кремді қалың етіп жағу    Барлық қадамды жасап шыққаннан кейін ең соңғысы түнгі кремді жағу. Кремді қалың етіп жақсаңыз, теріңіз түні бойына ылғал күйін сақтайтынын есте ұстаңыз.      Дайындаған: Назерке Смағұл Сурет: elle.com Оқи отырыңыз: Азия аруларының сұлулық сырлары Бет жууға арналған құралдарды қалай таңдау керек? Бет терісінің өңін мінсіз ету үшін... Күнделікті бет күтімінің 10 ережесі 
