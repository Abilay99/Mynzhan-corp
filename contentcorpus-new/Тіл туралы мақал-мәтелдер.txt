Жыл сайын қыркүйек айының соңғы аптасында Қазақстан Республикасы халықтарының тілдері күні тойланады. Аталған мереке қарсаңында тіл өнеріне қатысты қазақ халқының мақал-мәтелдерін топтастыруды жөн көрдік. * * * Туған ел – тұғырың, Туған тіл – қыдырың. * * * Қазақтың ақылы – көзінде, Қасиеті сөзінде. * * * Тіл — буынсыз, Ой - түпсіз. * * * Тілі өлген ел – тірі өлген ел. * * * Еттен өткен таяқтан, Сүйектен өткен сөз жаман. * * * Ішімдегінің бәрі тілімде, Тілімдегінің бәрі түрімде. * * * Құр судан май шықпайды, Құр сөзден мән шықпайды. * * * Аталы сөзге арсыз ғана жауап қайырады. * * * Аңдамай сөйлеген ауырмай өледі. * * * Орақты ора білмесең,Қолыңды кесерсің.Сөзіңді сөйлей білмесең,Жолыңды кесерсің. * * * Ажал келмей жан шықпас,Қысыр сөзден мән шықпас. * * * Тілі бардың тіріде ақысы кетпейді. * * * Жүйелі сөз — Жүйесін табар; Жүйесіз сөз — Иесін табар. * * * Жақсының сөзіӨлшеп, пішкендей,Жаманның сөзіТүйеден түскендей. * * * Тілден тілдің кеңдігі болғанымен, кемдігі жоқ. * * * Тіл – қылыштан да өткір. * * * Сөз бергенге ерме, Бөз бергенге ер. Сөз — бейнет болар, Бөз — көйлек болар. * * * Ине көзінен сынады, Шешен сөзінен сынады. * * * Жатып сөйлеген жігітке жараспайды. * * *  Сөйлей білмеген кісіденҮре білген ит артық. * * * Тілі алмасқа сөз айтсаң,Адам таппас жауап айтар. * * * Аяғы жаман төрді былғар, Аузы жаман елді былғар. * * * Тәрбие тілден басталады. * * * Басқа пәле тілден. * * * Бал тамған тілден у да тамар. * * * Малға кедей – жарлы, Тілге кедей – сорлы. * * * Әңгіме бұзау емізер,Бұзау таяқ жегізер. * * * Бас кеспек болса да, Тіл кеспек жоқ. * * * Аузы құлып сандықты, тіс ашпаса тіл ашар. * * * Шешеннің тілі – шебердің бізі. * * * Ашынған тілді болар, Ашыққан ұры болар. * * * Ашуың келсе — қолың тарт,  Айтпас жерде — тілің тарт.  * * *Жақсы байқап сөйлер,  Жаман шайқап сөйлер. * * * Алажағым кетсе де,Айташағым кетпесін. * * * Әділ сөздің зілі жоқ,Көп көзінен өткен істің міні жоқ. * * * Біреу қасып айтады,Біреу басып айтады,Біреу жаны ашып айтады. * * * Найзалассаң, найзалас,Тіл найзаңмен түйреме.Тіл найзаңа түйреп ап,Олай-бұлай сүйреме. * * * Өлеңді қосылып айтқан жақсы,Сөзді тосып айтқан жақсы. Дайындаған: Нұржігіт Айдархан  
