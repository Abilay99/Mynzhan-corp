Футболдан ел премьер-лигасының Х тур ойындары мәресіне жетті. Өз алаңында Оралдың «Ақжайық» клубын жеңген «Астана» көш басына қайта шықты. Назарларыңызға ойындардың нәтижесін ұсынамыз. Кеше Павлодарда «Таразды» жеңіп, 3 ұпайға ие болған «Ертіс» бірінші орынға шыққан еді. Алайда бүгін Станимир Стойлов жаттықтыратын елордалық клуб көш басына қайта оралды. Олар Оралдың «Ақжайығын» Астанада 2:0 есебімен ұтты. Бірінші таймда Танат Нөсербаев гол соқса, екінші Патрик Твумаси бір голды еншісіне жазды.  Алматының «Қайраты» Қостанайда жергілікті «Тобылды» жеңді. Ойында 1:2 есебі тіркелді. Алаң иелері сапын алға шығарған голды 8 минутта Томаш Шимкович пенальтиден соқты. Араға 5 минут сала Жерар Гоу таразы басын теңестірді. 56 минутта Жерар дубль авторы атанып, алматылық ұжымға 3 ұпай сыйлады.  Талдықорғанда жергілікті «Жетісу» Көкшетаудың «Оқжетпес» клубына ірі есеп айырмасымен есе жіберді. 4:1 есебімен жеңіске жеткен көкшетаулық клуб 19 ұпаймен үшінші орынға оралды. «Астана» (Астана) – «Ақжайық» (Орал) 2:0 Голдар: Таңат Нөсербаев 45, Патрик Твумаси 48. «Тобыл» (Қостанай) – «Қайрат» (Алматы) 1:2 Голдар: Томаш Шимкович 8 (пенальти) – Жерар Гоу 13, 56. «Жетісу» (Талдықорған) – «Оқжетпес» (Көкшетау) 1:4 Голдар: Марко Симоновски 78 – Марат Хайруллин 2, 90+4, Серж Срепин 32, Жасұлан Молдақараев 59. Х турдың бейнешолуы  Үздік мергендер: Роман Мұртазаев («Ертіс») – 7 гол; Гогита Гогуа («Ертіс») – 4 гол; Азат Нұрғалиев («Ордабасы») – 4 гол, Жерар Гоу («Қайрат») – 4 гол. Турнир кестесі  11-тур ойындары 14-15 мамыр күндері ойналады. Аталған турдағы қарсыластар реті төмендегідей: 14 мамыр «Тараз» – «Ордабасы» «Шахтер» – «Ақтөбе» 15 мамыр «Ақжайық» – «Жетісу» «Атырау» – «Астана» «Қайрат» – «Ертіс» «Оқжетпес» – «Тобыл». 
