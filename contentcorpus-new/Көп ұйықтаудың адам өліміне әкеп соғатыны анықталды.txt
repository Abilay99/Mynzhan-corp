Чунь Шинг Квона бастаған Ұлыбритания ғалымдары көп ұйқының жүректің қызметін бұзып, мезгілсіз өлімге әкеп соғатынын анықтады. Мамандар 74 зерттеу жүргізді. Оған 3 млн адам қатысты. 10 сағаттық ұйқының 7 сағаттық ұйқыға қарағанда 30 пайыз ерте өлімге әкелетіні белгілі болды. Инусульт өлімі 56 пайызға, жүрек қантамыр ауруы 49 пайызға артатыны айтылды. Дұрыс ұйықтамау 44 пайыз жүрек ауруына шалдықтырады.  Көп ұйықтау адам өлімінің негізгі себебі болмауы мүмкін. Бірақ көп ұйықтаудың өзі ауру белгілерінің бірі. Мамандар 7-8 сағаттан артық ұйықтамауға кеңес береді.  
