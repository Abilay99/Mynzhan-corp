Алматы қаласының Энерготиімділік және инфрақұрылымдық даму басқармасы басшысы Әсет Масабаев төтенше жағдайлар режімі аяқталғаннан кейін тұрғындарға коммуналды қызметақысын өтеу үшін 15 мың теңгеден таратылатынын жеткізді. Мұны басқармасы басшысы онлайн-брифинг кезінде айтты, деп хабарлайды Tengrinews.kz. Басқармасы басшысының айтуынша, коммуналды қызметақының сомасы келесідей азаматтарға беріледі: - 1-ші, 2-ші және 3-ші топ мүгедектерге; - мүгедек баласы бар жанұяларға; - көпбалалы отбасыларға; - ҰОС ардагерлері мен тың ардагерлеріне; - жалғызбасты зейнеткерлер мен аз зейнетақы алатындарға; - атаулы әлеуметтік көмек алған азаматтарға; - мемлекеттік, әскери, қоғамдық тапсырманы орындау, қоғамдық тәртіпті күзету, ғарыш кеңістігіне ұшу дайындығы кезінде қаза болғандардың жанұясына. Осы топқа енетін жанұя мүшелері де өтемақы ала алады. 
