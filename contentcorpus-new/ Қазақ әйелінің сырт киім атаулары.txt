 Сән мен сымбаты жарасып, ақыл нұры жүзінен төгілген қазақ әйелінің сырт киімдерінің өзі бар тоғанақ. Олар қырмызы тоннан басталады. Қырмызы тон – қыз-келіншектерге арналып қызыл масатыдан тігілген қаптал шапан. Белдемше – той-думанда көйлек үстінен киетін сәнді киім үлгілерінің бір түрі. Той киімі ретінде жаңа түскен келінге де арнап тігеді. Кеудеше – кеудеге киетін сырма, жұқа жеңіл киім. Кәзекей – жеңі жоқ, жағасы кеңірек ойылған, белден төменірек түсетін, бағалы матадан тігілген жеңіл киім. Қамзол – көйлек сыртына киетін жеңсіз не шолақ жең сәндік әрі жұқа жұмыс киімі. Кіреуке – алтын тінді жіппен тігілген аса қымбат, сәнді жібек шапан. Тізеқап – суықта, аязды күндері киетін ауы, ышқыры жоқ екі балақ. Ішік – қымбат бағалы аң терісінен тігілген ішіктердің қыз-келіншектерге арналған түрі. Олар манат ішік, жанат ішік деп бөліне береді.   Дайындаған: Мейіржан Әуелханұлы  
