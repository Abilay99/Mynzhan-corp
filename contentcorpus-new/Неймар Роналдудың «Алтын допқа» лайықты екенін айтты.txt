Каталондық «Барселонаның» үздік сұрмергендерінің бірі Неймар мадридтік «Реал» мен Португалия құрамасының үздік ойыншыларының бірі Криштиану Роналдуды биылғы «Алтын допқа» лайықты футболшы ретінде бағалады. - Криштиану Роналду «Алтын допқа» лайықты. Ол өзінің клубы мен Португалия құрамасының чемпион атануына көп көмегін тигізді. Мен де «Алтын допты» алғым келеді. Бірақ биыл бұл жетістік бұйыра қоймайтын секілді, - деді бразилиялық шабуылшы. Айта кетейік, биыл Криштиану Роналду «Реал» сапында Чемпиондар лигасында, ұлттық құрамамен алғаш рет Еуропа чемпионы атағын жеңіп алды. 
