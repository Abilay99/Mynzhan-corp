Ресейде футболдан Конфедерция кубогы турнирі басталды. Жарысты бастаған ресейлік футболшылар Жаңа Зеландия құрамасын 2:0 есебімен ұтты. Бірінші таймда Майкл Боксолл өз қақпасына гол соғып алса, екінші таймда Федор Смолов нәтижелі соққысымен есепті өзгертті.   Айта кетейік, Ресейдегі Конфедерация кубогына 8 ұлттық құрама қатысады. Олар 2 топқа бөлінген.  «A» тобы: Ресей, Жаңа Зеландия, Португалия, Мексика.  «B» тобы: Камерун, Чили, Аустралия, Германия. Ертең екі ойын өтеді. 21:00. Португалия – Мексика. Қазан. «Казань Арена» стадионы.  00:00. Камерун – Чили. Мәскеу. «Спартак» стадионы.  
