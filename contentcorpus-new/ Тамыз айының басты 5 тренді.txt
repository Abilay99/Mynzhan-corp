 Жаңа маусымның басталуына да бір-ақ ай қалды. Өтіп бара жатқан ыстық трендтерді киіп үлгеріп қал. Пейсли принті Бұл маусымда дизайнерлер подиумға танымал «түрік қияры» өрнегін қайта шығарды. Прейсли принтін деним және кроссовкамен үйлестіре отырып, спорттық стиль жасауға да болады.   «Банан» сөмкесі 90-шы жылдардан тағы бір сәлем! Басты ерекшелік – бұл жазда дизайнерлер сөмкенің декорына назар аударуға кеңес береді: ірі принттер, страздар, логотиптер, пайеткалар – бәрі қолданыста! «Банан» сөмкесі қонымды көйлек немесе белі жоғары орналасқан шалбармен жарасымды.   Биік платформалы аяқ киім Биік платформалы аяқ киім тобығы жіңішке қыздарға жарасады. Осы маусымда аса сәнді биркенштоктарға назар аудар: олар өз орнын Tommy Hilfiger, Helmut Lang, MSGM, Givenchy топтамаларынан тапты, сонымен қатар street style сәнқойларының аяғынан.     Комбинаторика Бірдей принтті бірнеше киімді бір бейнеде үйлестір. Маусым хиті: ұсақ шұбар принт. Көзді бұлдыратпас үшін принттің бір түсімен сәйкес немесе барынша бейтарап аксессуар таңда.   Бермуд шортысы Офистік нұсқа – біртүсті шортылар және он сантиметрден аласа болмайтын биік өкше. Жарқын тропикалық принт пен жолақты үлгілерді өзіңмен демалысқа ала бар.     
