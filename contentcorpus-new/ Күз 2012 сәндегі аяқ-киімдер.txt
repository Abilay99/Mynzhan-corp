 Күздік аяқ-киімді таңдап жүрсіз бе? Ендеше сәнді трендтермен танысып, арасынан ұнағанын таңдаңыз. 6 жаңа тенденция - аяқ-киім жаңартуға 6 себеп.    Үлкен тұрақты өкшесінің арқасында бұндай етікпен күні бойы жүрсеңіз де, шаршамайсыз. Сондай-ақ мұндай етікті көйлекпен де, тар джинсымен де, қарапайым шалбармен де киюге болады. Слиперлер  Ең ыңғайлы аяқ-киім атауына сай слиперлер балетка мен лофер аяқ-киімдерінің ең жақсы жақтарын өзіне алған. Өкшеден шаршасаңыз, слипер - сіздің таңдауыңыз. Оксфордтар  Аяқ-киімнің бұл түрі осымен бірнеше маусым бойы сәннен шықпай қойды. Алайда бұл маусымда таңдауыңызды түрлендіріп, түсті табанды аяқ-киім алып көріңіз.  "Мэри Джейн" туфлиі  Дөңгелек ұшты, өкшелі, белбеуі бар туфли моделі осылайша аталады. Осы маусымда бұл аяқ-киімнің түрлі модельдері сәнде. Жылтыр  Жылтыр сүйгіш арулардың уақыты келді! Бұл күздің кезекті тренді - жылтыр. Түрлі жылтырататын пайеткалармен сәнденген туфлилердің түр-түрі сіздің күзгі бейнеңізді жайната алады. Рок-н-ролл  Көңіліне рок-н-ролл стилі жақын аруларға қуануға болады. Түрлі металл тікенектермен әшекейленген аяқ-киімдер өте сәнді саналады. Бастысы киімнің де осы стильде болғаны дұрыс. Дайындаған: Сания Аринова  
