Қазақстан құрамасы XVIII жазғы Азия ойындарының жалпы есебінде 9-орынға тұрақтады. Қазақстандық спортшылардың барлығы жүлде жолындағы жарысты аяқтады. Индонезияның Джакарта және Палембанг қалаларында өткен сары құрлықтың басты додасында қазақ спортшылары 15 алтын, 17 күміс, 44 қола медаль жеңіп алды. 2 қыркүйек күні өтетін спорттық сайыстарда отандастарымыз болмағандықтан, осы нәтиже сақталады. Қазақстан құрамасы Азия ойындарына 1994 жылдан бері қатысып келеді. Төрт жылда бір рет өтетін додада еліміздің спортшылары жалпы есепте үздік бестіктен шықпаған. Алайда биылғы нәтижеміз осыған дейінгі көрсеткішімізден төмен. Күрес түрлері мен бокстан бірде-бір алтын медаль бұйырмады. Қола медальдар саны бойынша рекорд орнатқанмен, алтынымыз аз. Олай болса осыған дейінгі Азия ойындарында алған жүлделерімізге көз жүгіртіп көрейік. 1994 жыл. XII - Хиросима - Жапония № Мемлекет Алтын Күміс Қола Барл. 1 Қытай 125 83 58 266 2 Жапония 64 75 79 218 3 Оңтүстік Корея 63 56 64 183 4 Қазақстан 25 26 26 77 1998 жыл. XIII. Бангкок - Тайланд № Мемлекет Алтын Күміс Қола Барл. 1 Қытай 129 78 67 274 2 Оңтүстік Корея 65 46 53 164 3 Жапония 52 61 68 181 4 Таиланд 24 26 40 90 5 Қазақстан 24 24 30 78 2002 жыл. XIV. Пусан -  Оңтүстік Корея № Мемлекет Алтын Күміс Қола Барл. 1 Қытай 150 84 74 308 2 Оңтүстік Корея 96 80 84 260 3 Жапония 44 74 72 190 4 Қазақстан 20 26 30 76 2006 жыл. XV. Доха - Катар № Мемлекет Алтын Күміс Қола Барл. 1 Қытай 165 88 63 316 2 Оңтүстік Корея 58 52 82 192 3 Жапония 50 71 78 199 4 Қазақстан 23 20 42 85  2010 жыл. XVI. Гуанчжоу - Қытай № Мемлекет Алтын Күміс Қола Барл. 1 Қытай 199 119 98 416 2 Оңтүстік Корея 76 65 91 232 3 Жапония 45 74 94 216 4 Иран 20 14 25 59 5 Қазақстан 18 23 38 79  2014 жыл. XVII. Инчхон - Оңтүстік Корея № Мемлекет Алтын Күміс Қола Барл. 1 Қытай 151 109 83 343 2 Оңтүстік Корея 79 71 84 234 3 Жапония 47 76 76 199 4 Қазақстан 28 23 33 84   
