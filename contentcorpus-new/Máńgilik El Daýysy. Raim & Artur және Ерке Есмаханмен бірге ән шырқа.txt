Тыңдарман мен өнерпазды біршама жақындата түсетін тұңғыш Máńgilik El Daýysy ұлттық жобасы Нұр-Сұлтан қаласында 9 қараша күні басталады, - деп хабарлайды Tengrinews.kz тілшісі. Сахнада Ерке Есмахан, Айқын, Нұржан Керменбаев, Raim & Artur, Мадина Сәдуақасова, Ерболат Құдайберген және ORDA тобы өнер көрсетеді. Жоба ұйымдастырушысы - Pantograph продюсерлік орталығы мен Нұр-Сұлтан қаласының әкімдігі. Máńgilik El Daýysy жобасы барысында тыңдармандар қазақ эстрадасының әншілерімен бірге сүйікті әндерін шырқай алады. Әндердің сөзі арнайы экраннан көрсетіледі. Тыңдарман шоудың толыққанды қатысушысы бола алады. Шара 9 қарашада Нұр-Сұлтан қаласында Qazaqstan Орталық концерт залында сағат 19:00-де басталады.  Билеттерді ticketon.kz сайтынан алуға болады. 
