 "Ақтөбе" футбол клубы жаңа маусымды -6 ұпаймен бастайтын болды. Бұл туралы Қазақстан кәсіпқой футбол лигасының ресми сайты хабарлады. - Қазақстан кәсіпқой футбол лигасы ФИФА-ның тәртіптік комитетінің шешімімен футболшы Айоделе Аделейеге төлемеген қарызы үшін "Ақтөбе" футбол клубынан Қазақстан Чемпионатының турнир кестесінен 6 ұпай алып тастау туралы санкция қолданылғанын хабарлайды.  "Ақтөбе" футбол клубы 2019 жылғы маусымда тур кестесін "-6 ұпай" көрсеткішімен бастайды, - делінген ресми ақпаратта. Футболдан ел премьер-лигасы жаңа маусымының кестесі Айта кетейік, "Ақтөбе" футбол клубы 2014 жылдан бері қаржылық жағдайына байланысты қиындықтарды бастан өткеріп келеді. Бірнеше ойыншылары жалақы алмағаны үшін ФИФА-ға шағым да түсірген еді. 2018 жылы команда ойыншылары алдындағы қарызы үшін 6 ұпайдан айырылған еді. 
