"Астана" футбол клубының бас жаттықтырушысы қызметіне украиналық маман Роман Григорчук келді. Жаңа бапкерді Астанада өткен баспасөз мәслихаты кезінде клуб президенті Саян Хамитжанов таныстырды. Клуб пен жаттықтырушы екіжылдық келісімшартқа қол қойған. Ал Станимир Стойловтан кейін команданы жаттықтырған Григорий Бабаян бас жаттықтырушының бірінші көмекшісі болып қала береді.  Роман Иосифович үш түрлі клубпен Еуропа лигасының топтық кезеңіне шыққан өте тәжірибелі маман. Латвияның "Венспилс", Украинаның "Черноморец" және Әзірбайжанның "Габала" (екі рет) клубтарын осы бір еурокубок додасында алға сүйреген. 2013/2014 жылғы маусымда одессалық клубпен аталмыш турнирдің 1/16 финалына жолдама алған. Одан бөлек украиналық маман үш мәрте Латвия чемпионатында топ жарып, екі мәрте Балқан түбегі елінің кубогында жеңіске жеткен. Сондай-ақ Әзірбайжан чемпионатында екі рет күміс, екі рет қола жүлдені жеңіп алған. Ал жекелей марапатқа келер болсақ, Роман Григорчук үш мәрте Латвияның үздік жаттықтырушысы атанған. Украина және Әзірбайжан елдерінде де бір-бір реттен осы жетістікке қол жеткізген. Роман Иосифович Григорчук Туған күні: 22/03/1965 (53 жаста)Азаматтығы: УкраинаБілімі: жоғарыЖаттықтырушылық лицензиясы: PRO UEFAФутболшы ретіндегі еңбек жолы: 1988 – 2000 жылдары мына клубтарда ойнаған: "Прикарпатье" (Ивано-Франковск), "Санкт-Пельтен" (Австрия), "Петрохимия" (Польша), "Сатурн" (Раменское, Ресей), "Кривбасс" (Украина), "Динабург" (Латвия) Жаттықтырушы ретіндегі еңбек жолы: 1999-2005 "Динабург" (Латвия)2005-2009 "Венстпилс" (Латвия)2009-2010 "Металлург" (Запорожье, Украина)2010-2014 "Черноморец" (Одесса, Украина)2014-2018 "Габала" (Әзірбайжан) Жетістіктері: 2006, 2007, 2008 Латвия чемпионы2005, 2007 Латвия кубогының иегері2006, 2007, 2008 Латвияның үздік бапкері2012/13 Украина кубогының финалисті2012/13 Украинаның үздік бапкері2014/15, 2015/16 Әзірбайжан чемпионатының қола жүлдегері2016/17, 2017/18 Әзірбайжан чемпионатының күміс жүлдегері2016/17, 2017/18 Әзірбайжан Кубогының финалисті2015/16 Әзірбайжанның үздік бапкері УЕФА Еуропа Лигасының топтық кезеңіне шыққан жылдары: 2009/10 "Вентспилс" (Латвия)2013/14 "Черноморец" (Одесса, Украина)2015/16, 2016/17 "Габала" (Әзірбайжан)2013/2014 жылғы маусымда "Чернаморец" (Одесса) клубымен УЕФА Еуропа лигасының 1/16 финалына жолдама алған. 
