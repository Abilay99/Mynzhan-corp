Әлемдік деңгейдегі жұмыс беруші агенттіктердің жұмыс сұраушыларға арналған 4 негізгі сұрағы бар екен. Кандидаттардың ақылдылығын тексеру барысында мынадай сұрақтар қолданылады: Бірінші сұрақ: Керікті тоңазытқышқа қалай салу керек? Дұрыс жауап: Тоңазытқышты ашу, керікті салу, тоңазытқышты жабу.  Екінші сұрақ: Тоңазытқышқа пілді қалай салу керек? Бұрыс жауап: Тоңазытқышты ашу, пілді салу, тоңазытқышты жабу. Дұрыс жауап: Тоңазытқышты ашу, керікті шығару, пілді салу, тоңазытқышты жабу.  Үшінші сұрақ: Арыстан барлық аң-құсты жинап алды. Бір ғана аң келмей қалды. Бұл қай аң? Дұрыс жауап: Бұл піл. Ол тоңазытқышта ғой, есіңізде ме?  Төртінші сұрақ: Сіз қолтырауындарға толы өзеннен қалай өтесіз? Дұрыс жауап: Жүзіп өту керек. Себебі қолтырауынның барлығы да арыстанның жиналысына кетті ғой...  Дайындаған: Ардақ Құлтай  
