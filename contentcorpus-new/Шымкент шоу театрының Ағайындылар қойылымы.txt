Қазақтың ағайын-туғандары көбінесе  той-томалақ өткізетін кездерде бас қосады. Жай күндері бірі келсе, бірі келмей, бастарын қосу өте қиын. Жиналған әулеттің ішінен қызыққа батыратындар мен күлкіге қалатындар жиі кездеседі. Адам әртүрлі болғандықтан барлығының мінездері де сәйкес келе бермейді. Сондай бір отбасындағы бес баланың басынан өткен оқиғаны "Шымкент шоу" театрының әртістері көрермен назарына ұсынды. Қаладағы төрт ағасынан үйленуге кеңес сұрап келген кенже ұлдың қылығы мен қаланың қулығын жақсы меңгерген ағаларының қызықты әрекеттері күлмеске амал қалдырмайды.    
