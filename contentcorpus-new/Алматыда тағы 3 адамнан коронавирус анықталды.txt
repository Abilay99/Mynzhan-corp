Қазақстанда коронавирус инфекциясын жұқтырғандар саны 13-ке жетті. Бұл туралы ҚР Денсаулық сақтау министрлігі хабарлады.  Министрлік Қазақстандағы коронавирусқа қатысты эпидемиялогиялық жағдай жөнінде 17 наурызда сағат 09:00-дағы жағдай бойынша мәлімет таратты. Ведомствоның хабарлауынша, Алматы қаласында корнавирус инфекциясын жұқтырудың тағы 3 жағдайы тіркелді.  Бүгінде елде коронавирус жұқтырудың 13 жағдайы расталды, олардың 11-і Алматы қаласында, 2-еуі-Нұр-Сұлтан қаласында тіркелген. Қазақстан Денсаулық сақтау министрлігі инфекцияның алдын алу үшін негізгі 5 шараны қолдануға кеңес береді: • қол мен бетті сабындап жиі жуып тұру;• қолға спирт антисептик пайдалану;• адам көп шоғырланған жерден аулақ болу, көшеде адамдардан 1 метр алыс жүру;• ауырып жүрген адамдармен қатынасқа түспеу;• инфекцияның симптомдары (дене температурасының көтерілуі, мұрын біту, жөтелу, тамақ ауыруы) байқалған жағдайда жедел жәрдем шақыру.  
