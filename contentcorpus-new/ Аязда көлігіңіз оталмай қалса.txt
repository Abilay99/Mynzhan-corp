 Көлігіңізді арнайы тұраққа кіргізіп қоюды ұмытып кеттіңіз делік. Таңертең жұмысқа барарда машинаңыз оталмайды. Не істеу керек? Көлігіңіз оталмай қалса:–  аккумуляторды қыздырып көріңіз: алыс жарықты қосып-өшіру, музыка тыңдау, яғни, аккумуляторға күш түсіру;– көлікті тұтандыру кезінде бірнеше секунд күте тұрыңыз, бұл уақытта бензонасосқа бензин тартылады;– ажырату педалін басыңыз;– көлікті оталдырып көріңіз;– стартерді, ең ұзақ дегенде, он секундқа қосыңыз. Әйтпесе, жанып кетуі мүмкін;– егер көлік қозғалтқышы бәрібір іске қосылмаса, газ педалін басып, 1-4 пункттерді қайталап көріңіз. Егер стартер айналмаса:– басқа көліктен «тұтандырып» көріңіз;– итеріп оталдыруға тырысыңыз;– аккумуляторды зарядтаңыз немесе тіпті ауыстырыңыз. Машинаның есігі аяздан ашылмай қалса:– әлсіздеу аязда алақаныңызды құлыпқа жақындатып, деміңізбен жылытыңыз;– көлік кілтін оттыққа (зажигалка) қыздырып, құлыпқа салып, ақырындап айналдырыңыз;– орташа аязда үйге кіріңіз де, су қайнатып, құлыпқа қайнаған ыстық су шашыңыз;– өте күшті аязда еріткіш-брелок немесе арнайы аэрозоль қолданыңыз;– шприц арқылы құлыпқа медициналық спирт құйыңыз. Уайымдамаңыз, бәрі жақсы болады!   
