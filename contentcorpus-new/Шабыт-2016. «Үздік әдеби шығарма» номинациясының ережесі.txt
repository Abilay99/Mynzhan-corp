3-8 қараша аралығында Астана қаласында XIX «Шабыт» Халықаралық шығармашылық жастар фестивалі өтеді. Байқау бірнеше аталым бойынша оздырылады. Кеше ғана тапсырыс қабылдау мерзімі 20-шы қазанға дейін созылғанын хабарлаған едік. Ұйымдастыру алқасы қабылдау мерзімін тағы да 25-не дейін ұзартуды шешіпті.  Биылғы «Үздік әдеби шығарма» номинациясы Поэзия жанры бойынша өтеді. Әдетте, бір жыл Проза, бір жыл Поэзия аталымы бойынша алма-кезек өтіп отырады.  Поэзия жанрын бойынша сынға түсетін үміткерлер үшін фестиваль ережесін ұсынамыз. Уақыты және өтетін орны:Фестиваль 3-8 қараша күндері Астана қаласы  әкімдігінің «Орталықтандырылған  кітапханалар  жүйесі» КММ Орталық балалар және жасөспірімдер кітапханасында (Бөгенбай даңғ, 52)  өтеді.  Қатысушыларға қойылатын талаптар: 6. Ұсынылатын шығармалардың көлемі:- 300 жолдан аспайтын өлеңдер топтамасы;- 700 жолдан аспайтын поэма; 7.  Қолжазбалар  қабылданбайды. Астана қаласына белгіленген мерзімнен ерте келген байқау қатысушылары  әуе, темір жолы және өзге де көлік түрлерінің жүру кестесіне қарамастан, Ұйымдастыру комитеті белгілеген келу мерзіміне дейінгі жүріп-тұру шығындарын өздері көтереді. Келу және орналасу мерзімі 2016 жылғы  2-3 қараша.  Өтініш беру шарттары: Төлқұжат немесе жеке басын куәландыратын өзге құжаттың көшірмесі; Қысқаша өмірбаян; Диплом көшірмесі немесе оқу орнынан берілген анықтама; Соңғы 6 ай ішінде түсірілген екі фотосурет (4х5). Өтініштер қаралымға 2016 жылғы 20 қазанға дейін тапсырылуы тиіс. Пошта арқылы жіберілген, Ұйымдастыру комитетіне 2016 жылғы 20 қазаннан кейін түскен өтініштер қаралмайды. Байқаулық шығармалар. Қазылар алқасы: Қазылар алқасының құрамы әдебиет саласында белгілі және танымал қайраткерлерден тұрады. Қазылар алқасы сыйлықтардың бәрін тағайындауға міндетті емес. Қазылар алқасының  шешімі қайта қаралмайды. Тіркелу: Тіркеу рәсімі 2016 жылдың 2-3 қараша аралығында Орталықтандырылған кітапханалық жүйесінің кітапханасында өтеді. Тамақтану, жатын орын, жол жүру: Ұйымдастыру комитеті конкурсанттарды фестивальге қатысу уақытына тамақпен және жатын орынмен қамтамасыз етеді. Егер конкурсант байқаудан шығып қалса, ол жүріп-тұру шығындарын өзі көтереді. Жол жүру шығындарын конкурсанттар өздері көтереді. Шетелдік қатысушылар төлқұжаттарын және визаларын Қазақстан елшілігінде өзі рәсімдейді.  Сыйлықтар және марапаттар: Арнайы сыйлықтар: Астана қаласының  Мәдениет, мұрағаттар және құжаттама басқармасы атынан арнайы сыйлық 75 000 теңге қазылар алқасы мүшелерінің шешімімен беріледі. «Үздік әдеби шығарма» аталымында – Мемлекет және қоғам қайраткері, Қазақстанның еңбек сіңірген қайраткері, ақын Кәкімбек Салықов атындағы атаулы сыйлық 75 000 теңге қазылар алқасы мүшелерінің шешімімен беріледі. Лауреат  атанбаған  ақтық  айналым қатысушылары қазылар алқасының шешімімен дипломдармен және «Халықаралық фестиваль дипломанты» атағымен марапатталады. 
