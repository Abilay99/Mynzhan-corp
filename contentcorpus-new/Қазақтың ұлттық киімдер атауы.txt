Киім – адам киетін, денесін ыстық, суықтан қорғайтын бұйым. Тымақ – аң, мал терісінен жасалған қыстық бас киім. Бөрік – жиегіне аң терісін салған, төбесіне үкі қадалған, сырты әшекейленген, ерлер де, қыздар мен жас келіншектер де киетін бас киім. Бөкебай – түбіттен тоқылған әйелдердің бас киімі. Тақия – қыздардың үкілеген, әсем зергерлік бұйымдар тағылған бас киімі. Қасаба – қымбат матадан тігілетін қыздардың бас киімі. Қалпақ – ер адамдардың бас киімі. Төбетей – төбеге киетін жаздық шағын бас киім. Құлақшын () – қыстық бас киім. Жалбағай – малшылардың жаздық бас киімі. Сәукеле – ұзатылатын қыздардың қымбат бас киімі. Сәлде – молдалардың орап киетін бас киімі. Желек – сәукеленің немесе қыздар бас киімінің желке тұсынан төгіліп тұратын жібек мата. Жыға – мойынға су кетпеу үшін дулығаның немесе бас киімнің желке тұсынан тағылған қалың мата. Күләпара – су немесе қар түспес үшін бас киімнің сыртынан қаптай киетін, брезеттен тігілген бас киім. Күндік – егде әйелдер басына орай тартатын жаулықтың бір түрі. Жаулық – тұрмыстағы әйелдердің тартатын бас киімі. Кимешек – әжелердің тек беті ашық, басын, иығын жауып тұратын бас киімі. Шалма – түбіттен тоқылған ерлердің мойынорағышы. Шәлі () – әйелдердің басқа тартатын шашақты, сәндік орамалы. Жейде – іштен киетін ерлер киімі. Көйлек – әйел киімі. Киіт () – құдалыққа ұсынатын киім, бұйым. Күрте – ерлердің жейде сыртынан киетін жұқа киімі. Кеудеше – жылылық үшін кеудеге киетін жеңсіз киім. Бешпент -  ерлердің жазда киетін сырт киімі. Шапан – тізеден төмен түсетін қалың сырт киім. Түрлері: қаптал шапан, қималы шапан, сырмалы шапан. Қамзол – әйелдердің көйлек сыртынан киетін киімі. Шекпен – су өтпес үшін киетін сырт киім. Ең бағалысы түйе жүнінен тігіледі. Жақы () – жылқы терісін жүнін сыртына қаратып тігетін кәдлі киім. Жадағай – түйе жүнінен тоқылған астарсыз шапан. Тон – аң, мал, қой терілерінен тігілетін жылы киімдер. Түрлері: қырмызы тон, қамқа тон т.б. Тұлып – қасқыр, қой терісінен тігілген, қыста тоңбас үшін киім сыртынан киетін кең киім. Ішік – аң терілерінен тігілген, қыста киетін сәнді киім. Түрлері: қасқыр ішік, бота ішік, түлкі ішік, жанат ішік, күзен ішік, құндыз ішік, қоян ішік, қарсақ ішік, бұлғын ішік. Күпі – ішіне жабағы жүн салып сырыған шапан түрі. Кебенек – жауынды, боранды күні киім сыртынан киетін су өтпейтін киім. Белдемше – үй шаруасында пайдаланатын белден байланатын алжапқыш. Белбеу – киім сыртынан буылатын, былғарыдан, матадан жасалатын бұйым. Шалбар – ерлердің балақты бұт киімі. Дамбал – ұзын балақты іш киім. Лыпа – балақсыз іш киім. Жарғақ шалбар – тықыр теріден тігілген шалбар. Тері шалбар – жүнін ішіне қаратып тігілген қыста киетін шалбар. Иткөйлек – жаңа туған нәрестеге кигізетін жөрмеп тікке көйлекше. Етік – былғарыдан тігілетін қонышы ұзын аяқ киім. Саптама етік – байпақ салып киетін қысқы етік. Байпақ – етік ішінен киетін киізден тігілген аяқ киім. Жым етік – өкшесі аласа қисық табан етік. Шоңқайма етік – еркекке де, әйелге де арналған биік өкшелі, түрлі түсті жіппен әдіптелген сәнді етік. Ұлтарма – жұмысқа киетін оңай тігілетін етік түрі. Кебіс – былғарыдан қонышсыз тігілетін аяқ киім. Мәсі – кебіспен киетін қонышты, өкшесіз аяқ киім. Шоқай етік – жұмысқа киетін аяқ киім. Ұлтарақ – аяқ киім ішіне жылылық үшін салынатын киіз. Шұлық – жалаң аяққа киетін жүннен тоқылатын киім. Шәрке – жазда киетін жұқа аяқ киім. Сандал – үсті ашық жаздық аяқ киім. Шұлғау – етік, мәсі ішінен аяққа орайтын жұмсақ мата. Пима – жүннен басылған жылы, қыстық аяқ киім. Қолғап – қыста немесе жұмыс жасағанда киетін киім. Түйме – киім өңірін қаусырынғанда бекітетін бұйым. Құрысқақ – тымақ желкесін төбесіне іліп бекітетін ағаш тиек. bilim-all.kz 
