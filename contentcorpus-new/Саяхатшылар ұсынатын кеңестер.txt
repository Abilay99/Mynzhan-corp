Көшпелі өмір ережесінің қарапайым тұрмыстық жағдайдан үлкен айырмашылығы бар секілді көрінеді. Алайда, тереңіне үңілсек, көп уақытын үйден алыс өткізетін саяхатшылардан үйренер маңызды дүниелер бар.  Тәжірибелі саяхатшылардың айтуынша, жалғыз қалмайынша, өзіңізді шын тану қиынға түседі. Олармен психологтар да келіседі. Айналадағы шу басылғанда ғана өзіңізді тыңдауға болады. Біз сізді барлығын тастап, елсіз аралға кетуге шақырмаймыз. Күнделікті бірнеше минут медитация жасау жеткілікті.  Сіз көрген ең әдемі көріністер Инстаграмда "өмір сүрмейді", олар есіңізде сақталады. Сондықтан өзіңізді барлық қоршаған құбылысты тамашалау және сезіну мүмкіндігінен айырмаңыз. Смартфон экранына үңілемін деп, барлық маңызды нәрселерді жіберіп аласыз.  Әрине, мұқият болған жөн, бірақ өте күмәнді болудың да қажеті жоқ. Егер адамдарға үнемі күмәнмен қарасаңыз, жаңа таныс, жаңа әсер және жаңа тәжірибе алу мүмкіндігінен айырылуыңыз мүмкін.  Жағымсыз тәжірибе – ең мықты тәжірибе. Одан қашып құтылу мүмкін емес.  Егер жақсылап ойлансаңыз, "қазіргі сәтпен" өмір сүрген кезеңдер ғана ойға оралады. Олар әдетте саяхаттаумен және жаңа әсерлермен байланысты болады. Солар бізді күнделікті қайталанатын істерден алшақтатып, жүрегіміздің соғысын естуге мүмкіндік береді.   Тіпті, ең мұқият ойластырылған саяхаттау немесе күнделікті істер жоспары түбегейлі өзгеріске ұшырауы мүмкін. Ол қалыпты жағдай. Әрине, бұл жоспарлаудан толықтай бас тартып, тек тағдырға сүйену керек деген сөз емес. Бастысы, орын алған өзгерістен апат көруді доғарыңыз.  Егер сіз бен бастығыңызда (кездейсоқ жолаушы, көрші және т.б) ортақ ештеңе жоқ деп ойласаңыз, қателесесіз. Сіз және сізді қоршаған адамдар бір нәрсені армандайды.  Жол жүру барысында макияждан, шаш үлгісінен және биік өкшелі туфлиден бас тарту оңай. Сол секілді артық жүктен және артық сезімнен арылу да жеңіл. Ұзақ сапарға жолға шығу арқылы ғана сізге негізінде өте аз зат қажет екендігін түсінесіз.  Егер басқа елдің тілін білмесеңіз – күлімдеңіз, егер әріптестеріңізбен тіл табыса алмасаңыз – күлімдеңіз. Ақ пейілділік пен шынайы күлімсіреу көптеген қиын жағдайлардың шешімін табуға көмектеседі. 
