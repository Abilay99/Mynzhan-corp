 Венгрияның Эгер қаласында бокстан жастар мен жасөспірімдер арасында Гергей Борнемисса атындағы халықаралық турнир өз мәресіне жетті. Қазақстаннан барған жас боксшылар 14 медаль жеңіп алды. Оның тең жартысы - алтын. Биыл 69-шы рет ұйымдастырылған турнирге 22 елден 300-ге жуық боксшы қатысты. Жас қазақ боксшылары қарсыластарына мықтылықтарын мойындатып, 7 алтын, 5 күміс, 2 қола медаль жеңіп алды. Гергей Борнемисса - мажар елінің халық батыры. 1526-1555 жылдар аралығында өмір сүрген.  
