2016-2017 оқу жылында білім мазмұнын жаңарту шеңберінде Астананың 70 мектебінде «Робототехника» курсы енгізілді, - деп хабарлады Астана қалалық Білім басқармасы. Аталған курс элективті немесе факультатив курс түрінде оқу жоспарының вариативті бөлігі есебінен енгізілді. «2017-2018 оқу жылынан бастап курсты барлық оқушылар міндетті түрде оқитын инварианты құрамдасқа айналдыру мүмкіндігі қарастырылуда. Қазіргі уақытта курсты информатика пәнінің мұғалімдері өткізеді, алайда біртіндепжаратылыстану-математикалық цикл пәндерінің мұғалімдеріне беру жоспарланған. Жаз маусымында 158 информатика мұғалімі Назарбаев зияткерлік мектебінің базасында оқыту курстарынан өтті», – деп хабарлайды басқармадағылар. Қазіргі уақытта курстың теориялық бөлігі өткізілуде. Оқу процесін ұйымдастыру сапасын арттыру үшін мектептерде арнайы кабинеттер бөліп, оларды робототехника сабағын өткізуге лайықтап жарақтау жоспарланған. 
