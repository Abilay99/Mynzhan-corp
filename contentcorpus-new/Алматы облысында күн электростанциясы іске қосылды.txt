Алматы облысындағы Сарыбұлақ ауылында  салынып болып, іске кірісіп кетті. Құрылыс БҰҰ-ның қолдауымен жүргізіліпті. Бұл туралы Мегаполис хабарлады. 1 гектар жерді алып жатқан гелиостанция 20 метрлік 6 панельден құралған. Станция сағатына 52 киловатт электр энергиясын өндіріп тұр. Кербұлақ ауданының әкімінің орынбасары Бақберген Исабеков журналистерге берген сұхбатында: "Бұл еліміздің инновациялық даму жоспарының бір бөлігі. Қазіргі кезде станцияға екі адам бас-көз болып, жүйені басқарып отыр. Осы үшін біз алдын ала жергілікті екі тұрғынды Кореяда оқытқан болатынбыз. Алдағы уақытта станцияны коммуналдық меншікке беру жағы қарастырылып отыр", - деді.  130 метр тереңдіктен келіп жатқан су тұрғындардың игілігіне қызмет етіп жатқанға ұқсайды. Тағы да  Осыдан кейін Сарбұлақтықтар жаппай электротехникалық құралдар сатып алуға кірісіпті. Тоңазытқыш, теледидар секілді түрлі тұрмыстық техникалар ауылға күн сайын келіп жататын болыпты. Гелиостанция халықаралық "Жасыл ауыл" жобасының аясында салынғандығын айта кетелік. Істің басты ұйымдастырушылары ретінде Алматы облысы әкімшілігі, "Достық-энерго" АҚ, оңтүстік Кореялық "Дайсунг энерджи" корпорациясы,  KIOCA энергетикалық агенттігі аталады. Қаражат көзі шетелдік партнерлердің гранттары екендігін айта кетелік. Дайындаған: Еркебұлан Қайрахан  
