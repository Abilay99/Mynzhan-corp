 Пешке піскен тауық аяқтары шырынды әрі дәмді болып шығуы үшін оған түрлі маринад қолданады. Маринадты мойенез, томат немесе қаймақ негізінде дайындауға болады. Ал бүгін соя-бал маринадын дайындау жолын ұсынамыз. - 1 ас қасық соя тұздығы;- 1 ас қасық бал;- 1 шай қасық қыша;- 1 ас қасық сұйық май;- 3 сарымсақ;- дәмдеуіштер (паприка, базилик, қара бұрыш);- аздап тұз. Тауық аяқтарын жібітіп, жуып, кептіріп қоямыз. Маринадқа арналған ингредиенттерді араластырып, тауық аяқтарына құямыз. Барлығын жақсылап араластырып, бетін пакетпен жауып, тоңазытқышта аз дегенде 3 сағат ұстау керек. Егер уақыт болса, түнге қалдырған жақсы. Содан соң маринады әбден сіңген тауық аяқтарын 180-200 градуста қыздырылған пеште 40-50 минут пісіресіз.  
