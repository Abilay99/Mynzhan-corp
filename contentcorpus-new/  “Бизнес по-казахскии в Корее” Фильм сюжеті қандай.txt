 2016 жылы басталып, көрерменнің ыстық ықыласына бөленген фильм "Бизнес по-казахскии" осы уақытқа дейін Алматы, Лос-Анджелес, Дубай қаласы мен Африка құрлығында түсірген болатын. Ал алдағы уақытта жарыққа шығатын фильмнің төртінші бөлімі Оңтүстік Корея астанасы Сеул қаласында өтеді деп жоспарлануда.   Жоспар бойынша фильмнің алғашқы түсірілім жұмыстары Алматы қаласында өтеді. Кейін жалғасын түсіру үшін шығармашылық топ Оңтүстік Кореяға аттанады. Картина үлкен экранға биыл желтоқсанда жол тартады.   Нұрлан Қоянбаев фильмнің шығатын мерзімін көрсете отырып, фильм турасында былай дейді: "Дәстүрді бұзбай, фильмді әдеттегідей Жаңа жыл қарсаңында экранға шығарамыз. Бір ай бойы Алматы мен Сеулде тынбай жұмыс істеп, қалған уақытты постпродакшнға арнаймыз. Жаңа бөлімде сценаристер фильмнің алғашқы бөліктеріндегі ең ұтымды сәттерді сақтап қалуға тырысты. Көрерменге бұрынғыдай ізгілікке, адамгершілікке, жылы әзілге толы туынды ұсынамыз деп уәде береміз".  Бүгінде жастар арасында танымал "К-pop" стилі, кәріс жастарының өмірі мен қала келбетін "Бизнес по-казахски в Корее" фильмінің сюжеті арқылы көре аласыздар.  Басты рөлдерді әдеттегі танымал актерлер Жан Байжанбаев, Дариға Бадықова, Гүлназ Жоланова, Нұрлан Қоянбаев, Рамазан Амантай, Қажет Смағұл, Дильназ Ахмадиева, Қайрат Құдайберген және тағы басқа актерлер сомдайды. Ал фильм желісі мынадай:   Неге Оңтүстік Корея таңдалды? - деген сауалға бас продюсер былай жауап береді: "Жаңа ел жайында ұзақ ойландық. Алғашында Еуропаны, Аустралияны болмаса Ресейді көздедік. Бірақ әлеуметтік желіде жүргізген сауалнама нәтижесінде Сеулде түсіретін болып шештік. Оңтүстік Кореямен келіссөз ұзақ жүрді. Сеул қаласының тыныс-тіршілігін сезіну үшін былтыр да, биыл да ол жаққа ұшып бардық. Мәдениетімен, халқының өмірімен танысып, локация таңдадық".   Сонымен қатар,  фильм авторы Нұрлан Қоянбаев өзінің Instagram парақшасында "Кейіпкерлерге арнап ең қызық эпизод ойлап тапқан 4 адам түсірілім тобымен бірге Сеулге аттанады" деген байқау жариялады. Бүгінгі күні оқырмандардан 4 мыңнан аса әзіл түсіп үлгерді. 
