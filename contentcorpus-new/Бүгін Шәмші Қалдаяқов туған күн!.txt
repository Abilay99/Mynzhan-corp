 Әр қазақтың жүрек түкпірінен орын алып, телегей теңіздей сезім сыйлаған, көңіл пернесін дөп басып, ыстық ынтызарлықтың, шексіз сүйіспеншіліктің төлқұжатындай болған әндердің авторы -  бүгін... Көмейіне құмыр құс ұялаған әншілердің бағын ашып, өнерге жолдама алып берген әсем әндер бүгінде әркімнің көкейінде қалықтап тұр. Түн ұйқысын төрт бөлген абзал анамызға деген перзенттік махаббатымызды:  деп Шәмшіше жеткіземіз, сүйген жанға деген ыстық іңкәрлігімізді:  деп тағы да Шәмшінің әнімен жолдаймыз. Көңіл тебіреніп, жүрек толқыса да:  деген Шәмшінің әндері көкейге кептеле қалады...  «Қайықта», «Дүнген қызы», «Ақ бантик», «Кешікпей келем деп ең», «Қуаныш вальсі», «Әнім сен едің» секілді алты алашты кезген асқақ 300-ден аса ән жазған  бүгінгі күнге дейін қазақ музыкасындағы ең тұғырлы, ең биік сазгер. Байлық пен атаққа белшесінен батпаса да, қалың қазақтың алақанында өткен аңыз адам.   Ақиық Мұқағали Шәмшіге осылай деп өлең өрген. Шәмші артына мәңгілік өлмейтұғын қазына қалдырды да... Өзге әннен шоқтығы биік тұрып, сыршылдығымен көңілді жаулайтын әндер жарып шыққан нәзік жүрек иесі шынайы өмірде қарапайым адам болған деседі. Шәуілдірдің жусанын иіскеп, топырағын кешіп өскен еркін ұл бар қазақтың Шәмшісі атанып, қазақ музыкасының бойтұмарына айналды. Әнұранымыздың авторы, бүкіл қазақтың маңдайына біткен жұлдызы Шәмші Қалдаяқовтың аты қазақ барда өлмек емес...   Дайындаған: Мейіргүл Оңғарова 
