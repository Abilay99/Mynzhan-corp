"Әр әзілдің түбінде бір шындық бар" демекші, күліп тұрып-ақ арғы ойын жеткізе білетіндер бар. Күлдіремін деп күлкіге қалатындар да бар. Бір сөзбен айтқанда, "күлдіре білу – өнер, күлкіге қалу – өлім". Назарларыңызға қызықты әзілдер топтамасын ұсынамыз.  Бокс үйірмесіндегі алғашқы жаттығудан кейін жаттықтырушы жас баладан сұрайды: – Сұрағың бар ма? – Иә. Бұл жерде сырттай оқу бөлімі бар ма? *** Әйелдер тазалықты сүйеді. Әсіресе, күйеуінің қалтасын тазалап қойғанды... *** Автобустағы қыз өзінің аяғын басып кеткен жігітке бар пәрменімен айқайлады: – Хайуан! – Танысқаныма қуаныштымын! *** Бастық: Аузыңдағы темекіні таста! Қызметкер: Басеке, бұл темекі емес, қарындаш. Бастық: Мейлі, не болса да! Жұмыс уақытында темекі де, қарындаш та шегуге болмайды. *** МАИ қызметкері жоғары жылдамдықпен келе жатқан жүргізушіні тоқтатып: – Бұл жерде 40-тан асуға болмайды. Сіз 80-мен кетіп барасыз ғой. Қайда асығып барасыз? – Сізге мына ақшаны әкеле жатыр едім. *** Мен саған неше сағаттық баяндама дайында деп тапсырма беріп едім? - деп ашуланыпты аудан әкімі көмекшісіне. – Бір сағаттық. – Ал мен оны үш сағат оқыдым ғой, ә? – Енді былай... не етіп... үш сағат оқыдыңыз, иә... – Айта бер, жасқанба! – Байқамай... сізге үш данасы кетіп қалыпты. *** Бір байдың әйелі күтуші қызды жұмыстан шығарып жібереді. Әлгі қыз есіктен шығып бара жатып, босағада жатқан екі итке тиын-тебен тастайды. Сонда әлгі байдың әйелі: – Мұныңмен не айтпақсың? –деп сұрайды. – Бұлар мен жуып үлгермеген ыдыс-аяқты жалап, маған үнемі көмектесіп тұратын, - деген екен. 
