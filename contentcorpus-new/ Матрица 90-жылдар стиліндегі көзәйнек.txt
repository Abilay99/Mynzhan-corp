 Жаңа маусымның ең басты тренді – аса жіңішке көзәйнектер. Кезінде барша әлем тамсана тамашалаған «Матрица» фильміндегі бұйымның нағыз тенденцияға айналуына Джордж Кебурия есімді грузин дизайнері ықпал етті. Қазіргі уақытта тренд қатарына енген кез-келген киімнің баламасын табу соншалық қиын болмағанымен, нақты осы көзәйнектер vintage-дүкендерде бола бермейді. Сол себепті, әйнегі жіңішке келетін бұйымды табудың оңай жолы – брендтің атауын білу. Біз сізге көмек болсын деген мақсатпен бірнешеуін ұсынып отырмыз. «Матрица» фильміндегі а-ля Тринити немесе «Бригада» сериалындағы басты кейіпкер Саша Белый стиліндегі көзәйнектер Balenciaga, Emilio Pucci мен Courrèges топтамаларына енді. Roberi & Fraud   George Keburia   Gentle Monster   Бұл бұйым басқа аксессуарлардай емес, оның үйлесімді нұсқасын таңдау үшін біраз әбігерге түсуге тура келеді. Егер сіздің бетіңіздің формасы кішкентай болса, ойланбай-ақ жіңішке көзәйнек таңдай берсеңіз болады. Ал, бет формаңыз стандартты қалыптан сәл үлкендеу болған жағдайда үлкен әйнекті көзілдіріктер таққаныңыз дұрыс болады. 
