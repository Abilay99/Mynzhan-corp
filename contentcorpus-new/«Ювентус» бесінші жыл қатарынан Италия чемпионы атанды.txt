Туриннің «Ювентус» футбол клубы 2015/2016 жылғы маусымдағы Италия чемпионатында чемпион атанды. Олар бесінші жыл қатарынан чемпиондық атақты иеленіп отыр. Италия «А» сериясының аяқталуына 3 тур қалғанда-ақ жеңімпаз анықтаып үлгерді. Неапольдық «Наполи» Римде «Ромаға» есе жібергеннен кейін, «Ювентус» жеңімпаз атанды. Туриндік клуб қалған 3 турда жеңілген күннің өзінде, «Наполи» ұпай саны бойынша оларға жете алмайды. «Ювентус» өз тарихында 34-рет чемпион атанып отыр. Сондай-ақ, команда өз тарихындағы 1931-1936 жылдар аралығында 5 жыл қатарынан чемпион атанған жетістігін қайталап отыр.  
