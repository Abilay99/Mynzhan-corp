Қазіргі таңда қазақ тілінің мемлекеттік тіл ретінде заң жүзінде мәртебесі болғанына қарамастан, ол функциясын тиісті деңгейде атқара алмай отыр. Мемлекет тарапынан атқарылып жатқан шараларға қарамастан (мектептер мен жоғарғы оқу орындарының санын көбейту, іс қағаздарын мемлекеттік тілге аудару), қазақ тілі өзге ұлтты отандастарымыз үшін ғана емес, жергілікті ұлт өкілдері үшін де қолжетімді болмай отыр. Мемлекеттік мәртебе алғаннан бері 30 жыл өтсе де, қазақ тілін көпшіліктің меңгере алмауының себебін шынымен де ынтаның жеткіліксіздігімен, дұрыс тілдік бағдарламалар мен әдістеменің жоқтығымен, немесе мемлекеттік қайраткерлердің тіл саясатын талаптағыдай жүзеге асыра алмауымен түсіндіруге бола ма? Мүмкін мәселенің түбі тереңде жатқан шығар, мамандардың, лингвистердің өздері түйткілдердің сырын ашуға дайын емес шығар?  Постиндустриялы қоғамның әдеби тіліне қойылатын талаптар тұрғысынан қазақ тілінің қазіргі күйіне әділ баға беру үшін сарапшылар Қазақстан баспасөз клубы ұйымдастырған дөңгелек үстелге қатысты.  Жиынға қатысқандар қатарында профессор Қанағат Жүкешев, саясаттанушы Айдос Сарым, "Ситуативті қазақ тілі" кітабының авторы Қанат Тасыбеков, филолог Назгүл Қожабек, ғалым-журналист Жетпісбай Бекболатұлы және т.б болды. Алдымен сөзді Қазақстан баспасөз клубының атқарушы директоры Сәкен Балбаев алды.  ►  Сәкен Балбаев, Қазақстан баспасөз клубының атқарушы директоры:    Қазақ тілі метисацияға ұшырап барады      ►  Қанағат Жүкешев, философия ғылымдарының кандидаты, профессор: Қазақ тіл білімінде "әдеби тіл" ұғымы дұрыс тұжырымдалмаған      ►  Жетпісбай Бекболатұлы, экономика ғылымдарының кандидаты, ғалым-журналист: Тілді стандарттауда өзге түркі тілдерінің тәжірибесін назарға алу керек     ►  Назгүл Қожабек, филолог, аудармашы: Қазақ тіліндегі мәтіндер орыс тілі стандарты бойынша жазылып жүр   
