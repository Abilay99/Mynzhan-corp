Атақты Forbes журналы жылды әдеттегідей түрлі саладағы үздік адамдар тізімін жасаумен аяқтайды. Ең бай танымал адамдар – 2017 тізімі арнайы бекітілген бір ғана саламен шектелмеген жалпылама рейтинг саналады. Биылғы тізімді $ 5,5 миллиард кірісімен режиссер Джордж Лукас бастап тұр. Одан кейінгі сатыларда режиссер Стивен Спилберг ($ 3,6 миллиард) пен тележүргізуші Опра Уинфри ($ 2,8 миллиард) тұрақтаған. Бұл рейтингке жоғарыдағылармен қатар, экс-баскетболист Майкл Джордан ($ 1,4 миллиард), иллюзионист Дэвид Копперфильд ($ 875 миллион), рэпер Пафф Дэдди ($ 820 миллион) мен Jay-Z ($ 810 миллион) және Dr.Dre ($ 740 миллион) енді. Ондықты детектив романдар авторы Джеймс Паттерсон ($ 730 миллион) қорытындылады. 
