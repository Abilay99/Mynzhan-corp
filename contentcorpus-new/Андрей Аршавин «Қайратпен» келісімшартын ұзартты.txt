Ресейлік футболшы Андрей Аршавин Алматының «Қайрат» клубымен арадағы келісімшартын бір маусымға ұзартты. Бұл туралы клубтың ресми сайты хабарлады. Жаңа келісімшарт бойынша футболшы алматылық ұжымдағы мансабын 2017 жылдың соңына дейін жалғастыратын болады. Ойыншы «Қайрат» сапына 2016 жылдың наурыз айында келген еді. Осы уақытқа дейін 36 ойынға қатысып, 11 гол соқты. Айта кетейік, Андрей Аршавин Ресейдің «Зенит» және «Кубань» командаларында, лондондық «Арсеналда» ойнаған.  
