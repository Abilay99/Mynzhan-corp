Қазақ кино тарихында ерекше орын алған әлі сиясы кебе қоймаған «Жаужүрек Мың бала» фильмінің режиссері Ақан Сатаев қалың көпшілікпен алға қойған басты мақсатымен бөлісті. Режиссер Ұлы Отан соғысы тақырыбында фильм түсіруді жоспарлауда. Кино арқылы ол ерін алып, жесір мен жетім қылған, әр үйдің боздағынан айырып, талайды зар жылатқан Екінші дүниежүзілік соғыс шындығын аша отырып, сұм соғыстағы қазақ халқының қайсарлығы мен ерен ерлігін ұрпаққа үлгі ету, қазақстандықтардың жеңіске қосқан сүбелі үлесі туралы кеңінен айтып, ерлердің есімдерін ұлықтауды көздеп отыр. – деді мәңгілік тақырыпты кезекті жұмысына арқау еткен Ақан Сатаев. Сондай-ақ, жиырма миллионнан астам боздақтың ғұмырын қиған сұрапыл соғыстағы қазақ жұртшылығының жігерлігі мен ерен еңбегін көрсетуді жоспарлаған Ақан Сатаев Ұлы Жеңісті ешуақытта жадымыздан шығармау керектігін айтты. Дайындаған: Ғазиза Ұзақ  
