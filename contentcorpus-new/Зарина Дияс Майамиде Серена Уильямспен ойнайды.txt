Қазақстандық теннисші Зарина Дияс Майамиде өтіп жатқан «Miami Open» халықаралық турнирінің үшінші кезеңіне шықты. Отандасымыз екінші кезеңде әлемнің 34-ракеткасы австралиялық Дарья Гаврилованы ұтты. Зарина мен Дарья арасындағы ойын 1 сағат 52 минутқа созылды. Екі сетте 7:5 және 6:3 есебімен жеңіске жеткен отандасымыз үшінші кезеңге өтті. Енді бұл кезеңде Зарина әлемнің бірінші ракеткасы Серена Уильямспен кездеседі. Екі теннисші бір жыл бұрын Индиан-Уэллсте кездесіп, америкалық теннисші айқын басымдықпен жеңіске жеткен еді. Айта кетейік, Майамидегі турнирдің жүлде қоры 6,1 миллион долларды құрайды. Ерлер арасындағы бәсекеде Михаил Кукушкин екінші кезеңге шықты.  
