Жүйке жүйесі – бұл адам денесінің маңызды және күрделі бөлігі. Ол өмірдің барлық қырын бақылайтын үлкен желі іспетті. Ас қорыту, сезу, сезіну, тыныс алу осының барлығы жүйке жүйесінің күрделі функциялары. Жүйке жүйесінің зақымдануы бас ауруы, концентрациялық қиындықтар, тердің шамадан тыс бөлінуі сынды ауруларға алып келеді. Қаланың күнділікті күйбең тіршілігінен шаршаған адамдардың көкейінде,  – деген сұрақтың бары анық. Бұл сұраққа жауап тапқыңыз келсе төмендегі кеңестерді оқып көріңіз. 1. Стрессті азайту Адамның жүйке жүйесі парасимпатикалық және симпатикалық болып екіге бөлінеді. Біріншісі ағза тыныққан кезде жұмысқа кіріседі. Осы сәтте ас қорыту, ұйқы сияқты ағзаны қалпына келтіру кезеңдері жүреді. Ал, симпатикалық жүйке жүйесі ағза іс-қимылға кіріскенде әрекет етеді. Біз үнемі стрессте жүрген кезде симпатикалық жүйке жүйесі белсенді түрде жұмыс істейді. Бірақ дене ұзақ уақыт бұндай күйде жүре алмайды. Осылайша, жүйке жүйесі шаршайды. Нәтижесінде, ұйқысыздық, жиі суық тию және басқа да жағымсыз әсерлер пайда болады. Симпатикалық жүйке жүйесіде тынығу қажет, сондықтан стресстен аулақ болу қажет. 2. Тыныс алу жаттығулары Тыныс алу жаттығулары парасимпатикалық жүйке жүйесінің қызметіне жақсы жағдай жасайды. Былайша айтқанда, арнайы тыныс алу жаттығулары денеңізді демалуға және өзінің емдік қабілетін оятуға белгі береді. Тыныс алу жаттығулары йоганың ажырамас бөлігі болып табылады. Жүйке жүйесін нығайтудың басқа да жолдарын іздесеңіз йогаға жазылыңыз. Өйткені, осы тәжиірбе мыңдаған жылдар бойы өзінің оң нәтижелерін берген.  3. Жүйке жүйесінің диетасы  Жүйке жүйесі қоректік заттар, дәрумендер мен минералдарды көп талап етеді. Атап айтқанда, Омега-3 және пайдалы майлар, D дәрумені мен В тобындағы дәрумендер және магний. 4. Жаяу серуендеу Табиғат аясында 30 минут жаяу серуендеу жүйке жүйесіне өте тиімді әсер етеді. Әсіресе, таңғы уақытта серуендеу пайдалы. 5. Массаж Жүйке жүйесін нығайтудың өте жақсы тәсілі. Тұрақты түрде массаж жасату парасимпатикалық жүйке жүйесінің демалуына көмектеседі. Дереккөз: anabol.kz 
