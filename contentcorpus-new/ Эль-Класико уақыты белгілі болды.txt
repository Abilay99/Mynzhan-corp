 Каталониядағы наразылықтар себебінен 18 желтоқсанға ауыстырылған Ла Лигадағы әлем асыға күтетін эль-класико – “Барселона” – “Реал Мадрид” кездесуінің уақыты белгілі болды.  Ла Лиганың twitter әлеуметтік желісінде "Ойын жергілікті уақытпен 20:00-де “Камп Ноуда” өтеді" деп жазылған. Ойын елімізде Астана уақытымен 01:00-де басталады. Бұдан бұрын Испания басылымдары “Барселона” мен “Реал Мадрид” арасындағы кездесу Шығыс Азиядағы футбол жанкүйерлерін ескеріп өз уақытынан ертерек басталатынын хабарлаған еді. 
