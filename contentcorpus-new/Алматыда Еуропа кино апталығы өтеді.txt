Мамырдың 13-19 аралығында Алматы қаласындағы «Цезарь» кинотеатрында Еуропа киносының апталығы өтеді. Шара Еуропа мәдениет институттарының бірлестігі (EUNIC Almaty), Олег Борецкий киноклубы, «Цезарь» кинотеатрының ұйымдастырумен өткізіледі. Игі шараны Еуро Одақ өкілеттігі, Чех әуе жолдары, Алматы қаласының әкімшілігі, «Арман-Цезарь» кино желісінің президенті Эрпан Салимов қолдауда. Алматы қаласының Мәдениет жылы аясында өткізілетін кино апталықта Польша, Италия, Франция, Германия, Ұлыбритания, Латвия, Венгрия және Швеция мемлекеттерінің ең үздік әрі жаңа кино туындылары көрсетіледі. Шара ұйымдастырушыларының айтуы бойынша, көрермен қауым назарына ұсынылатын сегіз фильм қазіргі еуропалық бағыттағы өмір мен халықтың тыныс-тіршілігін баяндайды. Фантастика, мелодрама, комедия, тарихи драма т.с.с. жанрларда түсірілген фильмдер қазақстандық көрермендерге Еуропа мәдениетін жаңа қырынан танытпақ. Жұртшылық назарына ұсынылатын барлық фильмдер орыс тіліндегі субтитрлармен түпнұсқада берілетін болады.  Еуропа кино апталығы «Цезарь» кинотеатрында өтеді. Билет құны – 200 теңге.  Ақпарат көзі: Олег Борецкий киноклубы Суреттер: vseprokino.kz 
