Фридрих Шиллер (1759-1805) – неміс халқының ақыны, философы, тарихшысы және драматургы. Өмірінің соңғы жылдары (1788-1805) Шиллер сол кездің өзінде атақты және ықпалды Гетемен терең достық орнатып, бұл зор шығармашылық нәтижелерге алып келді: олар эстетика тақырыптарын талқыласып, Шиллер Гетенің бұрын бастаған, бірақ кейін аяқтамай кеткен шығармаларын аяқтауына түрткі болды. Осы арқылы қазір Ваймар классицизмі деп аталатын бір ерекше кезең басталды. Сонымен қатар ол екеуі бірге "Ксениялар" деп аталатын қысқа, бірақ өте уытты сатирикалық өлеңдер жинағын құрастырды. "Ксенияларда" Шиллер мен Гете өздерінің эстетикалық көзқарастарына қарсы шыққандарды өткір әжуаның астына алды. Өлеңдерді аударған - Сырбай Мәуленов. ГҮЛДЕР Шашырап шыққан күннің перзенттері,Әсем гүл қызыл ала өрнектері,Махаббат, сұлулықтың белгісі деп,Сіздерді көп болды әлем тербеткелі.Сақина өрнегі боп флораныңКөркіндей келесіңдер бұл араның.Бірақ та ойланыңдар толғаныңдар.Жайлаған жас сұлулар гүл алаңын.Жылаңдар: өмірдің сырт сұлулығыҚұя алмас жандарыңа сірә әрін.Бұлбұлдан, торғайдан соң өрістен үн,Шығады сіздер жайлы шерлі іштен мұң.Жапырақтарыңызда тербетіліп,Ұйықтайды қалғып қызы періштенің,Сіздердің тәждеріңіз елден ерек,Диана қызын сиқыр күйге бөлеп,Жіберді айналдырып көбелектіңЖасаулы кілеміне бір керемет.Жылаңыз, жас төгіңіз, күн баласы,Белгілі көңіліңнің мұң–наласы.Сіздерден алыс кетіп аулақ жаққа,Алшақтап махаббаттың тұр арасы.Бірақ та айырылысу, қайғы– мұңды,Қарсы алам жимай ешбір айылымды...Қадірлі досым, Наанни! Бұл саусақтарСый тоқыр өзіңе арнап қайырымды.Жырымды, жүрегімді, өмірімді,Сыр толы, нәзік күлкі көңілімді,Мен сізге тапсырамын аманат қып,Өсиет, ең ақырғы сенімімді.Табасың бұл сөзімнен не керекті,Осы бір алақандай еле бетті.Ең күшті тәңіріден ұшыратпасКөресің құпия бір кереметті.ТІЛЕКАшыл, сайдың тұманы!Тара, түнек мұнары!Құшармын қайдан арманды?Қанар ма жанның құмары?Жалындап гүлмен лаулайтынҚызыл төбе көремін.Қанатым қайда самғайтынБасына со бір төбенің?Көңілің қалар жеңілдеп,Үнімен сырлы шектердің,Соғады қоңыр жел үрлеп,Лебі боп нұрлы көктемнің.Сол жерде жеміс жарқылдап,Ағашты тұрар алтындап,Дөңесте, жазық көгалдаСоқпайды боран аңқылдап.О, сұлулық, мас қылдың!Керемет көктем сол жердеЖұтқандай исін жас гүлдіңТулайды жүрек кеудеңде!Ұшамын соңда ... қиял нұр!Өтетін жолым жоқ менің.Алдымда асу қия тұр,Арқыратып көк селін.Қайық тұр... бастар қайда адам?Жөнелдік... сында билік бұл,Желкені қанат байлағанЕскегі найза бір өткір.Сен жүрекке тәуекел:Құдайға сенбе не керек.Керемет болса тәу етерЖол басшың со бір керемет.ЖАРЫҚ ПЕН ЖЫЛЫЛЫҚЕнсе адам құшағына бұл өмірдіңЖалынды үмітімен жүрегінің,Көреді төңірегінің той-думанын,Ізгілік игілігін тілегінің,Ізгілік толы ойға, тауқыметкеОл қолын созады тек әділетке.Ол бірақ бәрін біліп ұққанында,Төңірек тұмайтынын түкке алуға,Тобырдың толқынынан тайғанақтапӨз басын әлек болар құтқаруға.Тәкаппар тыныштыққа ызғары мол,Құлыптар махаббатын қызғанып ол.Әрбір нұр бірдей болмас жанып отпен,Болса да сәулеленген әділетпен,Армансыз адам білім сыйлығы үшін,Еш ақы төлемеген ақ жүректен!Ендеше өр қауымға жаны салқын,Құя сал арманыңның бар қуатын!ҮМІТАрманмен келеді адам бұл өмірге,Тағдырды табындырып бір жеңуге,Алдына қойып алып алтын мақсат,Бақытты қол созады күндеріне.Дауылды күндер өтіп бұрқыраған,Туады бақыттылық бір күн оған.Жақсы іздеп жақсыдан да жанталасып,Тоймайды дүниеге, шіркін, адам!Үмітпен шегер адам сапар күнге,Нәресте қызығына батар мүлде.Жігітті жарқылымен еліктіріп,Қарттармен жатпас жерде қатар бірге:Қабырға қажып-талып енсек барып,Тұрады үміт арттан шешек жарып.Жоқ, жоқ! Тек арындаған арманға біз,Бесіктен белді буып арналғанбызСәуеге күн айтуы тегін емес,Келді деп зор мақсатпен жалғанға біз.Нені айтып тұрса ішкі жан үнсіз,Сол біздің оттай жанған тағдырымыз.КӨКТЕМГЕСәлем, саған, сиқырлыКөтеріп ап гүлді әсем,Табиғаттың ынтығы,Келіп жеттің қырға сен.Тағы отырсың тілдесіп,Нәзік әрі сұлусың.Жүгіреміз гулесіп,Шықса атойлы дыбысың.Есіңде ме, ару қызСүйіп құшар жайды ұдай.Жүрме қазір мәлімсіз.Сол қалпынан айнымай.Сол қыз үшін бір гүлдіСұрап шағым мұңымды,Сен ше? Ұғып бұл сырдыБересің жас гүліңді.Сәлем, саған, сиқырлыКөтеріп ап гүлді әсем,Табиғаттың ынтығы,Келіп жеттің қырға сен.ОЙНАП ЖҮРГЕН БӨБЕККүл де, ойна, о бөбек,Ақ төсінде анаңның.Ол бір арал кереметЖуытпайды саған мұң.Қия үстіне сол анаКөтеріп тұр ұлым деп.Мұз жамылған молағаҚарайсың сен күлімдеп.Күнәсіз жан! Күл, ойна!Бақытты әзір пайдалан!Батпайсың сен мұң ойғаШаттық –думан айналаң.Қайрат кетер шақ боларҚайнай бермес ол мүлде.Ерлікке де жат боларҰлы борыш, зор мүдде.Күл! Жақында күн келер,Кетер бойдан әл–қуат.Өмір сені өңгерерЖалыныңды тартып ап.ҚҰПИЯ СЫРҰрланып өзі өзіненТұрды ол топта жасырын,Мен де үнсізбін. КөзіненҰғамын оның жан сырын.Кіремін орман ішіне,Көңілде жоқ қауіпті ой:Көрсетпей басқа кісіге,Жапырағыңмен жауып қой!Естіліп еміс құлаққаАғады тірлік арнасы,Жаңғырыққан жырақтаӨмірдің ауыр балғасы.Адам мен тағдыр алысып,Ол жерде күрес басталған,Ойда-жоқта табысып,Түсер бір бақыт аспаннан.Көрмесін бізді ел деген,Сызданар көрсе мұздап іш.Кедергі болар көлденең,Іштерін өртеп қызғаныш!Келмейды бақыт бекерге,Қашады аулақ алшақтап,Жүгір де ұста – бөтенгеБарымта етпей қал сақтап!Сездірмес бақыт дыбысын,Сүйеді тыныш түн ішін,Жауыз көздер ажалдай,Тарылтады тынысын.Шусыз тасқын көмкеріп,Қанатынды жай әлі.Толқындарды көтеріп,Сақта біздің саяны!  
