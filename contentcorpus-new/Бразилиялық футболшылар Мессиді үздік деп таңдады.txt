Дауыс беруге тек Бразилия біріншілігінде ойнайтын футбошылар қатысқан. Сауалнаманың қорытындысы бойынша, дауыс беруге қатысқан 100 футболшының 90 пайызы аргентиналық шабуылшыны үздік санаған екен. Екінші орында португалиялық шабуылшы Криштиану Роналду. Оған 7 пайыз ғана дауыс жиналған. Үшінші орын 1 пайыз көрсеткішпен Хави, Андрес Иньеста және Неймарға бұйырған. Сондай-ақ UOL Esporte басылымы үздік жас ойыншыны да таңдаған. Ол бразилиялық жас талант – Неймар. Басылымның мәліметіне сүйенсек, дауыс беруге Бразилия біріншілігінде өнер көрсететін 15 команданың ойыншылары қатысқан екен. Айта кетейік, ертеректе Месси World Soccer нұсқасы бойынша да әлемнің үздік ойыншысы атанған болатын.   
