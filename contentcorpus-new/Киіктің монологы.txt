Адамзат, жанарыңа сыйып-күліп,Жалғанның жайын жүр ем, жиі ұқтырып.Азғындап кете ме деп, адам қылсам,Құдайым жаратыпты киік қылып. Танып ал, таныр болсаң ең дараны:Киік ем, мекен еткен кең даланы.... Аралмен бір тартылды пейілдерің,Адамдар, ашамыз-ау енді араны. Көркіммен серік болып сан арыңа,Сыйдырғам мына әлемді жанарыма.Тіліме бал боп тиген киікоты,Көзімнен аққан жасым тамады ма? Саулатқан көңілдерден күй-ағынды,Текті едім, мөр ғып басқан тұяғымды.Ұмытпа!Менің атым – киік-күйік,Көріп қал, құлап жатқан сияғымды. Жаныңа кіріп әлі сыналай мұң,Сендерді әлі талай сынар ай-күн....Адамдар кінәлі емес өліміме,Салқыны ұрды деймін құралайдың!.. Сұмдықтың қызыл шоғы қоздағанда,Сарыарқа!Нең қалды енді тозбағанда?... Тірілем бір күндері рух болып,Кең далам сағыныштан боздағанда... Алма Түсіпбекова Дереккөз: abai.kz 
