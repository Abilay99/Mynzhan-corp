  сынды сөздерді жиі естіп жүрген шығарсыз? Анамыз жұмыстан үйге келе жатып қоғамдық көліктегі көп адам, жолдағы кептеліс, қолдағы ауыр сөмке сынды түрлі қиындыққа тап болады. Дәл осы қиындықтарды бастан өткеріп келгенінде үйдің астаң-кестеңі шығып жатқанын көреді: шұңғылшаның іші толған ыдыс, жерде кітаптар мен киімдер шашылып жатыр, кір жуылмаған және т.б.     Оған барынша ренжіп, есікті тарс жауып шығып кетеді. Тыныштық орнайды. Негізі дәл осы сәтті ұрыссыз өткеруге болатын еді: ас үйге кіріп, кешірім сұрап, бетінен сүйіп, ыдыстарды жуып сынды. Бірақ, өкінішке орай, анасы да, қызы да қайтпас қайсарлық танытып, жанжалдасуда.    Артынша жүректерінің түбінде жиналып қалған өкпе-наздарын айтады:   Қызы сырласып, ол кісіден қошемет сөз естимін деп күтсе де, анасы бала-шағасын киіндіріп, үйге тамақ әкелемін деп қатты шаршап, қызының математикадан бестік алғанын, өз бөлмесін жинастырып қойғанын байқамай қалуы мүмкін.   Басынан бастап саралаған кезде анасын кінәлі етіп шығаратыныңыз анық. Ал, анасы өз кезегінде барлығына қызын айыптауы мүмкін. Алайда, бұл жерде кімнің кінәлі екенін іздемей, ұрысқа нүкте қою керек. Және ол нүктені қою міндеті сіз бен бізге жүктеледі. Басыңа қонған бақыт құсын ұшқан кезде бірақ білерсің демекші, ата-анамыздың қадірін өмір бойы түсінбеуіміз мүмкін. Адам баласының ғұмыры шектеулі. Ол ғұмыр тек бір жағдайда ғана мәңгілік ұғымымен пара-пар бола алады. Яғни, әр күнді соңғы күндей өткізіп, тәтті естеліктерге толтырған кезде.  Сөзіме сеніңіз, уақыт жылдам өтеді. Оның жылдам өтетіндігі соншалық, жаныңызға жақын адамдардың бұрынғыдай қасыңызда еместігін байқамай қалуыңыз да ғажап емес. Сондықтан, ата-анамызды ренжітпейік!   
