"Сәтті Жұлдыз" лотереясының ұйымдастырушылары осымен үш күн бойы 24 564 426 теңге ұтып алған жеңімпазды іздеп жатыр. Супер-жүлденің иегері 21 қараша күні "Loto 6/49" арнайы тиражында анықталған еді. Ұтыс "5 сан және бонустық шар" категориясында белгілі болды. Ұтыстың Қарағанды қаласы, Степной-4 шағын ауданы, "Алмас" дүкенінде тігілгенін IT-жүйе әп-сәтте анықтап берді.   Ұйымдастырушылар жеңімаздан 8 800 080 5200 call-орталық нөміріне хабарласуын сұрайды. Сәтті билетті сатқан сатушы да құр алақан қалмайды. Ол жүлденің 1 пайызын, 240 мың теңгені, иеленеді.  "Loto 6/49" ойыны 2018 жылдың 21 наурызында басталды. Лотерея әр сәрсенбіде өтеді. Қазірге дейін "Сәтті Жұлдыз" лотереясының ұлттық операторы қазақстандықтарға 1 миллиард теңге шамасында жүлде төледі. 
