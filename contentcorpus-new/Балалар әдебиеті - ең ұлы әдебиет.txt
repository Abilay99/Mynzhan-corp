Әл-Фараби атындағы Қазақ Ұлттық Университетінде Мәдениет және ақпарат министрлігі, Жазушылар Одағы жанындағы жастар кеңесінің қолдауымен “Балалар әдебиетінің апталығы” аясында кездесу кеші ұйымдастырылды. Филология, әдебиеттану және әлем тілдері факультетінің №17 студенттер үйінде өткізілетін дәстүрлі  ақын  қонақта болды. Балалар әдебиетін насихаттау, толымсыз тұстарын бағамдау және оның кешегісі мен бүгінгісіне үңілу мақсатында ұйымдастырылған бүгінгі кеш риясыз сұхбат пен ашық әңгіменің алаңына айналды.  Кеш тізгінін әдеттегідей “Қазақ  әдебиеті” газетінің тілшісі, жас сыншы ұстады. Алғаш боп сөз алған ақын Ерлан Жүніс:  – деді. Сондай-ақ  деп ағынан жарылды. Артынша студенттерге деген сауалдар тасталып, түрлі пікірлер алмасуға ұласты.   Өз кезегінде жазушы Өміржан Әбдіхалық: “Балалар әдебиеті деген ол – қазақ әдебиеті деген сөз. Балалар әдебиеті – ең ұлы әдебиет. Оны қартайған қария да, қаріп таныр жас бала да оқи алады. Бірақ біз әлі күнге соғыс кезінде өткен балалық шақ туралы жазылған “Жусан исі” секілді шығармаларды оқимыз.” – деп бастап, “Біздің балаларымыздың ой-қиялы, фантазиясы дамымай қалған. Оларды батырлар жырымен қызықтыру мүмкін емес. Біз қазір тек көз өлшемдерімен өмір сүріп жатырмыз. Біз мына телефонды керемет жақсы көреміз, соған қолымыз жетсе дейміз. Бұл – көздің өлшемі. Бізде ойдың, қиялдың өлшемі жоқ. Баяғыда радиодан кітап оқушы еді ғой, бұдан шығудың бір жолы ретінде енді соның теленұсқасын жасау керек пе, білмеймін. Адамдарға көздің аржағында да көз бар екенін түсіндірсек дейміз” – деген пікірімен бөлісті. Кейбір қолына қалам ұстаған жазушылардың тек бәйге үшін шығарма жазып жүргендігі жасырын емес. Бұл туралы жазушы ағамыз өз ойын айта келіп: “Расында да бәйгенің жүлдесі қолына тиген соң жазушының не өзін, не шығармасын таппай қалып жатамыз. Бұл дегеніміз – жазушының я болмаса ақынның әдебиетке деген махаббатынның әлсіздігі” – деп қайырды.  Қонақтарға балалар әдебиеті турасында, бүгінгі поэзия, проза төңірегінде түрлі сауалдар қойылып, салмақты ойлар айтылды. Сондай-ақ, қос қаламгердің шығармашылығы да сөз болып, таяу күндері Ерлан Жүністің “Хауас” атты жаңа жыр кітабы шыққалы жатқаны мәлім болды.   Кездесуде өлең оқыған жас ақындар:         Кеш көркін одан әрі  бір топ жас ақын қыздыра түсті. Қорытынды сөзде Ерлан Жүніс жас ақындарды балаларға арнап өлеңдер жазуға шақыра отырып: “” – деді.  Балалар әдебиеті – балаларымыздың болашағы һәм ертеңі. Ұлтымыздың тұтқасын ұстар ұрпағымыздың келешегіне салғырт қарамайық!  Дайындаған: Шерхан Талапұлы  
