Бокстан Германияның Гамбург қаласында өтіп жатқан әлем чемпионатында 69 келіге дейінгі салмақта Абылайхан Жүсіпов қола жүлдегер атанды. Отандасымыз жартылай финалда өзбек боксшысы Шахрам Гиясовқа жол берді.   Төрешілер шешімі бойынша 4:1 есебімен өзбек боксшысы жеңіске жетті.  Айта кетейік, кеше Қайрат Ералиев пен Әбілхан Аманқұл финалға шықса, Жомарт Ержан мен Василий Левит қола жүлдегер атанған-ды. 
