Дзюдодан Астана қаласында өтіп жатқан әлем чемпионатында 60 келіге дейінгі салмақтағы жеңімпаздар анықталды. Қазақстандық Елдос Сметов чемпион атанса, Рустам Ибраев - күміс жүлдегер атанды.  Елдос Сметов жартылай финалда жапон елінің спортшысы Шишима Ториді жеңсе, Рустам Ибраев моңғол елінен келген Ганбат Болдваатардан басым түсті. Нәтижесінде қазақстандық қос спортшы чемпиондық атақты өзара сарапқа салды. Өзара аңдысқан шешуші белдесуде бір шито есертудің нәтижесінде Елдос Сметов әлем чемпионы атанды. Күміс Рустам Ибраевқа бұйырды. Ал қола жүлдені жапон Шишиме Тори мен кәріс спортшысы Ким Вон Жин иеленді.  Айта кетейік, дзюдодан әлем чемпионаты 30 тамызға дейін жалғасады. Додаға әлемнің 137 елінен 823 спортшы қатысуда. 
