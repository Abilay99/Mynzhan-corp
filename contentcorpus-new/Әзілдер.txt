Әзіл-қалжың оқи отырайық. Бір мас биік үйдің бесінші қабатынан құлап бара жатып, «Егер осыдан аман қалсам, ешқашан арақ ішпеймін» - деп ойлап үлгергенше,  жерге топ ете түсіпті. Орнынан тұра сала аман қалғанын көріп, үсті-басын қағып жатып: «Мас адам не демейді?» деген екен. *** Кішкентай маса шешесінен сұрапты: -Апа, мен ұшсам бола ма? -Ажалыңа асықпай, отыр үйде! -Неге, адамдарға менің ұшқаным қатты ұнайды ғой. -Оны кім айтты? -Кеше түнде олардың бәрі маған шапалақ ұрды. ***  Базарда біреу теріні бұлғап: -Құндыз терісін алыңдар! Құндыздың терісі! - деп айғайлап жүріпті. Бір кісі оны тоқтатып, теріні ары-бері аударып көреді: -Ей, қайдағы құндыз?! Мынауың кәдімгі иттің терісі ғой! -Иттің аты Құндыз болатын...  *** Кеше түнде мені екі сотқар ұстап алып, қолсағатымды, әмиянымды, неке жүзігімді сыпырып әкетті. -Сен түнде алтыатарсыз жүрмеуші едің ғой? -Абырой болғанда олар шалбарымның артқы қалтасын қарамады! *** Пойызда. Жолаушы: - Әй, жолсерік, мені Қарағайлыда оят дегенім қайда?! Жолсерік:- Ойбууу! Әрең оятып, көтеріп түсіріп жібергенім жаныңыздағы жолдасыңыз болды-ау, ә?! *** Жанындағы орындықта сағыз шайнап отырған жігітке қарағыштаған  кемпір бір кезде жылы жымиып, ұмтылыңқырап сөйлеп: - Жақсы тәрбие көрген кішіпейіл, ақжарқын адам екеніңізді аңғардым, бірақ, не айтқаныңызды білмеймін, екі құлағым да естімеуші еді,-депті.  *** Сот: -Сен осы өміріңде өз еңбегіңмен тым құрыса бір жүз теңге тауып көрдің бе? Айыпталушы: -Көрдім. Былтырғы сайлауда сізге дауыс бергенімізде сізден бәріміз бес жүз теңгеден алдық қой?!. *** Жындыханада бiр жынды суға түсiп тұншығып өлейiн деп жатса, бiр жынды оны құтқарып қалыпты. Дәрiгер: Жарайсың! Сенi ертең бұл жерден шығарамын, сен жазылдың. Бiрақ, сен құтқарған адам асылып өлiп калыпты,- десе, жынды таңғалып қарап тұрып: -Мен оны кепсiн деп iлiп қойғанмын,-дептi.  
