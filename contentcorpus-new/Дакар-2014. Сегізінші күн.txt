Чилидің Калама қаласында «Дакар-2014» ралли-марафонының сегізінші кезеңі мәресені жетті. Ал кезең Аргентинаның Сальта қаласынан бастау алған болатын, деп хабарлайды Vesti.kz тілшісі. Жол талғамайтын көліктер арасында кезең жеңімпазы болып 510 шақырымды (оның 302 шақырымы арнайы жолдар) басып өтіп, 2 сағат, 32 минут және 57 секунд уақытын көрсеткен катарлық Нассер Аль-Аттия (MINI) танылды. Екінші болып оның командаласы француз автошабандозы Стефан Петрансаль келсе (+1,12), үшінші орын испандық (SMG) Карлос Сайнске (+2,36) тиді. Ал Proto Overdrive көлігін басқарған қазақстандық Айдын Рахимбаев пен Владимир Демьяненко экипажы мәрені 21-ші болып кесті. Олар жеңімпаз топқа 21 минут және 42 секунд ұтылып қалды. Жарысқа Nissan көлігімен Т2 тобында қатысып жатқан құрамында Денис Березовский мен Игнат Фальков бар тағы да бір қазақстандық Томанда 77-ші орыннан көрінді.    Сонымен жол талғамайтын көліктердің сынының жалпы есебінде көшбасшы орынды Петрансальдан 23 минут, 46 секунд және де оңтүстік африкалық Жиньель де Вильерстен 48 минут, 25 секунд алда келе жатқан испандық Хоан Нани Рома (Mini) сақтап қалды. Рахимбаев пен Демьяненко жұбы топ басындағы шабандозға 4 сағат, 8 минут және 19 секунд ұтылып келеді. Ал Березовский мен Фальков 49 орында, ал Т2 тобында бесінші келеді. Кезең аяқталысымен Айдын Рахимбаев дәстүрлі түрде өзінің Фейсбук парақшасында жүріп өткен жолының қандай болғанын толығырақ жазды:    ,-дейді Рахимбаев. Жүк көліктері арасында жеңісті ресейлік «КАМАЗ-мастер» командасының экипажы Андрей Каргинов тойлады. Ол осы аралықты 2 сағат, 53 минут және 32 секундта бағындырды. Екінші болып мәреге голландиялық шабандоз, жарыстың басты фавориті Iveco-ны басқарған Жерар Де Рой (+5,15) келсе, үшінші орын Каргиновтың командаласы Дмитрий Сотниковке (+6,55) бұйырды. Қазақстан туы астында жарысқа түскен Артур Ардавичус, Алексей Никижев және Радим Капланек басқарған Tatra жүк көлігі кезең қорытындысы бойынша тек 28 орынды қанағат тұтты (+1:00:24).  Ал енді ауыр көліктердің жалпы есебіне тоқтала кетсек. Топ басында сол баяғы Де Рой келеді. Каргинов оған 32 минут және 25 секунд ұтылып, екінші орында тұр. Эдуард Николаев экипажы 1 сағат, 12 минут және 1 секунд есе жіберіп, үшінші орынға тұрақтаған. Ал Ардавичус бастаған біздің жігіттер жалпы есепте 23 орында. Олар де Ройға он сағаттан аса уақыт қалып келеді. Дайындаған: Болат Қосмағамбет   
