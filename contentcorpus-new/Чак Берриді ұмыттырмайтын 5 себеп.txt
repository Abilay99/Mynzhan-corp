Өткен аптада әнші, гитарист, және композитор Чак Берри өмірден өткенін хабарлаған болатынбыз. Рок-н-ролл музыкалық бағытының негізін қалаушы,  «Johnny B. Good», «Rock & Roll Music», «Sweet Little Sixteen» сынды хит әндердің авторы 91 жасында бақилық болды. Көпшіліктің орындалмас арманы саналатын рок жұлдыз деңгейіне дейін жету Чак Берриге оңайлықпен келмегені анық. Өзгелердің қарапайым өміріне ұқсамайтын тағдыр жолы оны осы шыңға жетеледі. Рок-н-ролл тәңірі өмірден өтсе де, оны ұмыттырмайтын себептер көп. Солардың бірегейіне тоқталып өтейік.  
