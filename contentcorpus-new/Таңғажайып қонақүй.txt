Берлин қаласында орналасқан «Қалалық пропеллерлі үй-арал» (Propeller Island City Lodge Hotel) қонақүйінде 30 бөлме бар. Бұл қонақүйдің ерекшелігі бөлмелер бір-біріне ұқсамайды, әр бөлмесі ерекше дизайнмен жасалған. Қонақүй иесі әрі жоба авторы - суретші, музыкант, сәулет өнерінің маманы Ларс Строшен. Ол өз ойын жүзеге асыру мақсатында бес жыл үздіксіз еңбек етті. Строшен қонақүй атауын танымал француз жазушысы Жюль Верннің «Пропеллерлі арал» («L`Ile a helice») шығармасының құрметіне қойған болатын. Қонақүй құрылысына 1,5 миллион доллар қаржы жұмсалды.  
