Әнші Гүлнұр Оразымбетованың есімі оның орындауындағы  әнімен танылған еді. Бұл әннің әуенін Рамазан Тайманов, ал сөзін Оңталап Нұрмаханұлы жазған.  Айтулы игі шараға орай халықаралық деңгейде ғылыми конференциялар мен мәдени іс-шаралар өткізілді. Өнертанушылар Қорқыт мұрасын терең зерттесе, ақын-сазгерлер жыр шумақтарын арнаған еді. Соның ішінде «Қорқыт-қобыз» әні де бар. Бір күні Рамазан Тайманов жас әнші Гүлнұр Оразымбетованы шақырып алып, сиясы кеппеген әнді тыңдатады.Содан кейін әнші көмеймен қайлауды үйреніп, дауысымен қобыз үнін шығара бастайды. Кейін әнге ақын Оңталап Нұрмаханұлы сөз жазып береді. Әнді Болат Жүргенов есімді музыкант өңдейді. Бұл кезде жас әнші «Жас қанат» байқауына қатысуға ниет білдіріп жүреді. Байқауда «Қорқыт-қобыз» әнін орындауға шешім қабылдап, ерекше сахналық киім тіктіреді. Әнді жаздырып, байқаудың екінші күнінде орындап, әділқазылар тарапынан жоғары бағаға ие болады. Осылай әуезді ән жас әншінің жұлдызын жарқыратып, бағын ашады. Кейін әнші «Азия дауысы» халықаралық байқауына қатысып, «Қорқыт-қобыз» әнін орындап, бірінші орынды иеленеді. Сондай-ақ, ән байқауда «Ең үздік ән» және «Ең үздік сазгер» деген номинациялар бойынша үздік деп танылады. Көп ұзамай әнші «Қорқыт-қобыз» әніне бейнебаян түсіреді.     Қорқыт бабамыздан қалған, Қобыз - өкініш пен арман. Тыңдасаң, сыр айтады, Өкініп мұң айтады.  Оғыз - ұрпақтары тірі, Қобыз заманының үні. Бозінген боздағаны, Жүректі қозғағаны. Қорқыт, әруағы қозған, Қобыз, қиялынан озған. Шежіре шер артады. Өнердің алды аспаны.  Қобыз - дүниенің шегі, Қорқыт - тәңірімнің тегі. Мәртігін мақұлдатқан, Өлместің отын жаққан.    
