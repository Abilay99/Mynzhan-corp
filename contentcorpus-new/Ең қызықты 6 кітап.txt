Кітап сүйер қауымға ұсынысымыз бар. Бұл романдардың бірін оқыған болсаңыз, жарайсыз! Ал егер әлі оқып көрмеген болсаңыз, құттықтаймыз! Себебі аталған кітаптарды оқып отырып, олардан бас алу мүмкін емес. 1. Диана Сеттерфилд «Он үшінші ертегі»  Готика стиліндегі қызықты оқиға. Кітапты оқып отырып мистикалық, тылсым атмосфераға енесіз. Ескі жекежай, отбасылық құпия, елестер мен тағдырдың қулығы... Нағыз айлалы сюжетті жақсы көретін жандарға арналған.  2. Иэн Макьюэн «Амстердам»  Адамның айналасындағыны жаман жаққа өзгертуі мүмкін екендігі баяндалған. Газет редакторы әйгілі ме, әлде композитор ма? Оқып отырған кезде ерекше әсерге бөлейді.  3. Дуглас Адамс «Галактикаға автостоппен»  Алғашқы сөздерінен-ақ оқырманды баурап алатын кітап. Юморға құрылған сюжетінің құндылығын сөзбен жеткізу мүмкін емес. Оқыған кезде зеріктірмейтін классикалық фантастика.  4. Джон Фаулз «Коллекция жиюшы»  Сүр бойдақ жігіт күтпеген жерден лоторея билетінен көп ақша ұтып алады. Қызық, ол оны қалай жұмсайды екен? Көбелек жинаушы сұлуға ғашық болып, артынша махаббат хикаясы басталады. Махаббат оның өмірін жақсы арнаға бұра ма, әлде өзге жолды таңдай ма?  5. Виктор Пелевин «Омон Ра»  Кітаптың шынайылығы соншалық, автор оқиғаны шынайы өмірден алғандай көрінеді. Ал егер рас болса ше? Пелевин көтеретін тақырыптар әдеттегідей маңызды, әрі барынша толғандырады. Философиялық туындыны бірнеше сағаттың ішінде оқып шығуға болады.  6. Джейн Остин «Абырой мен жалған сенім»  Кітаптан көне Англия мен оның заңдарының иісі аңқып тұр. Оның мұнша атақты болуының себебі неде? Кітапта адам баласына ортақ тақырыптар баяндалған. Махаббат пен тәкаппарлық сезімдері айқасқа түседі. Анасы қыздарын бай адамға тұрмысқа шығаруға асығады. Бірақ көзі ашық, көкірегі ояу Элизабеттің көздегені байлық емес... Оны сүйіктіңізге сыйлауыңызға болады.  
