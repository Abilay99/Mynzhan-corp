 Мектеп қабырғасындағы «ата-аналар жиналысы» деген ұғым әрбір оқушы мен ата-ана үшін жақсы таныс. Дегенмен қазір ата-аналар жиналысы десе, үйдегілердің шеке басы тырысып, қаша бастайды. Ол ата-ананың баласына деген селқостығы емес, мектептегі жиналыстың өз деңгейінде өтпеуі. Сіздерге ата-аналар жиналысын есте қалатындай етіп өткізу үшін бірер кеңес береміз. Ата-аналар жиналысы не үшін керек?  – балалар туралы қысқа әрі нақты ақпарат алу үшін; – сынып ішімен таныстыру, оқушылардың қандай кеңістікте білім алатынан көрсету; – ата-аналарға балалары туралы толық ақпарат беру. Оның ішінде денсаулығы турасында, тәртібі, білім сапасы, сөйлеу мәдениеті мен өзін ұстау дағдысын айту үшін; – демалыс кезінде бос уақытты тиімді пайдалану үшін пайдалы кеңестер алу үшін; – оқушылар арасында орын алған қатыгездікке жол беретін жайттарды айта отырып талқылау, алдын алу үшін; – балалардың жетістігі мен шығармашылығы туралы айту үшін; – психологиялық тренинг ретінде өткізе отырып, ата-ана мен бала арасындағы қарым-қатынасты нығайту үшін;   Жиналысқа дайындалу:  – негізгі тақырыпты белгілеу, күн тәртібіндегі басты мәселені анықтау; – уақыттың тиімділігін пайдалану; – ата-аналарға шақырту жасау, сыпайы әрі мәдениетті жүргізуге дайындалу; – ата-аналар келген кезде күтіп алу және олардың сырт киімдерін ілуге дейін дайындап қою; – ақпараттық материалдарды дайындау; – жиналыстың өту барысына қарай арнайы мамандар шақыру; – ата-аналардың алдында өзіңізді жақсы жағыңыздан көрсету үшін, өзіңіздің сырт киіміңізге мән беріңіз. Ата-аналар жиналысын өткізуге арналған шағын жоспар:  Жиналыс белгіленген уақытта басталуы керек. Ата-аналарды кешікпеуге үйрету. Жиналыстың өту ұзақтығы – 1 не 1,5 сағат. – Сынып жетекшісінің сөйлеу уақыты – 5 мин. – ата-аналарға арналған сауалнама жүргізу – 5-7 минут. – тақырып бойынша сөйлеу, ұстаз немесе маман – 10-20 минут. – негізгі тақырыпты талдау – 20 минут.  Ата-аналар жиналысын өткізуге арналған әдіс:  – үстелдерді жинап, орындықтарды шеңбер түрінде орналастыру. Бұл ата-аналардың бір-бірін көріп, танысып отыруына жақсы; – ата-аналардың аты жазылған парақша дайындау. Оны бір-біріне беріп танысу бұрышын жасау; – ата-аналарды міндетті түрде аты және тегімен атаңыз. «Арманның анасы» деу сыйластық емес; – ең дұрысы жиналысты бір кесе шаймен бастаған дұрыс; – ата-аналармен топтық және жеке дара ойындар ұйымдастыру; – жиналыс болатын күнді есептеп барып қою. Сізге де ата-аналарға да ыңғайлы уақытқа табу керек;– уақытпен жұмыс істеуді ұмытпаңыз; – жиналысты керемет сөздермен және нәтижелі жағымен аяқтау міндетті.  
