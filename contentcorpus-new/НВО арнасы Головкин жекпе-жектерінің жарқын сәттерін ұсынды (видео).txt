Танымал америкалық НВО телеарнасы қазақстандық боксшы Геннадий Головкиннің спорттық мансабындағы ең жарқын сәттерінен жинақталған бейнебаян ұсынды. 4 минутқа созылатын бейнебаян сипаттамасына боксшының нағыз нокаут шебері екені туралы жазылған.  Геннадий Головкин мен НВО телеарнасы өзара келісімшартқа қол қойған. Бұл арна отандасымыздың шаршы алаңдағы жекпе-жегін әлемге тікелей эфирде таратады. Негізінен әлемдегі ірі кәсіпқой бокс кештерінің көпшілігін осы НВО және Showtime арналары тікелей эфирде ақылы түрде ұйымдастырып келеді. 
