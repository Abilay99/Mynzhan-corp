Агроөнеркәсіп кешені мәселелеріне арналған «ASTANA AGRO FORUM – 2018» форумы аясында агроөнеркәсіп инвестициясына қатысты дөңгелек үстел өтті. Дөңгелек үстелге Қазақстан Республикасының Премьер-Министрі Бақытжан Сағынтаев, ҚР Премьер-Министрінің Орынбасары, Қазақстан Республикасы Ауыл шаруашылығы министрі Өмірзақ Шөкеев, мемлекеттік және жергілікті атқарушы органдардың өкілдері, отандық және шетелдік инвесторлар (Farm Frites Beheer B.V, Grand Farm Meats, Hyundai Corporation және басқалар), салалық одақтар мен қауымдастықтар өкілдері, ауылшаруашылық тауарларын өндірушілер қатысты.  Аграрлық сектор – Қазақстандағы басымдыққа ие саланың бірі. Елбасының Қазақстан халқына Жолдауында еңбек өнімділігі мен қайта өңделген өнім экспортын 2,5 есе ұлғайту міндеті қойылған болатын. Ауқымды ресурстар мен өсім қорының болуы Қазақстанның әлемдегі ірі аграрлық өнім өндіруші, әрі экспорттаушыға айналуына мүмкіндік беретінін де айтқан еді. Бұл мақсат үшін инвестицияның маңызды зор. Форумның ашылуында Премьер-Министр ҚР Президенті Н.Назарбаевтың егін жинау науқанының аяқталуына орай арнаған сөзін оқып берді. , – делінген Елбасының құттықтау сөзінде. Бақытжан Сағынтаев бүгінде Қазақстанның агроөнеркәсіптік кешені инвестициялар үшін аса тартымды болып отырғанын атап өтті. Инвесторларға ҚР-ның ауыл шаруашылығын дамытуға инвестиция салған өте тиімді, себебі әлемдегі ірі нарықтың бірі – Қытайды қоса алғанда, ірі сауда нарықтарына жол ашылады. Қазақстан халықаралық тәжірибені ескере отырып, түрлі мемлекеттік бағдарламалар арқылы агроөнеркәсіпті қарқынды түрде дамытып жатыр. Ауыл шаруашылығын дамытудың негізгі басымдықтарының бірі – өткізу нарықтарын кеңейтуге, шет елдерге жеткізілімдерді арттыруға және бәсекеге қабілеттілікті арттыруға ықпал ететін, саланы технологиялық қайта жарақтандыру және ғылым.  – деді Премьер-Министр. Қазір АҚШ-тың «AGCO», ирландиялық Dunbia компаниясы, италиялық «Inalca» компаниясы, немістің «CLASS» компаниясы, оңтүстіккореялық Hyundai компаниялары Қазақстандағы ұлтаралық компаниялар қатарына қосылып, жобаларды іске асыра бастады. Компаниялардың ауыл шаруашылық саласына құйылған инвестициясы 14%-ға артты. Дөңгелек үстел барысында инвесторлар фри картобын өндіру жөніндегі зауыт құрылысы, ауылшаруашылық тракторларын шығару, ауылшаруашылық техникаларын құрастыру, қант өндірісі жөніндегі заманауи зауыттар құру, Түркістан және Жамбыл облыстарында жылыжай агропарктері құрылысы сияқты жобалармен танысты. Қазақстан тарабы агроөнеркәсіпті дамытудың экономикалық және әлеуметтік маңызға ие екенін, ол халықтың жартысына жуығының негізгі табыс көзі екенін мәлімдеді. Сондай-ақ тікелей шетелдік инвесторларды тарту және өзара тиімді негізде ауыл шаруашылығы саласында бірлескен өндірістер құру екі тарап үшін де ерекше маңызды болмақ. Қазақстандық ауыл шаруашылық өнімдерін және онда қайта өңделген өнімдерді ілгерлетуге, өндіріс, менеджмент және маркетинг процестеріне заманауи технологияларды тартуға қызығушылық танытатын шетелдік инвесторларға Қазақстан барынша қолдау көрсетуге мүдделі және дайын. 
