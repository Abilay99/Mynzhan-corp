2013 жылы талапкерлердің кешенді тестілеуден өтуі Қазақстан бойынша шілденің 17-күні басталады, деп хабарлайды ұлттық тестілеу орталығы.  КТ ағымдағы жылы шілденің 17-23 күндері аралығында 35 жоғары оқу орнында өтетін болады.   Айта кетсек, емтихан талапкерлердің қалауы бойынша қазақ және орыс тілдерінде 4 төрт пән бойынша, атап айтсақ, оқу тілі, Қазақстан тарихы, математика және таңдау пәні бойынша өткізіледі.  Тестілеуге қатысу үшін үміткерлер  20 маусым мен 9 шілде күндері аралығында ЖОО қабылдау комиссияларына тиісті құжаттарды тапсырулары қажет.  Талап етілетін құжаттар:  Белгіленген үлгідегі өтініш;  Жалпы орта  оқу орнын бітіргенін куәландыратын аттестат; Тестілеу ақысын төлеген түбіртек; 3х4 көлеміндегі екі фотосурет; 086-У нысанындағы медициналық анықтама; Жеке куәлік көшірмесі. Айта кетсек, түсу емтиханының ақысы 2242 теңгені құрайды.  Дайындаған: Ерғали Елдос  
