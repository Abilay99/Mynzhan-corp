 Джинс – сөзсіз кез келген мезгіл мен уақыттың үздік фавориті. Күнделікті жұмысқа да, оқуға да, кездесуге де киіп барып, өз стилің жайлы уайымдамасаң болады. Қандай джинс таңдағаныңа байланысты сен жайлы көп нәрсе айтуға болады. Мысалы, стилің жайлы, киім киісің, талғамың және детальдарға көзқарасың жайлы. Ол үшін бірнеше кеңестерді ескеру керексің.  Тігіс Ортақ қағида былай: айқын тік сызықты, белдігі жалпақ және стрелка типтілер арық қыздарға ғана жарасады, доғал әрі жұмсақ – толықша қыздарға. Алайда былайғы өмірде фигураның типін, бөксенің құрылымын, аяқ ұзындығын да ескеру керек.  Клеш-джинстар бәріне жараса бермейді. Ол тек құйрық пішінін айқындап, аяқтарды сәл қысқа етіп көрсетеді. Егер не аларыңды білмей жүрсең, орташа кең, тік, әдемі детальдары бар джинс таңда. Олар көбіне бәріне жарасады.   Мата Материалдар әртүрлі болады - деним, вельвет, барқыт, жеңілдетілген джинса, стретч – бәрін атап болмайсың. Матасына қарап таңдағанда кейін созылып кетпей ме, киіс бере ме, анықтап ал. Вельвет әрдайым қатты созылады, тығыз джинса – сирек созылады. Қандай нәтиже керек, соны жақсылап түсін және соған байланысты мата таңда.  Түс Ашық түсті шалбарлар толық етіп көрсетеді, әсіресе вельветтен тігілген болса. Және де олар сәнді, әрі ыңғайлы болады. Қалыпты жағдайда джинстың ілгегі әрең жабылатындай болып тұруы керек. Қою көк түс – ең ұтымды: әрдайым сәнде және кір көтереді. Күлгін түс – классика сүйгіштерге және романтикалық бейнедегі қыздарға жақсы келеді.   Өлшем Джинста екі өлшем болады: енінің өлшемі (биркадағы бірінші сан - W) және ұзындығы (2-ші сан, L әрпі). Екінші өлшемнің онша маңызы жоқ сияқты, қысқартып алуға оңай. Бірақ бәрі біз ойлағандай емес екен. Егер сенің өлшемің мен джинстың өлшемі екі еліден асса, тізе жіліншік төңірегіне келіп, шалбар дұрыс тұрмайды. Егер өз өлшемің 29 болып, 27-ге сыямын деп ойлап, жаңылыспа. Джинс созылады, бірақ қатты емес. Сол себепті аралық өлшемдегі джинсқа таңдау жасағаның дұрыс.  Артынан көрініс Соңғы кездері өндірісшілер қалтасын астыға қарай орналастырып тігетін джинстар шығарып жүр. Бұл құйрығы қатты шығып тұрмайтын қыздарға жарасады. Егер құйрығың толықтау болса мұндай джинс киіп қажеті жоқ. Кішкентай қалташалар онсыз да кішкентай емес құйрықты үлкен етіп көрсетеді, ал астыға қарай орналасқан қалташалар астыңғы жаққа тағы көлем қосады. Сонымен қатар, жаңа джинста құйрық жақ тегіс болып тұрмауы қажет, джинс созылады деп ойлау қателік. Бұл жай ғана сенің фасоның емес деген сөз.  Бел Аласа болған сайын – әдемі болады дейсің бе? Қателесесің! Егер сенің құйрығың омыртқа біткен жерден басталса – үлкенірек өлшемді және белі жоғарырақ орналасқан модельді алғаның дұрыс. Және бұл іші бар қыздарға да қатысты. Белі бар джинс біраз болсын ішті тартып тұрады. Және тағы басқа маңызды деталь – аяқтардың ұзындығы. Егер аяқтарың қысқа болса – белден төмен тұратын джинс туралы ұмытсаң болады.  Джинс киімдерін қалай жуу керектігі туралы да оқып ал. Суреттер: compare-price.ru, blog.denimtherapy.com 
