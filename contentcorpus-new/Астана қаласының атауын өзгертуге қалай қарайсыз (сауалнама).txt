Парламент Мәжілісінің депутаты Қуаныш Сұлтанов Астана қаласының атауын Нұрсұлтан Назарбаевтың есімімен байланыстыруды ұсынды. "Тәуелсіздікке қалай жеткеніміз мәңгі есте қалуы керек. Осыны ескере отырып, елордада "Тәуелсіз Қазақстан" монументін орнату керек. Конституциямызда Мемлекет басшысы әрі Қазақстанның тұңғыш президенті - Нұрсұлтан Әбішұлы Назарбаевтың мемлекетімізді салуға қосқан үлесін атап көрсетуді ұсынамын. Сондай-ақ, елбасының есімін елорда атауында және еліміздегі маңызды нысандарында көрсетуді ұсынамын. Біздің мақсатымыз - Елбасының жанында ынтымақта өмір сүріп, Мәңгілік Елдің құндылықтарын сақтай отырып, соның барлығын ұрпақтарымызға қалдыру. Бізде тәуелсіз Қазақстан бар. Тәуелсіздік - біздің басты мақсатымыз және солай болып қала бермек", - деді депутат Сұлтанов. 
