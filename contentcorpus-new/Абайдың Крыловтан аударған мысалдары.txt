Бүгін орыс жазушысы, ақын, мысалшы, Санкт-Петербор Ғылым Академиясының академигі Иван Крыловтың туған күні. Қазақ оқырмандарын Крылов мысалдарымен алғаш рет Ы.Алтынсарин («Қарға мен түлкі»), Абай («Есек пен бұлбұл», «Шегіртке мен құмырсқа», «Піл мен қанден») таныстырды. А.Байтұрсынов Крыловтан аударған және өзі жазған мысалдардан тұратын кітап шығарса, С.Көбеев «Үлгілі тәржіма» атты кітап жазып, оған Крыловтың 37 мысалының аудармасын енгізді. Крыловтың туындылары «Мысалдар» деген атпен қазақ тілінде жеке кітап болып шыққан. Аталған күнге орай  сайты Абай Құнанбайұлының Крыловтан аударған мысалдарын топтастырды. Әуезов Абайдың Крыловтан аударған «Есек пен бұлбұл», «Қарға мен бүркіт», «Шегіртке мен кұмырсқа», «Піл мен канден», «Түлкі мен қарға» атты 5 мысалын ерекше жоғары бағалаған. Ал қалған 8 мысалды қатты сынап, оларды Абай аудармасы болмауы мүмкін деген күдік айтқан. Бірақ, сөйте тұра, Крыловтың 13 мысалын Абай аударған мысал-өлеңдер ретінде өзі дайындап бастырған 1933 жылғы жинаққа, одан кейін тікелей өз басшылығымен әзірленген ақын шығармаларының 1957 жылғы екітомдық толық жинағына енгізген. Оның үстіне бұл мысалдар Абайдың 1909 жылы Санкт-Петербургте жарық көрген тұңғыш жинағы мен Мүрсейіт қолжазбаларында Абай аудармасы деп көрсетілген. Ала қойлар (И. А. Крыловтан) Бір таудағы хайуанды бір арыстан,Билеген патшасы екен әуел бастан.Әділ атақ алмақшы ниеті бар,Ешкімді ауыртпастан, жылатпастан.Онысы рас, басында тәуір болған,Сөйтсе де кімді бұзбас бақ антұрған.Алдынан жан шықпаған патшамыздыңАла қойды көргенде көзі ауырған.Ала қойда кінә жоқ жүннен басқа,Қойдан қашып шығыпты патша тасқа.Көрсе қаза тұрады аза бойы,Болмады бұған айла ойламасқа.Тұрды патша қайғырып уайым жеп:“Ала қойды болады қайткенім еп?”Аю, түлкі – қасында уәзірлері,Кеңеседі оларға “қайтемін?”- деп.Қолбаң етіп, қорс етіп сөйледі аю:- Батыр патшам, не керек көп ойлану?Қойды жан деп, есіркеп кім аяйды?Ақылы ала қойдың – қырып салу.Қабағын түйді арыстан сөзін үғып:Өлтірмегім оңай-ақ қойды сығып.Өз жұртын өзі қырған патша бар ма?Жаман аттан қорқамын, кетсе шығып.Бекер қан төктірмеңіз, әділ патшам,Сөкпеңіз,- деді түлкі,- мен сөз айтсам.Оңаша бір өзенді қойға беріп,Қайраңында семіртіп, кең жайлатсаң.Жарлықты кешіктірмей тез беріңіз,Жаманды жақсыменен тең көріңіз.Ала қой қорыққаннан өзі азаяр,Қойшылыққа қасқырды жіберіңіз.Қара деп қатты тапсыр ала қойды-ақ,Өзгесі өсер, ол кемір, сөзіме бақЖақсы сөзбен біреуге тапсырған соң,Жаман аттан боласыз сіз-дағы аулақ.“Құп” деді, оны арыстан қабыл көрді,Қасқырға “жақсы бақ” деп жарлық берді.Ала түгіл ағынан тыныш бопты,Түлкінің айтқанындай қылып еді.Түлкінің айтқаны рас, жұрт – ақылсыз,Көре салды қасқырдан баяғы арсыз.Антұрғандық түлкі мен арыстанда,Ол болмаса, не қылмақ қасқыр жалғыз? Есек пен бұлбұл (И. А. Крыловтан) Тойған есек шөпті оттап маңайдағыСонырқап шатқа кетті қай-қайдағы.Тентіреп өлкені өрлеп келе жатып,Жолықты бір бұлбұлға тоғайдағы.Сенбісің ақын бұлбұл, жаңа көрдім,Атыңа жұрт мақтаған құмар едім.Бір сайрап берсең, қалқам, өзім естіп,Рас па екен жұрттың сөзі, сынар едім.Өнерге салды бұлбұл сонда аңыратып,Шыңғыртып, шымырлатып, сорғалатып,Мың түрлі күйге салып толқынтады,Маңайда жан біткенді таңырқатып.Қой жатыр, қойшы тыңдап тұрды елбіреп,Көзіне қып-қызыл боп жас мөлдіреп.Жел соқпай, құс шуламай, бәрі жым-жырт,Әнге көңіл жіберіп тұрды елжіреп.Бұлбұл болды, тосып тұр есек сөзін,Есек жерге қаратып екі көзін:“Іш пыспай-ақ тыңдарлық бар екенсің,Әттегене-ай, білмепсің әтешті өзің!Екенсің ән салуға сен-дағы епті,Сен біраз әтеш әнін үйрен!”- депті.Бұл сықылды сыншының сөзін естіп,Көз көрмеске бұлбұл да ұшып кетті.Демеймін жұрт мақтасын,Я жақсын, я жақпасын.Сүйтсе де мұндай сыншыданҚұдайым бізді сақтасын. Піл мен қанден (И. А. Крыловтан) Көшеде піл жетелеп біреу жүрді,Кім көріпті хайуанды мұндай түрлі.Көрсеткелі ап жүрген жануардыТамашалап, артынан жұрт боп ерді.Көшеде кез боп бір қанденҰмтылды пілге шаптығып.Шаңқылдап үрді ерленіп,Тартынбай ұрысар жан шығып.Қанденге бір ит кездей бопДеді: “Әліңді білсеңші,Пілмен ұрысар сиқың жоқ,Мазақ болмай, қой, көрші!Қырқылдап қалдың, не бітті?Әуре болмай, қой!- деді.Сен бұлқындың, ол кетті,Жан деген жоқ ол сені”.“Мен де соны білемін,Сондықтан ер боп келемін.Ұрыс, соғыс қылмай-ақ,Ер атанып көремін.Жұрт мұнымды көрмей ме?Батыр атақ бермей ме?Қой, бұл қанден – ер шіркін,Пілге де үрген демей ме?” Шегіртке мен құмырсқа (И. А. Крыловтан) Шырылдауық шегірткеЫршып жүріп ән салған.Көгалды қуып гөлайттап,Қызықпен жүріп жазды алған.Жаздыгүнгі жапырақтыңБірінде тамақ, бірінде үй,Жапырақ кетті, жаз кетті,Күз болған соң кетті күй.Жылы жаз жоқ, тамақ жоқ,Өкінгеннен не пайда?Суыққа тоңған, қарны ашқанОйын қайда, ән қайда?Оныменен тұрмады,Қар көрінді, қыс болды.Сауықшыл сорлы бүкшиді,Тым-ақ қиын іс болды.Секіру қайда, сүрініп,Қабағын қайғы жабады.Саламда жатып дән жиғанҚұмырсқаны іздеп табады.Селкілдеп келіп жығылды,Аяғына бас ұра:Қарағым, жылыт, тамақ бер,Жаз шыққанша асыра!Мұның, жаным, сөз емес,Жаз өтерін білмеп пе ең?Жаның үшін еш шаруаАла жаздай қылмап па ең?Мен өзіңдей шаруашыл,Жұмсақ илеу үйлі ме?Көгалды қуып, ән салып,Өлеңнен қолым тиді ме?Қайтсін, қолы тимепті,Өлеңші, әнші есіл ер!Ала жаздай ән салсаң,Селкілде де, билей бер! Қарға мен бүркіт (И. А. Крыловтан) Қой жайылып жаздыгүн,Шыққан екен қияға.Аспаннан бүркіт құйқылжып,Сорғалап келіп ыраға,Бір қозы іліп ап кеттіҚұздағы қиын ұяға.Екпіні күшті ер үшін,Еңбек қылды жем үшінҰядағы балаға.Көрді де мұны бір қарға,Желікті бір іс бастарға:“Қозыны да тамақ деп,Кім ап шықсын тастарға!Ең семізін ілейінҚызық қылып ашарға”,-Деді-дағы, аралап,Жабысты келіп қошқарға.Қалшылдап, дірілдепТырнағын салады,Қанатын қайқайтып,Әкетпек болады.Бүркіттей емес екеніКешікпей-ақ білінді.Жабағыға тырнағыШықпастай боп ілінді.Жалпылдап, салпылдап,Қойшыларға көрінді.Әддін² білмес шіркіндіҚұдай әбден қарғады.Қойшылар көріп күлісіп,¥стап алды қарғаны.Құрысын да шіркіннің,Семіз қойды алғаны.¥шпасын деп қимағанҚанат, қүйрық қалмады.Бір жіпті берік бек байлап,Аяғына жалғады.Балаларға ойын боп,Қор болып сүйтіп қалғаны.Азат басың болсын құл,Қолдан келмес іске ұмтыл! Қарға мен түлкі (И. А. Крыловтан)  Боқтықта талтаңдап,Жан-жаққа жалтаңдап,Бір қарға жүр еді.Бір жатқан ірімшікКөзіне түседі,Көңілі өседі.Ірімшікті көрінгенТістеп ап ұшады.Бір ағашқа қонды да,Асықпай жемек болды да,Мазатсып қарадыОңына, солына.Ағашқа қонып, қаранып,Қанатын, жүнін таранып,Болмақшы еді мәз-майрамДейтін емес қу қайдан,Жем іздеген бір түлкіКездей келді сорына.Ағаштан төмен түспеген,Ірімшікті тістегенҚарға түсті көзіне.Қу құмар ақымаққаАлдап, арбап соқпаққаКеңеседі өзіне.Жуасып, жабырқап,Таң қалып, таңырқап,Қарады жүзіне.Қарашы залымның,Бұл жұртқа мәлімніңАлдаған сөзіне:Есен-сау жүрсіз бе?Ақынның төресі?Көп жерден белгіліТегін құс емесі.Жүніңіз, үніңіз,Мұрныңыз, көзіңіз,Құлаққа көп тигенМақталған кеңесі.Басынан өзгешеБітіпті денесі.Көп жерден, қалқам-ай,Құмарым тарқамай,Сізді іздеп келіп ем.Сүйінсін құлағым,Тарқасын құмарым,Әніңе бір салшы,Асық боп келіп ем.Мақтауға есіріп,Барынша көсіліп,Ырғалып қарқ етті,Ірімшік жерге салп етті.Тап етті, шап етті,Ап кетті қу түлкі.Антұрған, сол тұрғанЖеріңде бол күлкі. Әншілер (И. А. Крыловтан) Көршіні көрші шақырды,Болды да сыйлап ас бермек.Қулығын ішке жасырды:Баланың әнін есіттірмек.Балалар шулап, бақырды,Ынтасы – даусын білдірмек.Қонақтың күйін қашырды,Басты ауыртты көп дүрмек.Алды-алдына кетеді,Қосылмайды әндері.Құлағынан өтедіҚұр айғай салған сәндері.Япырмай, көрші-ай, не қылды?Бас ауырды, қаңғырды.Құлағын басып жалынды,Қойғыза көр деп құрғырды.Тым-ақ даусы күшті екен,Бекер де емес сенікі.Сүйтсе де арақ ішпегенЕсті ұлдар ғой менікі.Есі шықпай мұнан да ішкен артық,Қисыны жоқ қышқырған не еткен тантық!  
