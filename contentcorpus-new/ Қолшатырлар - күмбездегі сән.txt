 Жер дүниені жаңартқан көктем мезгілі төрімізден орын алғалы алғашқы жауынды да өткеріп үлгердік. Күтпеген ауа-райында бәріміздің есімізге ең керек аксессуар – қолшатыр түсті. Қолшатыр – тек қана әдемі аксессуар емес, сонымен қатар қолайсыз ауа-райы бола қалған жағдайдағы басты қорғанымыз. Мейлі, өзіңіздің жеке автокөлігіңіз болған жағдайда да, кез келген жаңбырлы маусымда қолшатырдың көмегі ауадай қажет. Автотұраққа дейін жетуге, саябақта серуендеуге немесе киноға, театрға бара қалатын жағдайда жаңбыр құйып жауып тұрса қайтпексіз? Қолшатырды кез келген дүкеннен сатып алуға болады, олар бір-бірінен үлгісі, түсі, формасы, бағасы мен сапасы жағынан әр түрлі болып келеді.  Адамдар өмірінде елу шақты қолшатыр ауыстырып үлгереді екен. Бірақ осыған қарамастан, қолшатыр таңдауға көп мән бере бермейміз! Ал сіз сапалы, қазіргі заманға сай үлгідегі, жақсы қолшатыр таңдағыңыз келе ме? Төмендегі кеңестер сіз үшін!    Қолшатырды сатып аларда ең бірінші оның  құрылысына назар аударыңыз. Оның келесідей түрлері бар: Қолшатыр таңдауда мынадай белгілеріне назар аударған жөн:   Сүйікті қолшатырыңыз сізге ұзақ қызмет етуі үшін оған дұрыс күтім керек. Үйдің ішінде қолшатырды ашу – жақсылыққа емес деген ырымды еске түсіріңіз. Тіпті ырымға сенбеймін деген күннің өзінде қолшатырды толық ашылған күйде емес, жартылай ашылған жағдайда кептіріңіз. Ал егер осы бір маңызды аксессуар былғанып қалған жағдайда толық ашылған қалпында тазалау керек: қолшатырды жұмсақ немесе кір кетіруге арналаған өзге сұйықтықпен сабындаңыз, және үстінен жайлап щеткамен ысқылаңыз, жақсылап сабынды көпірікті жуып тастаңыз. Енді қолшатырды тек жақсылап кептіру қалды. Және ол өз қызметіне кірісуге дайын.         Қолшатырыңыз қаншалықты мықты болса да баршаңызға бұлтсыз, ашық аспан тілейміз! Сурет fraui.ru, clipart.net.ua сайттарынан алынды. Дайындаған: Айгерім Сматуллаева 
