Аргентина құрамасы Бразилия жерінде өтетін әлем чемпионатында өнер көрсетуден үмітті 30 ойыншының тізімін жариялады. Аргентина құрамасының бас бапкері  таңдаған 30 ойыншының қатарына Италия чемпионы атанған туриндік «Ювентус» командасының шабуылшысы  енбей қалды. «Ювентус» сапында үздік өнер көрсеткен жарық жұлдыздың командадан тыс қалуы көптеген жанкүйерлер үшін түсініксіз жағдай болып отыр. Естеріңізге сала кетсек, мұндай жағдай Франция құрамасында да орын алған болатын. Англия чемпионы «Манчестер Сити» командасында өнер көрсететін  Франция құрамасына алынбай қалған еді. Енді биылғы екі елдің чемпиондары Бразилиядағы «мундиальды» үйлерінде тамашалайтын болды.  Аргентина футболшылары «F» тобында  Босния және Герцеговина, Иран, Нигерия елдерінің құрамасымен бір топта өнер көрсетеді. 30 ойыншының тізімі төмендегідей: Қақпашылар: Серхио Ромеро («Сампдория», Италия), Мариано Андухар («Катания», Италия), Агустин Орион («Бока Хуниорс»). Қорғаушылар: Пабло Сабалета, Мартин Демикелис (екеуі де – «Манчестер Сити», Англия), Федерико Фернандес («Наполи», Италия), Эсекьель Гарай («Бенфика», Португалия), Маркос Рохо («Спортинг», Португалия), Уго Кампаньяро («Интер», Италия), Хосе Мария Басанта («Монтеррей», Мексика), Николас Отаменди («Атлетико Минейро», Бразилия), Лисандро Эсекьель Лопес («Хетафе», Испания), Габриэль Меркадо («Ривер Плейт»). Жартылай қорғаушылар: Хавьер Маскерано («Барселона», Испания), Фернандо Гаго («Бока Хуниорс»), Лукас Билья («Лацио», Италия), Эвер Банега, Макси Родригес (екеуі де – «Ньюэллс Олд Бойз»), Рикардо Альварес («Интер», Италия), Аугусто Фернандес («Сельта», Испания), Хосе Соса («Атлетико Мадрид», Испания), Анхель Ди Мария («Реал Мадрид», Испания), Фабиан Ринаудо («Катания», Италия), Энцо Перес («Бенфика», Португалия). Шабуылшылар: Лионель Месси («Барселона», Испания), Гонсало Игуаин («Наполи», Италия), Серхио Агуэро («Манчестер Сити», Англия), Родриго Паласио («Интер», Италия), Эсекьель Лавесси («Пари Сен-Жермен», Франция), Франко Ди Санто («Вердер», Германия). Естеріңізге сала кетсек, Бразилия жерінде өтетін Әлем чемпионаты 12 маусым күні жалауын көтереді. Дайындаған: Нұржігіт Айдархан  
