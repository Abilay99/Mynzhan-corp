Күні кеше ғана "Жылдың ең танымал әншісі" атаған жеңіп алған отандасымыз, миллиондарды мойындатқан талантты әнші Димаш Құдайбергеннің Қытайдың Бейжің қаласында дүркіреп туған күнін өткізген болатын. Сүйікті әншілерінің туған күні жақындаған сайын жанкүйерлер қауымы ерекше дайындалды.  Тұңғыш ресми әлемдік фан-кездесу өте жоғары деңгейде өтті. Тыңдармандар кеш барысында Димашты өзге қырынан таныды. "Тойдың болғанынан боладысы қызық" демекші, көптен күткен кеш өз дәрежесінде асыға күткен жанкүйерлерге ерекше сезім сыйлады. Әншінің PR-менеджері Алпамыс Шәрімов туған күнді басынан аяғына дейін толық видеоға түсірген екен. Ендеше, біз сол кештің толық нұсқасын назарларыңызға ұсынуды жөн санадық.  Естеріңізге сала кетейік, әйгілі француз әншісі Лара Фабиан мен Голливудтың танымал актрисасы Ева Лонгория қазақ баласын туған күнімен құттықтап, ыстық ықыластарын білдірді. Тіпті, Лара Фабиан "Happy Birthday to you" әнін орындап берген еді. Сонымен бірге "I am singer" байқауының финалында бірге ән айтқан қытайлық әнші Лаурэ Шанг оған Бейжіңнің қақ ортасынан соңғы технологиялармен жабдықталған су жаңа студия тарту етті.  
