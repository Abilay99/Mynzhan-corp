Ақырын жүріп, анық бас, Еңбегің кетпес далаға.Ұстаздық еткен жалықпас, Үйретуден балаға, – деген Абай атамыздың өлең шумақтарын білмейтін оқушы жоқ шығар. Шынында да ұстаздық – дүниедегі барлық мамандықтың төресі. Кезекті мақаламызда ұстаздық мамандығы жайлы және сол мамандық иелері жөнінде әлемге әйгілі ойшылдар қалдырған қанатты сөздерін назарларыңызға ұсынамыз.                 Дана халқымыз "бір әріп үйреткенге 40 жыл тағзым" дейді. Ұстаздың ісі – өлшеусіз, баға жетпес асыл өнер. Болашақ ақын да, жазушы да, актер де, шахтер де аяулы ұстаздың алдынан тәлім алып, білім нәрімен сусындайды. Сондықтан екінші анамызға айналған абзал жандарды қашанда құрметтеп, басымызды иіп өту – мәңгілік борышымыз. 
