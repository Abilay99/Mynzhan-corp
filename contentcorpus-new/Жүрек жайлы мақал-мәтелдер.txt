"Тіл жүректің айтқанына көнсе жалған шықпайды" – дейді дана Абай. Ия, адамның ең аяулы жері – жүрек. Ең тазасы да сол. Жүрек бәрін басқаратын мүше. Адам баласының денесіндегі қан айналымы жүрек арқылы жүзеге асады. Одан бөлек, ол – ең нәзік, ең сезімтал. Бұл туралы талай аңыз-әңгімелер естіп жүрміз. Данышпан халқымыздың мақал-мәтелдері жүрек туралы не дейді екен?! Ақымақтың ақылы білегінде,Ақылдының ақылы – жүрегінде. Жек көргенді жек көрсең, Жүректі зіл басады.  Жүрек туласа, кірпік буланады.  Көздің тазалығын кірпік сақтаса, Жүректің тазалығын ұят сақтайды.  Жүрек тілесе жүрдек аяқ жүгірер.  Жұдырығы қаттыдан, жүрегі қатты жаман.  Жүрек – ер, бас – кемеңгер.  Жүрегінде мұз жатса, аузынан жылы сөз күтпе.  Жүрек қалаған жер – пейішің.  Кілемнің түгі көшсе де,Жүректің дығы өшпейді.  
