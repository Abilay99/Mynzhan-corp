Қыркүйек айының аяғында «Астана» баскетбол командасы қатарға қосылған жаңа ойыншыларын таныстырған болатын. Команда сапына тәжірибелі де білікті спортшылармен қатар, жас ойыншыларды да қосты. Елордалық команданың қатарында Аустралиядан келген шабуылшы -  де бар. Бүгінде «Астана» баскетбол командасы жаңа маусымға дайындық өткізуде. Осы орайда Аустралиядан келген ойыншымен сұхбаттасудың орайы түсті. — Анатолий, «Астана» баскетбол командасында өзіңізді қалай сезінудесіз? — «Астана» командасының ойыншысы атанғаныма өте қуаныштымын. Бұл команда маған өте қатты ұнайды. Ұжым ішіндегі қарым-қатынас та керемет. — Сіз ұзақ уақыт бойы Аустралияда ойнадыңыз. Қалай ойлайсыз, WTB біріккен лигасы «жасыл құрлықтың» біріншілігінен жоғары ма? — Иә. Әрине. WTB біріккен лигасы жалпы әлемдегі екінші Лига болып табылады. WTB лигасынан тек АҚШ-тың NBA біріншілігі ғана мықты.  — Команда сапындағы ойыншылармен танысып үлгердіңіз бе? — Маған командадағы ойыншылармен тіл табысу қиын болған жоқ. Өйткені, мен ағылшын тілін де, орыс тілін де жетік меңгергем. Клубтағы барлық ойыншылармен қарым-қатынасым жақсы. — Қазақстанның елордасы ұнады ма? — Астана – өте әдемі қала. Шынымды айтсам, аз ғана уақыттың ішінде Қазақстан астанасы дәл осылай көркейіп кетеді деп ойламаппын. Бұл қаланы – «Жаңа Дубай» деп айтсам, артық емес.  — Қазақстанда туысқандарыңыз бар ма? — Иә. Мен Алматы қаласында дүниеге келгем. Туыстарымның көпшілігі Алматыда тұрады. — Туыстарыңызды көріп үлгердіңіз бе? — Өкінішке орай, мен әлі туыстарымды көріп үлгермедім. Өйткені, жуырда ғана оқу-жаттығу жиынынан келдік. Алдағы уақытта Алматыға жолым түсіп жатса, міндетті түрде туыстарымды аралап шығамын.  — «Астана» баскетбол командасы алдағы WTB біріншілігінде қаншалықты сәтті өнер көрсете алады деп ойлайсыз? — Жаттығуларымыз жақсы өтуде. Егер әрбір ойында жұдырықтай жұмылып ойнайтын болсақ, кез келген команданы жеңе аламыз деп ойлаймын. WTB біріншілігінде мүмкіндігінше сәтті ойнауға тырысамыз.  — Қазақстанның баскетбол жанкүйерлеріне қандай тілек айтасыз? — Мен Қазақстанның жалпы спортсүйер қауымынан «Астана» командасының әрбір ойынына келіп, бізді қолдауларын сұрар едім. Жеңіске бірге жетейік! — Әңгімеңізге рахмет!  PS. .   
