 NYU студенттерге қажетті мүмкіндіктің барлығын жасайды. Сонымен қатар, университет ғимараттары алып шаһардың дәл ортасында орналасқандықтан, «үлкен қала үлкен тәжірибемен қамтамасыз етеді» деген ұранмен студенттер өмірлік тәжірибе жинақтайды.  Айта кетсек, студенттер ерлер немесе қыздардың белсенді қоғамымен араласып, спорттық жарыстар мен ғылыми жобаларға қатыса алады. "Оскар" және басқа да тұтқасы биік марапаттарды иеленген өнер жұлдыздары осы университеттің дәрісханаларында білім алған. Студенттер солардың жолын қуып, радио, музыка және тележурналистика саласында тәжірибе жинақтайтын болады.   Студенттер Вашингтон алаңындағы бас ғимараттың қасында орын тепкен жатақханада немесе Манхэттендегі университеттің бес қалашығындағы жеке тұрғын үй кешендерінде ақысыз тұра алады.  Өздеріңіз пайымдағандарыңыздай, NYU журналистика саласының мамандарын дайындауда белсенділік танытады. Болашақ тілшілер мен операторлар кәсіби тәжірибе жинақтау сабақтарын The New York Times, CNN, BBC және Bloomberg секілді бұқаралық ақпарат құралдарының білікті мамандарынан алады. Тіпті сол алып БАҚ өкілдерінің студияларында жұмыс жасауға мүмкіндіктері болады. Бұл NYU студенттерінің басқа ЖОО студенттеріне қарағанда көшбасшылық тұғырын иемдену мүмкіндіктерінің мол екенін көрсетеді.   Дайындаған: Жолдас Өрісбаев  
