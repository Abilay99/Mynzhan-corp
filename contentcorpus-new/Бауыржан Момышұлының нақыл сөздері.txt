Елім деп еңіреп, Отан үшін отқа түскен батырлардың бірі әрі бірегейі - Бауыржан Момышұлы. Бүгін біз сіздердің назарларыңызға баһадүр бабамыздың нақыл сөздерін ұсынуды жөн көріп отырмыз.  1. Қарабет болып қашқанша - қайрат көрсетіп өлген артық. 2. Әділдікті мойындау - адал кісінің ісі. 3. Өз ұлтын сыйламау, оны мақтаныш етпеу - сатқындық. 4. Намысты нанға сатпа. 5. Тіл тазалығы үшін күрес - ешқашан толастамайтын мәңгілік күрес. 6. Сөз жылата да, жұбата да алады. 7. Анамыздың ақ сүтімен бойымызға дарыған ана тілімізді ұмыту - бүкіл ата бабамызды, бар тарихымызды ұмыту. 8. Тіл - ұлт қасиетін айқындайтын белгі, ұлттық салт-сана өзегі. 9. Қазақ тілі - сұлулығымен бой балқытып, тамыр шымырлататын, жан жүйеңді жандырып, құлақ құрышын қандыратын, өткірлігімен қысылтаяң тұста ер мен елге бірдей медет берер ғажайып кемел тіл. 10. Жақсы сөз жанға - жақын, құлаққа - жағымды, ойға - қонымды келеді. 11. Ата-ана қадірін білмеген ел - қадірін біле алмас, Ел қадірін білмеген - ата-ана қадірін біле алмас. 12. Батырлық тәуекел мен ақылдың есебінен шығуға тиіс. Тәуекел кейде ақылды да ақтап алады. Ал ақылсыз тәуекелді ештеңе де ақтап ала алмайды.  13. Ерлік - елдің қасиеті, жүректілік - жігіттің қасиеті. 14. Өтіріктің балын жалап тірі жүргенше - шындықтың уын ішіп өлген артық.  15. Именіп жүріп көрген игіліктен - қарсыласып жүріп көрген бейнет артық.  
