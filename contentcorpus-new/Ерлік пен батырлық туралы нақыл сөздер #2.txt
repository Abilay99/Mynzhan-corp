Батырларымыз ел басына күн туғанда елін, жерін қорғап, тағдырын шүберекке түйіп, тас шайнап, құм бүркіп, өмірдің қызыл жалынына күйіп, жан алысып, жан беріскен. Олардың ерлігін барша ақын тізе бүгіп жырласа да, шегіне жете алмайды. Осыған орай, назарларыңызға ерлік, батырлық туралы афоризмдер ұсынамыз.  Батырлықты ұятсыздықпен және алаңғасарлықпен шатастырмау қажет: өзінің түп төркіні жөнінен де, нәтижесі жөнінен де бұлардан өткен кереағар ештеңе де жоқ.   Ақылмен ұштасқан ерлік ерліксіз жеке ақылдан гөрі көбірек көмектеседі.   Ерлік әдетте жұмсақ мінезді серік етеді, сондықтан ер жүрек адам қайырымдылық жасауға басқадан гөрі қабілетті келеді.   Жүректілік басқа ізгі қасиеттерді дамыту үшін міндетті түрде қажет. Ерліксіз ақиқатты іздеуге немесе махаббатты аялап сақтауға бола ма?  Батырлардың өмірі батып бара жатқан күнмен тең.   Өмірде ерлікке әрқашан орын бар.   Моральдық тұрғыдан алғанда ерліктен асқан адамгершілік іс жоқ.   Ерлік өнегелері тарихты нұрландыра түседі және ол өнегелер - адамдарды алға жетелейтін жарығы мол шамшырақтардың бірі.   Батыр бейнесі адамзат үшін өмірдегі ұлылыққа, шындыққа және адамгершілікке деген биік сенімді орнықтырады.   Сын сағаттарда қоғам мүддесі үшін жасалуға тиістіні жасайтын адам - нағыз ер.   Телегей теңіз қан төккен батырлықтан гөрі жалғыз тамшы көз жасын құрғатқан батырлық анағұрлым артық.   Зая кеткен әрбір сәт - істелмеген іс, түспей қалған пайда.   
