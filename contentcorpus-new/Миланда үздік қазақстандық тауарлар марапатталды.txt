«Семей ет комбинатының шұжықтары», «Джуси» шырыны және «Три желания» майонезі. Бұл «Халық маркасы»байқауында үздік танылып, Миландағы Қазақстанның көрмесінде таныстырылған отандық тауарлар. Ғаламтор арқылы бір ай көлемінде дауыс беріп, сүйікті тауарларын халық өзі таңдаған еді. Нәтижесінде 27 өнімнің мәртебесі артып, жұлдызы жанды. 30 күнге созылған күрделі таңдау аяқталды. Сапасы мен дәмі жөнінен отандастарының көңілінен шыққан тауарлар бүгін Милан сахнасында лайықты бағасын алды. «Жаңа-Әлжан» комбинаты байқаудың арнайы сыйын иемденді. Бұл экстракласстағы ұн шығаратын Қазақстандағы жалғыз кәсірорын. Бидайдың қатты сұрыптарынан жасалатын «Цесна» макарондары итальян өнімідерімен бәсекелесе алады. «Ассам» шайы ұлттық брендке айналды. Ал «Алматы өнімі» өз карамелін Ресей, Монғолия, Қытай және Араб эмираттарында сатып жүр. Сондықтан «Қазақстанда жасалған» белгісі Еуропа сөрелерінен табылатын күн алыс емес, - дейді сарапшылар. Байқауда 100-ге тарта отандық өнім бақ сынады. Тұтынушылардың берген дауыстары миллионнан асып жығылады. Нәтижесінде тек 27 тауар ғана «Халық маркасы» атанды. Енді оларды халықаралық азық-түлікке арналған EXPOкөрмесінің қонақтары да танитын болды. Байқауда озып шыққандар «Халық маркасы» белгісін өз өнімдерінің қаптамаларына жапсыру мүмкіндігін иеленді. Әрі 2017 жылы Астанада өтетін EXPO-ға да жолдама жеңіп алды. Дереккөз: 24.kz 
