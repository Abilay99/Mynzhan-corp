Көктөбедегі аспалы жол наурыз айында ашылады, - деп хабарлайды парк директоры Нұрлан Қазиев. Оның айтуынша, барлық жұмыс аяқталды. "Меніңше, Наурызда аспалы жолды ашамыз. Ол жақта бәрі дайын. 26 наурызда ресми ашылу салтанатын ұйымдастырғым келіп отыр", − деді Қазиев. Аспалы жолмен жүру құны бұрынғы бағамен қалады - бір бағытқа 1000 теңге.  Айта кетейік, бұл жоба Көктөбе паркінің өз қаражатынан жүзеге асырылды. Сонымен қатар, Көктөбе тауына жан-жақты көруге арналған айналмалы дөңгелек орнатылды. Оның көмегімен қаланың, Қапшағай көлінің керемет көрінісін тамашалауға болады. Дереккөз: tengrinews 
