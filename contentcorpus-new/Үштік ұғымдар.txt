Санға байланысты даналық сөздер ары-беріде біздің қазақта ғана болса керек. Бабалар қалдырған осынау даналықты ұрпақтан-ұрпаққа аманаттап жеткізу біздің борышымыз. Бүгін алдарыңызға "үш" санына байланысты сөздерді әкеліп отырмыз. Жеті саны туралы айтып өттік. Қазақ ырымдап, жақсылыққа балаған төрт, бес, тоғыз, он бір, қырық сандары туралы алда тағы да мәліметтер беретін боламыз.   Ағайын жұрт, нағашы жұрт, қайын жұрт     Бірінші байлық – денсаулық, екінші байлық – ақ жаулық, үшінші байлық – он саулық.  Ақыл қуат, жүрек қуат, тіл қуат.  Күлкі арсыз, тамақ арсыз, ұйқы арсыз.  Ырыс қадірлі, бақ қадірлі, дәулет қадірлі.  Жастық шақ қадірсіз, денсаулық қадірсіз, жақсы жардың қадірін білмеу.  Қан төгу, кесі ақысын жеу, ескі жұртты бұзу.  Жан тәтті, мал тәтті, жар тәтті.  Қымбат – шындық, арзан – өтірік, дауасыз – кәрілік.  Алғыс алу, өзіңді көптің іздеуі, жақсы ісіңнің өшпеуі.  Билік, дәулет, даналық.  Қайратсыз ашу тұл, тұрлаусыз ғашық тұл, шәкіртсіз ғалым тұл.  Кежірлік, еріншектік, ұйқы.  Жаман ат, жаман қатын, жаман көрші.  Су анасы – бұлақ, жол анасы – тұяқ, сөз анасы – құлақ.  Ақыл – арқан, ой – өріс, адам – қазық.  Өліде әруақ, малда кие, аста кепиет.  Мейірімнен сауап, жақсылықтан шарапат, жамандықтан кесапат.  Ақымаққа айтқан сөз зая, Қараңғыға телмірген көз зая, Болмашыға қайрылған өмір зая.  Өмірге тоқтау қыл, өлімге тоқтау қыл, көңілге тоқтау қыл.  Қатынын мақтаған, атын мақтаған, асын мақтаған.  Көңіл жүйрік, тіл жүйрік, қол жүйрік.  Тастарманда қатын жаман, көшерменде жұрт жаман, жұтағанда қыс жаман.  Шайпау болса қатын жау, қыдырмаш болса қызың жау, тілазар болса ұлың жау.  Ер алмаған қыз жетім, қаз қонбаған көл жетім, шалғыны жоқ жер жетім.   Дайындаған: Алшын Матай  
