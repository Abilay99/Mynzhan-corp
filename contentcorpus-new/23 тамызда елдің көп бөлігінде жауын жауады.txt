Синоптиктердің болжамынша, 23 тамызда Қазақстанның көп бөлігінде жауын жауып, найзағай ойнап, екпінді жел тұрады. Бұл туралы Massaget.kz тілшісі "Қазгидрометке" сілтеме жасай отырып хабарлады. Жоғарғы температура тек республиканың оңтүстігі мен оңтүстік батысында сақталады. Жылдамдығы 15-22 м/с жел Оңтүстік Қазақстан, Маңғыстау, Батыс Қазақстан, Ақтөбе, Павлодар, Шығыс Қазақстан және Ақмола облысында тұрады деп отыр мамандар. Қостанай облысындағы желдің екпіні 25 м/c -қа дейін жетуі мүмкін. Солтүстік Қазақстан, Қарағанды, Қостанай облыстарында тұман орнайды. Ал Атырау және Қызылорла облыстарында шаңды дауыл тұруы мүмкін. Алматы, Жамбыл, Оңтүстік Қазақстан, Қарағанды облыстарында ыстық ауа-райы сақталады. Дайындаған: Еркебұлан Қайрахан  
