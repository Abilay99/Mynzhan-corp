Йенадағы Фридрих Шиллер университетінің ғалымдары дұрыс тамақтанбау салдарынан болатын өлім-жітімі көп елдердің рейтингін жария етті. Бұл туралы Daily Mail жазды. Басылымның хабарлауынша, ғалымдар әлем елдерінде 1990-2016 жылдар аралығында зерттеу жүргізген. Зерттеудің нәтижесінде “ТМД елдерінің халқы денсаулыққа қауіп төндіретін тамақ жейді” деген қорытынды жасалып отыр. “Қауіпті тағам” тұтынатын елдердің алғашқы ондығын ғалымдар былайша түзген: 1. Өзбекстан (дұрыс тамақтанбау салдарынан 100 мың адамға шаққанда 394 адам қайтыс болған);2. Түрікменстан (дұрыс тамақтанбау салдарынан 376 кісі өлімі тіркелген);3. Қырғызстан (350 кісі өлімі);4. Украина (349 өлім);5. Молдова (328 өлім);6. Әзірбайжан (319 өлім);7. Беларусь (313 өлім);8. Тәжікстан (310 өлім);9. Қазақстан (306 өлім);10. Ресей (291 өлім). Осы көрсеткіш бойынша халқы сапалы, пайдалы тамақ тұтынатын елдердің үздік ондығы да жасалған.1. Испания (43 өлім);2. Израиль (43 өлім);3. Франция (46);4. Нидерланды (52);5. Андорра (54);6. Дания (55);7. Бельгия (59);8. Швейцария (60);9. Норвегия (61);10. Италия (61).  
