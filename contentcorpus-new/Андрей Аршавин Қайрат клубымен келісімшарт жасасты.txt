Футболдан Алматының «Қайраты» ресейлік футболшы Андрей Аршавинмен келісімшарт жасасты, − деп хабарлайды Vesti.kz. Клубтың ресми сайтындағы мәліметке сүйенсек, келісімшарт 1+1 сызбасы негізінде жасалды. Аршавин "Қайрат" құрамында 28-ші номерде өнер көрсетеді. Айта кетейік, Аршавин бұған дейін әйгілі "Зенит", "Арсенал" клубтарында өнер көрсеткен. Андрей Аршавин соңғы рет Краснодардың «Кубань» клубы сапында ойнады. Негізгі құрамға көп іліге қоймаған ойыншы 1 қаңтар күні клубпен бейбіт түрде келісімшартты бұзды. Нәтижесінде футболшының өзге клубтардан ұсыныстар қабылдайтыны туралы айтылған болатын. 
