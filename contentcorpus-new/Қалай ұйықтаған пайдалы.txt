Қалай жатып ұйықтаған пайдалы? Арқаңыз ауырып, денеңіз қарысып қала бере ме? Көзіңіз ісуін қояр емес. Басқаша жатыспен ұйықтап көріңіз. Себебі дұрыс жатпасаңыз, сыртқы келбетіңізге әсер беріп, жайсыз сезіндіреді. Қытай медицинасында адамның бір қырымен жатып ұйықтағанының пайдасы зор екендігі айтылады. Сол жақ қырынан жату асқорыту үдерісін жақсарта түссе,оң жақ қырымен жату жүйке жүйесін босаңсытса керек. Кейде «Етбетіңнен жатпа, бетіңді жоғары қаратып ұйықтама» дегендерді де жиі естіп жатамыз. Бірақ бүгінде мамандар бұл пікірмен келіспейді. Мамандардың айтуынша, шалқасынан жатудың пайдасы айтарлықтай. Мойын мен бел еркін жатып, ал аяқ пен қол демалып қалады. Және де ол жүрек тамырларын, тыныс алу жүйесін, асқорытуды дұрыстайды екен. Ал қан қысымы жоғары адамдарға жастықты биік қойып, шалқасынан жатып ұйықтаудың көмегі тиеді. Сонымен қатар шалқасынан жату жас көрінуде де үлкен рөлге ие. Олай дегеніміз шалқадан жатып ұйықтаған адамның беттегі бұлшық еттері босаңсып, терісі жазылады. Ал етбетінен жатсаңыз, бетке тез әжім түсуі мүмкін. Десе де етбетінен жатқанда омыртқа аралығындағы шеміршек босаңсиды. Бұлай жату тек қарны аш кезде ғана пайдалы. Тойып тамақ жеп болған соң етбетінен ұйықтау гастритке ұшыратады. Қырынан жатқан адам қорылдамайды екен. Сол жақ қырымен ұйықтау өкпесі ауыратындар үшін пайдалы. Асқазаны ауыратындар да сол жақпен ұйықтағаны дұрыс, себебі осылайша қызыл өңешке ағып кіретін қышқыл сөлін азайтуға болады. Ал созылмалы соқыр ішек қабыну ауыруы барлар оң қырымен жатуы керек. Және оң жақ қырымен жатқанда ұйықтағанда жүрекке түсетін қысым жеңілдейді. Дереккөз: anabol.kz  
