Көктем – жылдың ең әдемі, ең сұлу, ең жайлы мезгілі. Табиғат ояна бастағаннан қысқы тоңдарымызды тастап, жылы әрі ашық түсті күртешелерімізді, жібек шәлілерімізді тағып шығуға асығамыз. Иә, көктем – сыртқы келбетің мен ішкі әлеміңді өзгертудің, жаңартудың маусымы. Ендеше төмендегі тізім бойынша қадам жасап көрелік. Көктемде не істеп үлгеру керек? ♥ Бас киімсіз жүретін маусым болғандықтан, шашты ретке келтіруден бастаңыз. ♥ Дене пішініңізді қалпына келтіріңіз, артық салмақтан құтылып, салбыраған ішпен қоштасыңыз. ♥ Бақтарға жиі барыңыз. Құстардың өмірін тамашалаңыз, оларды тамақтандыруға қалай қарайсыз? ♥ Бәйшешек іздеңіз. Оның иісінің өзі адам жанын рақатқа бөлейді. ♥ Ашық түсті, гүлді өрнектері бар шәлі сатып алыңыз. ♥ Дәрумендер қабылдаңыз, жеміс пен көкөністі көп жеуге тырысыңыз. ♥ Қалада тұрсаңыз велосипед немесе роликті жалға алып, серуен құрыңыз.  ♥ Көшеде көп жаяу жүруге тырысыңыз. ♥ Жазғы демалысқа дайындықты бастаңыз: демалыс орнын іздеу, билет алу, құжат, виза жасату. ♥ Көрмелер мен мұражайларға бас сұғыңыз. ♥ Күнделікті тамақтану тәртібіңізге өзгерістер енгізіңіз. Отбасыңызды да осыған бейімдеңіз. ♥ Балконға гүл қойып, әдемі орындық орналастырып, газет-журнал, кітап оқитын бұрыш ұйымдастырыңыз. Немесе аулаға қойыңыз.  ♥ Сергітетін көңілді әуендер тыңдаңыз. ♥ Соңғы қардан аққала жасап, суретке түсіңіз. Ал дала көгерген болса, көктемгі фотосессия жасаңыз. Бет әлпетіңізді, киіміңізді ретке келтіріп, қаланың ең әдемі жерлеріне суретке түсіңіз. ♥ Күн жыли бастасымен, аулаға, тауға серуенге шығыңыз, достарыңызбен кәуап пісіріп, гитарамен ән айтуға болады. ♥ Алдағы келе жатқан 9 мамыр мерекесін назардан тыс қалдырмаңыз. ♥ Жаңа курстарға жазылыңыз (би, аспаздық, тоқыма). Көктем – жаңа жобалар үшін таптырмас кезең. ♥ Көктемнің әрбір шуақты күнінен ләззат алуға тырысыңыз. ♥ Көктемгі жеңілдіктерден қапы қалмаңыз. ♥ Күлкі күніне әдемі әзілдер дайындаңыз. ♥ Ашық аспан астындағы дәмханаларға бас сұғып, жақсы көретін адамдарыңызбен бір шыныаяқ шәй немесе кофе ішудің өзі неге тұрады?  ♥ Компьютердегі жұмыс үстеліңіздің бас суретін ашық түсті суреттерге, гүлдерге ауыстырыңыз. Ұялы телефоныңызға да осы өзгерістерді енгізуге болады. ♥ Жаңа макияж түрін, жаңа шаш үлгісін ойлап табыңыз. Иіссу да өзгеріске түсу керек. Гардероб да қалыс қалмасын. ♥ Ұнамайтын жұмысыңызды ауыстырыңыз, өз ісіңізді бастаңыз, кітап, күнделік жазуды қолға алуға да болады. Қысқасы, шығармашылық, кәсіби жұмыстарыңызды жақсартыңыз. ♥ Психологтың кеңесіне жүгініңіз. ♥ Жақындарыңызға, сүйіктіңізге, балаларыңызға жақсы көретіндігіңізді айтыңыз. ♥ Әйтеуір бір мемлекеттің тілін, мәдениетін, дәстүрін танып-білуді қолға алыңыз. Тым болмаса, есте сақтау қабілетіңізді сынап, әртүрлі елдердің астаналарын қайталаңыз. ♥ Сыйлық жасаңыз! Тек қана мерекеде емес, қарапайым, шаттыққа толы күндері жақын адамдарыңызға сый жасау керемет іс.  ♥ Көктемгі көңіл күй сыйлайтын фильмдерді көріңіз. Қандай дейсіз бе? "Өзеннің арғы бетіндегі көше көктемі" көңіліңізден шығатындай... ♥ Өзіңізді қуатыңыз! Мейлі ол СПА салон болсын, мейлі 15 минуттық тыныштық болсын... ♥ Денсаулықтың маңыздылығын ұмытпаңыз. Дәрігерге қаралыңыз, тексерістерден өтіңіз. ♥ Ғашық болыңыз! Кімге?! Арманыңыздағы ханзадаға! Дайындаған: Айгерім Сматуллаева  
