 Елімізде қауіпті індетті жұқтырғандардың саны 72-ге жетті. Солтүстік Қазақстан және Жамбыл облыстарында коронавирус жұқтырған науқастар анықталды, – деп хабарлайды денсаулық сақтау министрлігінің баспасөз қызметі. "Коронавирус індетін жұқтырған тағы 2 адам тіркелді. Осы сағатта Нұр-Сұлтан қаласы бойынша 36 адам, Алматы қаласында – 29 адам, Қарағанды қаласында - 2, Алматы облысында - 1 адам, Ақтөбе облысында - 1 адам, Шымкент қаласында – 1 адам, Жамбыл облысында -1 адам, Солтүстік Қазақстан облысында - 1 адам жалпы 72 науқас тіркелді", – делінген хабарламада. 
