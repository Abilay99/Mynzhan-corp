 Қазақстан Республикасының Мемлекеттік хатшысы Марат Тәжиннің басқаруымен кадрларды шетелде дайындау бойынша республикалық комиссиясының жиыны өтіп, үміткерлерге "Болашақ" стипендиясы тағайындалды, - деп хабарлайды Халықаралық бағдарламалар орталығы. "Комиссия отырысының қорытындысы бойынша 134 қазақстандық шетелде білім алуға мүмкіндік алып, стипендия тағайындалды. Олар магистратура және докторантура бағдарламалары бойынша шет елдердегі үздік жоғары оқу орындарында білім алады. Олардың ішінде әлемнің жетекші ғылыми және өндірістік орталықтарына тағылымдамадан өтетін студенттер де бар", - делінген хабарламада. "Болашақ" стипендиаттарының тізімі 
