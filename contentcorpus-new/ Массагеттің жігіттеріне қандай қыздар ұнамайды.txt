  Сонымен Массагеттің жігіттеріне қандай қыздар ұнамайды?  Маған ең бастысы, шындықты айтпайтын қыздар ұнамайды. Мысалы, жігітінен жасырып, басқалармен сөйлесіп жүретін қаншама қыздар бар. Мақұл-ақ, әйел затына тән мінез ғой. Ол туралы жігітіне айтпай ақ та қойсын. Бірақ жігітіне жалған айтуы тіптен дұрыс емес. Сондайлар ұнамайды. Ал, сосын тілінің ұшында уы бар қыздар ұнамайды. Үнемі тістеп-тартып, өзгелердің көңіліне тие сөйлеуді мақсат ететін қыздар болады. Сондайлар ұнамайды.  Қатты боянатын, көп қыдыратын, боқтайтын, ішімдік ішетін, темекі шегетін, өзінде ой жоқ, басында ми жоқ, көкірегі көк тірейтін, ашық киінетін, көп білемін деген кейіппен жүріп-тұратын қыздардан құдайым сақтасын.  Маған жалпы ашық-шашық киінетін, көп боянатын қыздар ұнамайды. Сонымен қатар көп сөйлейтін қызды да жаным қаламайды. Атам қазақ "Қызды қырық үйден тыю керек" дейді ғой. Сол секілді қыздарымыз да иманды, салиқалы, сабырлы болса, нұр үстіне нұр. Жалпы өз басым салмақты қыздарды құп көремін.  Қырсық, маубас, көп сөйлейтін, ер адамды басқарғысы келетін: "қайдасың?", "үйге қашан қайтасың?" деушілерге жыным келеді.  Шын айтам, қазір ол туралы ойланғым да келмейді. - Неге? - Будда болайын деп жүрмін. Массагеттің ауа-райы әзірге осылай болып тұр. Кейбірі жамандық атаулыны ойына алмай "нирванаға" жеткісі келіп жүрсе, енді бірі ішіндегі барын ашып салудан тайынбайды.  Дайындаған: Еркебұлан Қайрахан  
