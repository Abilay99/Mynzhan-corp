Гаванада жаңа кино туындылардың ішінен 2012 жылдың үздік фильмдері таңдалды. Екінші орынды режисер Андреас Вудудың «Виолета көкке аттанады» фильмі алды. Үшінші саты бразилиялық режисер Клаудио Ассисаның «Тышқан безгегі» фильміне бұйырды. Ал «Балық аулау күндері» атты аргентиналық режисер Карлос Соринаның киносы «арнайы» сыйлықтың иегері атанды. Айта кетейік, Гаванада өткен Латын Америкасының кино фестиваліне Аргентина, Бразилия, Венесуэла, Доминикан Республикасы, Мексика, Парагвай, Чили, Уругвай және де басқа елдердің режисерлері қатысты. Додаға 19 толықметражды, 20 қысқаметражды, 23 документалды, 27 анимациялық фильм түсті. Жарты миллионға жуық көрермен Гавананың 14 кинотеатрында 46 елдің 566 фильмін тегін тамашалаған.    
