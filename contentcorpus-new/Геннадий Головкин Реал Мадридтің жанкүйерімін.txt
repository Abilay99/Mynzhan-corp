Кәсіпқой бокста ел намысын қорғап жүрген отандасымыз Геннадий Головкин жанкүйерлерінің өтініші бойынша BehindTheGloves.com сайтына сұқбат берді. Massaget.kz сұқбаттың қазақша нұсқасын ұсынады. BehindTheGloves: Сіздің сүйікті тағамыңыз қандай? Головкин: Мен көбіне етті тағамдарды қош көремін. Барлық астың құрамында еттің болуы мен үшін өте маңызды. BehindTheGloves: Демек мексикалық тағамдар ұнайды деңіз. Ал соңғы кездері үнемі тыңдайтын сүйікті әніңіз бар ма? Головкин: Мен сан түрлі музыканы тыңдауға үйренгенмін. Ал негізі маған көбіне Майкл Джексонның әндері жақын. BehindTheGloves: Сіз үшін бокc тарихындағы ең үздік боксшы кім? Головкин: Мұны дөп басып айту қиын, әрине. Алайда мен үшін ең үздік боксшы - Шугар Робинсон. BehindTheGloves: Өзіңіз қызыға қарайтын фильмдерден сүйікті актер немесе актрисаңыз бар ма? Головкин: Джордж Клуни мен Дензел Вашингтонның фильмдерін қалдырмай көремін. BehindTheGloves: Көбіне қай елдерге саяхаттауды ұнатасыз? Головкин: Демалыс кезінде маған аралдарда болған ұнайды. Тынық мұхитындағы тропиктік аралдар нағыз демалыс орындары. Мысалы, Таитидің солтүстік-батысында орналасқан Бора Бора аралы. Француздар мекені. BehindTheGloves: Жақсы екен. Ал АҚШ-та қай жерде тұрақтаған сіз үшін қолайлы? Өзіңіз ұнатқан белгілі бір штат бар ма? Головкин: Менің спорттық мансабым мен жанұямның өмірі үшін Калифорния штаты өте қолайлы. Бүгінде осы штатта өмір сүрудемін. BehindTheGloves: Ең сүйікті фильміңіз қандай? Головкин: "Бетінде таңба қалған" (Scarface) фильмі мен үшін ең қызықты кинокартиналардың бірі. BehindTheGloves: Анджелина Джоли ме әлде Дженнифер Энистон ба? Головкин: Екеуі де (күліп). BehindTheGloves: Қай футбол клубының жанкүйерісіз? Головкин: Маған испандық "Реал Мадридтің" ойыны ұнайды. BehindTheGloves: Сізді бақытты ететін не? Головкин: Әрине, өз жанұяммен бірге болу сәті мені қуанышқа бөлейді. Жанұямның қасында өткізген уақытым менің бақытты сәттерім. BehindTheGloves: Сұқбатыңызға рақмет!   Оқи отырыңыз: Головкин "2014 жылдың үздік боксшысы" атағына үміткер атанды Головкин кімдермен жұдырықтасқысы келеді? Головкин Астана мен Алматыға ат басын бұрады 
