ХХІІІ қысқы Олимпиада ойындарына қатысатын Қазақстанның спорт делегациясы Пхенчханға жетті. Бүгін спортшылар тұрақтаған қалашықта еліміздің көк туы биікке көтерілді, - деп хабарлайды Vesti.kz тілшісі. Салтанатты шара Олимпиада қалашығында өтті. Спортта дәстүрге айналған мұндай шара жарыс қалашығына туы көтерілген елдің спортшылары келгенінен хабар береді. 
