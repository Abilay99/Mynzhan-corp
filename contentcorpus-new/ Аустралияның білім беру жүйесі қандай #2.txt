 Аустралия соңғы 10 жыл бойы білім беру сапасының артқандығымен ерекшеленіп келеді. Жыл бойы шуақты ауа райы, өмір сапасының жоғарылығы, мемлекеттік тіл ретінде ағылшынды пайдалануы сынды оңтайлы тұстары бар. Осы себептерге байланысты аталған мемлекетке жыл сайын шетелден 160 мыңға жуық студент келеді.  Аустралияның оқу орындары мемлекет тарапынан қатаң бақылауға алынады. Шетелдік студенттерді қабылдайтын ЖОО-лар міндетті түрде «Cricos Code» деп аталатын мемлекеттік аккредитациядан өтуі тиіс. Осылайша оқу орынның әлемдік стандартқа сай келуі қатаң бақылауға алынады. Аталған мемлекетте білім сапасының жоғары екенін жыл сайын оқуға келетін 150 мың студент санынан-ақ көруге болады. Білім ерте кездерден-ақ Аустралияның экспортына айналған. Мұнымен қатар, шаруашылық өнімдерін экспорттаудан 3-4 орынға ие.  Аустралияға оқуға баратын студент ресми рейтинг жүйесі болмайтындығын да ескергені жөн. Оны Аустралияның Білім министрлігі де қолдаймайды. Есесіне университеттер қонақ үй секілді қызмет көрсету сапасына сәйкес жұлдыз дәрежесін алып отырады. Былайынша жұлдыздың берілуімен рейтинг жүйесін теңестіруге болады. Жұлдызды ЖОО-дағы студенттердің академиялық табысына, ғылыми атағы бар мұғалімдердің санына қарай береді. Бұдан өзге де әсер етуші факторлар бар. Алайда Аустралияның ЖОО-лары әлем рейтингі бойынша алдыңғы қатардан көрінеді. Times рейтінгісіне сәйкес Аустралияның ұлттық университеті сапасы жағынан ЖОО-лардың ішінде 16-орында, Melbourne University 22-орында тұрады. Ал Financial Times рейтінгісіне сәйкес Australian Graduate School of Management бизнес мектебі әлемнің ең үздік 30 оқу орнының құрамына кіреді.  Аустралия эмигранттар мемлекеті болғандықтан, шетелдіктерді «екінші сорттағы» адам ретінде қабылдамайды. Мысалы, бір ғана Сиднейдің өзінде 140-қа жуық ұлт өкілдері өмір сүреді. Мұнымен қатар, адамдарды қай ұлт екеніне қарап бөліп-жармайды.   
