 1. Абысын асы – абысындардың бас қосып көңіл көтеруі, дастархан жасап, шай ішуі.2. Асату – үлкен кісілердің балаларға табақтан ет асатуы.3. Айырылысар көше – тату көршілердің, ағайындардың ірге көтергенде беретін сый-тамағы.4. Бастаңғы – әке-шешелері сапарға шығып кеткенде үйдегі жастардың дәмді тағамдар дайындап бас қосу салты.5. Байлау – тауып алған затты біреуге сыйлау.6. Биебау – бие алғаш байланғанда жасалатын салт.7. Біз шаншар – құдалық  дәстүр.8. Жасау – ұзатылған қызға берілетін дүние-мүлік. 9. Наурыз көже – Наурыз мерекесінде әзірленетін, міндетті дәстүрлі тамақтар.10. Көгентүп, көгендік –  балаға малдан, төлден берілетін ескерткіш, сый.11. Киіт – құдаларға берілетін киім, бұйым, кәде.12. Кеусен – егіншілердің өнімдерін ауылдастарына, ағайындарына беретін үлесі.13. Келі түбі  – тары түйгенде берілетін үлес (кәде).14. Көгентой – құлын, бұзау, қозы-лақ, алғаш байланғанда, көгенделгенде берілетін дәм.15. Белкөтерер – қарт кісілерге, аурудан сауығып кеткендерге арнап әзірленетін қуатты, дәмді тағамдар.16. Қалжа – жас босанған әйелдерге берілетін сый-тағам.17. Құйрық-бауыр – құдаларға берілетін салт табағы. 18. Қазан шегелеу – қонақ болуды меңзейтін сөз/дәстүр.19. Қарашаңырақ – үлкен үй, қасиетті деген ұғым. Ата-бабадан қалған үйді «қарашаңырақ» дейді.20. Қонақасы – қонаққа берілетін тағам.21. Қамшы тастау– «сөз сұраймын» деген белгі.22. Қой басты – киіз басқанда жасалатын дәстүр. Осыған арнап тағам дайындалады.23. Тулаш шашу – жүн сабағанда түткенде жасалатын рәсім. 24. Туырлық тілу – кекті, өшті адамдардың қарсыластарының туырлығын тіліп күш көрсетеді. 25. Тымаққа салу – шала туған балаларды тымаққа салып өсіретін, бағатын халық дәстүрі.26. Тұсаукесер –  жаңа аяқтанған балаға тез әрі сүрінбей жүріп кетуі үшін жасалатын дәстүр.27. Тоқымқағар – жас бала алғаш сапарға шыққанда жасалатын салт, дастархан жаю.28. Қымызмұрындық – алғашқы қымызды ауыл адамдарын шақыртып беретін салт.29. Түйемұрындық – ұзатылып келе жатқан келіншек көшінен алынатын кәде.30. Сірә мөлдірете/сірге жияр – бие ағытылған соң соңғы қымыздан ауыз тигізу дәстүрі.31. Сауын салу – малы жоқ адамдардың ағайындарының уақытша сауынға бие, сиыр алып саууы.  32. Ұйқыашар – Наурыз  секілді мерекелерде жастардың түнде ұйықтамауы үшін әзірленетін тағамы.33. Шаңырақтүйе – ұзатылып келе жатқан қыздың көлігі.34. Шидере сигізу – еркек балалар малсақ, шаруаға икемді болсын деп жасалатын дәстүр.35. Шашыратқы – мал күйекке түскенде «төл көп болсын» деп жасалатын дәстүрлі тамақ.  Оқи отырыңыз: Әлем елдерінің үйлену салттары Қазақ халқының салт-дәстүрлері мен ұлттық тағамдары Ұлттық киімдерге байланысты салт-дәстүрлер мен ырымдар Айдар, кекіл, тұлым қою: қайта жаңғырған салт-дәстүрлер   Дайындаған: Нұрбол Нұрмаханұлы  
