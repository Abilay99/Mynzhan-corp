Егер тісіңізді, тіліңізді күнделікті уақытымен тазалап жүрсеңіз, аузыңызды шайсаңыз, темекі тартпасаңыз, пияз бен сарымсақ жемесеңіз, тісіңізде тамақ тұрып қалуы мүмкін тесік болмаса, бірақ сонда да иіс шығатын болса, міндетті түрде тіс дәрігеріне қаралыңыз. Егер тіс дәрігері өзінің жұмысына қатысты ешқандай мәселе таппаса, терапевке баруыңыз қажет. Себебі ауыздан шығатын жағымсыз иіс ішкі құрылысыңыздың ауруынан да болуы мүмкін. Иісті сағыз шайнау немесе спрей шашу арқылы кетіру, ауруды емдемейтінін есте сақтаңыз. 
