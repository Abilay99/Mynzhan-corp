Атақты «Макдональдс» жылдам тамақтану желісінің тұрақты тұтынушысы гамбургердің қасына жалғыз ғана майлық қағазын (салфетка) бергені үшін аталған мейрамханамен соттасып, одан 1,5 миллион доллар көлемінде моральдық өтемақы талап етіп отыр.   Вебстер Лукас атты азаматтың пікірінше, осы болған жағдайдың кесірінен ол «ауыр психологиялық соққы» алып, қазіргі кезде жұмыс жасауға шамасы келмей үйінде жатыр екен. Даудың сотқа жетуіне Лукас пен «Макдональдс» мейрамханасының Калифорния штатында орналасқан бір бөлімшесінің менеджері арасында 29 қаңтар күні орын алған жағдай себеп болған.   Жанжал әлгі тұтынушының сатушыдан бургермен бірге тек жалғыз ғана майлық қағазын алғаннан кейін басталған екен. Сондай-ақ афроамерикалық болып саналатын Вебстер Лукастың айтуынша, ол сатушыға «тағы да бір майлық қағазын беруді» сұрап келгенде, оның тарапынан нәсілшілдік мазмұндағы сөздер естіген. Осыдан кейін ол мейрамхана менеджерінің үстінен сотқа шағым түсірген көрінеді.    делінген хатта.   Mail Online хабарлағандай, әзірше «Макдональдс» мейрамханасының ресми өкілдері болған жағдайға байланысты ешбір түсініктеме бермеген.   Жалпы АҚШ елі адам ақылымен түсініп болмайтын заңдарымен қоса, оның азаматтарының кейбір жағдайларда сотқа «қисынсыз арыз» түсіру фактілерімен де танымал. Аталған мемлекеттің сот жүйесінде қаралған осындай талап-шағымдардың кейбіреулерін назарларыңызға ұсына кетейік. Дайындаған: Болат Қосмағамбет  
