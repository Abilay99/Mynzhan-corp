Елімізде Қазақстан Республикасының Білім және Ғылым Министрлігінің шешімі бойынша 2013-2014 жылғы оқу жылы 2 қыркүйектен басталатындығы бекітілді. Биылғы оқу жылында мектепке дейінгі даярлық сыныптары 32 оқу аптасы бойынша білім алса, 1 сынып оқушылары 33 оқу аптасы бойынша, ал 2-11 сыныптың оқушылары 34 оқу аптасы бойынша сабақ оқитын болады. Демалыстардың уақыты да белгілі болды: 1-11 және 12 жылдық білім алатын эксперименттік сыныптар күзде 8 күн демалады. Бұл демалыс 2013 жылдың 4 қарашасынан 11 қарашасына дейін созылады. Ал қысқы демалысқа 10 күн беріледі. Ол 2013 жылдың 30 желтоқсанынан бастап, 2014 жылдың 8 қаңтарына дейін жалғасады. Ал көктемгі демалыстың еншісіне 12 күн бұйырыпты. Бұл демалыс 2014 жылдың 20 наурызы мен 31 наурызына дейін созылмақ. Ал мектепке дейінгі даярлық сыныптары үшін де күзгі демалыс 8 күнге созылады. Уақыты дәл 1-11 сынып оқушыларыныкіндей. Ал қысқы демалыста олар 2013 жылдың 28 желтоқсанынан 2014 жылдың 10 қаңтарына дейін 14 күн демалатын болады. Ал көктемгі демалыста мектепке дейінгі даярлық сыныптарының оқушылары 15 күн демала алады. Демалыс 2014 жылдың 20 наурызынан басталып 3 сәуіріне дейін жалғасады. Сонымен қатар, мектепке дейінгі даярлық сыныптарында оқитын кішкентай отандастарымыз бен 1 сынып оқушыларына арналған тағы да қосымша демалыс күндері бекітілген. Бұл  демалыс 2014 жылдың 3 ақпаны мен 9 ақпаны аралығында 7 күнге созылады. Бұйрық бойынша, барлық білім ордаларында 2013 жылдың 1 қыркүйегінде «Қазақстан Стратегиясы - 2050: бір ұлт – бір мемлекет – бір тағдыр» атты салтанатты жиын өтуі керек.  Дайындаған: Ақерке Әбілхан  
