 11 сәуір күні дзюдодан Қазақстан ұлттық құрама командасының мүшесі Аэлита Щербакова өмірден өтті. Бұл туралы ҰОК баспасөз қызметі хабарлады.  - Қазақстан Ұлттық Олимпиадалық комитеті еліміздегі барлық спорттық қоғамдастық атынан талантты спортшының туыстары мен жақындарына қайғырып көңіл айтады. Бұл біздің спортымыз үшін орны толмас қайғы. Мұндай қиын сәтте біз сіздермен біргеміз, - деп қайғыны естіртті. Аэлита Щербакова 1995 жылы 5 ақпанда Алматы облысында дүниеге келген. Қазақстанның екі дүркін чемпионы. 2017 жылы Ташкентте өткен әлемдік Гран-При кезеңінде қола жүлдегер атанған. 2018 жылы Ақтауда өткен Азия кубогының күміс жүлдегері. 
