Шымкенттік "Ордабасы" футбол клубының жартылай қорғаушысы Азат Нұрғалиев "Астанаға" ауысты. Бұл туралы клубтың баспасөз қызметі хабарлап отыр. Азат Нұрғалиев елордалық клуб сапында осы маусым соңына дейін ойнайды. Команда сапында 13-нөмірмен өнер көрсететін болады.  Азат Нұрғалиев - Шымкент футбол мектебінің түлегі. Осыған дейін "Ордабасыдан" өзге "Тобыл", "Жетісу" мен "Сұңқар" клубтарында ойнаған. Ұлттық құрама сапында 29 ойынға қатысқан. Осы маусымдағы премьер-лиганың 17 ойынына қатысып, 6 гол соққан, 4 нəтижелі пас берген.  Айта кетейік, биыл "Астана" Чемпиондвр лигасында ел намысын қорғайды. Елордалық клуб жарысты екінші кезеңнен бастайды. 
