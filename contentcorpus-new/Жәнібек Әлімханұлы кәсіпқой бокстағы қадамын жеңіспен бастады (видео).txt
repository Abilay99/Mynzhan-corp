Қазақстандық боксшы Жәнібек Әлімханұлы кәсіпқой бокстағы алғашқы қадамын жеңіспен бастады. Ұлттық құрама сапында биік белестерді бағындырып үлгерген отандасымыз Алматыдағы бокс кешінде колумбиялық Милтон Нуньесті жеңді.  Жәнібек жекпе-жекті жылдам аяқтады. Қарсыласын бірден ауыр соққыларының астына алып, бірнеше есінен тандырды. Қарсыласы жұдырығын оңды-солды сілтеп, бірінші раундты аяқталуын күткенмен, Жәнібек бұл мақсатына жеткізбеді.  Айта кетейік, Жәнібектің қарсыласы 2010 жылы Геннадий Головкинмен жұдырықтасқан. Гена да колумбиялықты бірінші раундта ұтқан еді.  
