Гийом Аполлинер  Модернистік өнердің бір бағыты сюрреализмнің негізін салушылардың бірі – Гийом Аполлинердің (1880-1918) өлеңдерін Марлен Ғилымханның тәржімасымен назарларыңызға ұсынамыз.    Некелестіру  (Пикассоға арналады) Көктемгі құйын шыр айналады, опасыз күйеудің жүзі зар ішті, ал! жапырақтардың жанында, көкшіл қауырсындар құжынап ұшқан, Сауырағаштың үстінде, көгілдір құстың маңында... Мадонна алагеуімде... итмұрынның алқызыл гүлін үзем деп төмен сүңгіткен қолымен жұлдызшешектен бір құшақ терді таң үшін! көкжидек жабады бетін... оларды ғажап көгершін күткен, Дала күзетіп... аспанда Қасиетті аруақша қалқып жаны жүр! Ұзаққа созылар, бәлкім... бақтағы құшақтасулар, оны ойлар үркітсе түрлі?! бізге сүю – татар дәміміз таусылған шақтарда ғана бұйырған, Мүмкін, осында жарасым жатыр. Алау дірілдейді кірпік секілді, Ал, Жүрек дүрсілдеп лимон бұтақтарының арасында тұр! Француз тілінен аударған: Н. Стрижевский *** Өлім мен Түн көремін, Қасіретті сәт секілді... Неліктен?! Неге соғады Жүрек?! Француз тілінен аударған: А. Гелескула. Қоштасу Ақшыл көк аршагүлді үздім... Бұл мүрдесі шығар жолымызда өлген күздің. уақыттың бейнесін көремін сол қызғылт көк бұталардан үзілген. Жаныма батады енді мүлде жолыға алмайтынымыз біздің... Бірақ, сені күтетінімді ұмытпа! Француз тілінен аударған: Э. Линецкая  Санте түрмесі (Циклден) 1911 жылы Луврдан Ленардо да Винчидің «Джокондасы» жоғалады. Аполлинерді осы ұрлыққа қатысы бар деген жалған айыппен бірнеше тәулік қамауда ұстайды. Сол уақыт "Санте түрмесі" циклінен көрініс табады. Француз тілінен аударған: Э. Линецкая  
