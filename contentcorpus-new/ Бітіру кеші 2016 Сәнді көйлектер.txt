 Бітіру кешіне арналған көйлек бойжеткеннің жастығын, күтімін және нәзіктігін айқындап тұруы қажет. Көйлектің стильді болуымен қатар, үйлесімді болып тұруы да өте маңызды. 2016 жылы сәнді көрсетілімдер нәтижесінде дизайнерлер жылтыраған матадан, өте салтанатты белдемшеден және қатты айқын элементтерден бас тартуды ұсынады. Бұл киім үлгісі тіптен қарапайым болу керек деген сөз емес.  - Қызыл;- Көгілдір (бирюзовый);- Қара;- Көк;- Ақ;- Күрең-қызыл (бордо);- Барлық нәзік түс.    Биылғы бітіру кешіне арналған көйлектердің ұзындық сәні – миди. Алайда миди ұзындықтың сізге үйлесетініне көз жеткізіп алыңыз. Себебі, миди ұзындық барлық бойжеткенге бірдей жараса бермейді. Сонымен қатар, мына көйлектер де биылғы сәнде екенін ұмытпаңыздар: Годе көйлек (балық сұлбасы). Мұндай көйлекте билеу ыңғайсыз болғанымен, басқа көйлектердің арасынан ерекше айқындалып тұрады. Америкалық ойығы бар ұзын көйлек. Бірнеше қабатты немесе өте көлемді белдемше мен топ бітіру кешінде ерекше көрінетіні анық. Мұндай киім үлгісінде әшекей таңдауда абай болыңыз. Әшекейдің өте көлемді болмауын ескеріңіз. Бұл киім үлгісінде барлық зейін белдемшеде болуы тиіс.  
