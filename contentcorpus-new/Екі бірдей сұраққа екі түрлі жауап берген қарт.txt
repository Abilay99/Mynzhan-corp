Бір көгалға жас жігіт келіп, су ішіп алған соң, бұлақ жанында демалып жатқан ақсақалдан сұрайды: – Мұнда қандай адамдар тұрады? Ақсақал өз кезегінде жас жігіттен: – Ал сен келген жақта қандай адамдар өмір сүреді? – деп сұрайды – Жаман ойлары көп өзімшіл адамдар, – деп жауап қатады жігіт. – Осы жерден де ондай адамдар табылады, – деп жауап береді қарт. Сол күні, басқа жігіт бұлаққа келіп шөлін қандырып, қартпен амандасып, сұрайды: – Мына жерде қандай адамдар тұрады? Қарт жауап берудің орнына сол сұрақты өзіне қояды. – Ал, сен келген жақта қандай адамдар өмір сүреді? – Керемет адамдар, адал, қонақжай, мейірман. Маған олармен қоштасу ауыр болды. – Ондай адамдарды сен осы жерден де кездестіресің, – деді қарт. Екі әңгімені де естіген бір адам: – Сен бірдей екі сұраққа қалайша әр түрлі жауап бердің? – деп сұрайды.Оған қарт былай деп жауап берді: «Біздің әрқайсысымыз жүрегімізде не болса, сырттан да соны көреміз. Өз үйінде таба алмаған жақсылықты, ешкім сырттан, осы жерден немесе басқа жерден таба алмайды». Түйін. Шынымен-ақ, жүрек тыныш таппай, жүрек қаламайынша біз сыртқы ортаны жаман деп те, жақсы деп те қабылдауымыз мүмкін. Қарттың айтқаны ақыл боп қонса, ғасырға азық болар ой екен.  
