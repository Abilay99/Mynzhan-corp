Қазақ кәсіпқой боксшысы Батыр Жүкембаев Монреалда өткен бокс кешінде мексикалық Хосе Эмилио Переаны бірінші раундта-ақ нокаутқа түсірді. Ива Юлиис (кішісі) пен Стив Кладжетт арасында өткен жекпе-жектің андеркартында шаршы алаңға шыққан жерлесіміз қарсыласын 64 секундта жеңіп шықты. Батыр Жүкембаев спорттық мансабында 10 жекпе-жегін де жеңіспен аяқтап отыр. Сондай-ақ Монреалдағы бокс кешінде қазақстандық тағы бір боксшы Нұрзат Сабыров та шаршы алаңға шықты. Қарсыласы 26 жастағы мексикалық Марио Баэса болды. Кездесу екінші раундта аяқталды. Нұрзат қарсыласын нокаутпен жеңді. 
