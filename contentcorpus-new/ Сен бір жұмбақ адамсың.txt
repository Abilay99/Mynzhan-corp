 Адамның ең үлкен қасіреті – кешегі жоғалтқаны емес, қайта өткендегі қасіреттен айыға алмауы; Адамның ең үлкен ақымақтығы – алдындағы қатерлі орды байқай алмауы емес, сол орға екінші рет қайта түсуі; Адамның ең құлазыған кезі – күткен адамның одан әрмен күттіруі емес, сол адамның өзінен алыстап кетуі; Адамның ең іш пыстырарлық кезі – бірдеңе істей алмай қалуы емес, не істерін білмеуі; Адамның ең қатігездігі – біреуді арандату емес, оған көмескіде ор қазуы; Адамның ең масқаралығы – басқалардың несібесіне ортақ болуы емес, өзіне тиесілі несібеден айырылуы; Адамның ең пасықтығы – тән сату емес, ар-ожданын сатуы; Адамның ең азапты шағы – сүйген адамына қол жеткізе алмауы емес, сол сүйген адамының бақытқа кенеле алмауы; Адамның ең бақытты шағы – бір шоқ гүлге ие болуы емес, мәңгі гүлге орануы; Адамның ең көңілді шағы – басқалардың саған шаттық бағыштауы емес, қайта сенің басқаларға көңілділік сыйлауың; Адамның ең зеректігі – басқалардың байқай алмағанын байқау емес, байқағысы келмегенін байқауы; Адамның ең бай кезі – алтынға ие болған кезі емес, алтынға да сатып ала алмайтын дүниелерге қолы жеткен шағы; Адамның ең ардақты кезі – оның істеген жақсылығын басқалардың ескеріп жүруі емес, өзінің басқаларға істеген жақсылығын ұмытып қалуы; Адамның ең ұлылығы – бұл дүниені жаратуы емес, бұл дүниені жарататын адамды жаратуы.   Дайындаған: Мейіржан Әуелханұлы  
