Леонардо Да Винчи (1452-1519 жж) – қайта өрлеу дәуіріндегі Италияның аса ірі қайраткері және сол кезеңнің негізін қалаушылардың бірі. Оның көркемөнердегі жетістіктері сурет әлемінен ойып тұрып орын алған. Леонардо да Винчи тек ұлы суретші ғана емес, ұлы математик, физик, астроном, архитектор және инженер болған. Леонардо да Винчи Анкиано елді мекенінде дүниеге келген. Әкесі – құжат куәландырушы, ал шешесі – қарапайым шаруа. Леонардо жастайынан еңбексүйгіш болып өседі. Жас кезінде сурет пен мүсін өнерін үйрену үшін Флоренцияға жол тартады.  Ол сурет өнерін өнердің басты түрі деп есептеген. деген сөзі суретшілер арасында кеңінен танымал.   Бірде әкесі өзінің бір танысы беріп жіберген дөңгелек қалқанды үйіне әкеліп, ұлынан оны өз талғамы бойынша әдемі бейнелермен әшекейлеп беруін өтінеді. Ол өзінің оңаша бөлмесіне шегірткелер мен кесірткелердің алуан түрін, жыландарды, көбелектерді, ірі теңіз шаяндарын, жарқанаттар мен басқа да жәндіктерді әкеліп толтырады. Осы мақұлықтарға қарап отырып шабыттанған ол әрқайсысының бейнесін ең бір фантастикалық үйлесімде пайдаланып, құз жартастардың арасынан өрмелеп шығып келе жатқан әлдебір құбыжықтардың бейнесін жасайды. Әкесі әлгі қалқанды көрген кезде ондағы құбыжық суреттерден қорықаннан шегіншектей берген. Кейін бұл қалқан үшін миландық бір герцог көп ақша төлеген.   Ұлы суретші инквизиция қаупінен тайсалмай, адамның дене құрылысын зерттеумен шұғылданып, мәйіттерге ота жасаумен айналысты. Көшелер мен алаңдарды аралап, адамдардың бет-әлпетіне зейін қоя қарады, ерекше бет құрылыстарын қағазға түсірді. Әсіресе, адамдардың көңіл-күйін жақсы көрсететін реніш, қуаныш, қайғы секілді халдер оны қатты қызықтырды. Ол: деп жазған.   Леонардоның «Мона Лиза» (немесе «Джоконда) деген картинасы бүкіл әлемге мәлім. Жұмбақ күлкі ойнаған әйел әлдебір құпия жайдың боларын алдын ала біліп отырғандай көрінеді. Леонардо да Винчи жасаған болжамдарымен өз заманынан бірнеше ғасырға озық кеткен. Ол Милан герцогіне былай деп жазды:  Оның жобасымен Миланды ауыз сумен қамтамасыз ететін канал қазылған. Леонардо сәулет өнері, әскери анатомия, жарық пен көлеңке, құстардың ұшуы, судың ағысы мен өлшемі сияқты қыруар дүниелерді  зерттеді. 
