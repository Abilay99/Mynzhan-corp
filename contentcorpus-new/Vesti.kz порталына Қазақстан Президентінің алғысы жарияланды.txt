Vesti.kz ақпараттық-спорт порталының ұжымына саламатты өмір салтын кеңінен насихаттағаны, Қазақстанның спорт журналистикасын дамытуға қосқан үлесі үшін Журналистика күні қарсаңында Мемлекет басшысы Нұрсұлтан Назарбаевтың алғысы жарияланды, - деп хабарлайды Tengrinews.kz Бұл алғыс Қазақстанның электронды спорттық БАҚ арасында тұңғыш рет беріліп тұр.  Марапат құрамында Vesti.kz сайты бар Effective Media Liaison директоры Сұңқар Қарабалинге табыс етілді. "Журналистика күні қарсаңында Президенттің алғысын алу - біздің қызметіміздің зор нәтижесін көрсетеді. Бұл марапаттың дәрежесі атында тұр. Меніңше, Президенттен жасаған жұмысың үшін алғыс алу бұқаралық ақпарат құралдары үшін ең жоғары марапат. Біріншіден, ең басты дүниені атап өткім келеді - бұл Vesti.kz сайтының редакциясындағы бүкіл ұжымның еңбегі, ол қазақстандық интернет-басылымдар арасында ең үздік спорт басылымы деп танылды. Редакцияда жұмыс істейтіндердің барлығына алғыс айтқым келеді. Біз үшін бұл болашақ жетістіктерге жетелейтін дүние. Барлық әріптестерді, спорт саласындағы болсын, спорт саласында болмасын, холдинг атынан баршаңызды алда келе жатқан мерекемен құттықтағым келеді. Барлығыңызға жақсы жаңалық тілеймін, әріптестер", - деді Сұңқар Қарабалин, Президент алғысын алып.  
