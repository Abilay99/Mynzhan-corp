 "Жастар жылы" аясында Астана қаласы әкімдігінің қолдауымен Сәкен Сейфуллин музейі дәстүрлі республикалық ақындар мүшәйрасын жариялайды. Еліміздің 35 жасқа дейінгі жас ақындарын аламан жыр бәйгесі өтетінін хабарлаған едік. Нұр–Сұлтан қаласы әкімдігі Мәдениет және спорт басқармасының қолдауымен Сәкен Сейфуллин музейі жыл сайын өткізіп келе жатқан дәстүрлі жыр мүшәйрасы мәреге жетті. Республикамыздың әр түпкірінен түскен өлең-жырларды "Егемен Қазақстан" республикалық газетінің» басқарма төрағасы, Қазақстан Жазушылар одағының басқарма мүшесі Дархан Қыдырәлі төбе билік еткен қазылар алқасы сараптай, саралай келе, тақырып аясынан табылып, төгілте, тебірене жырлай білген жас ақындардың өрнекті де өрелі өлеңдерін төмендегі жүлделерге лайық деп тапты.  Жүлдегерлерді марапаттау рәсімі шілденің 2-сі күні Нұр-Сұлтан қаласы "Жастар театрында" 17:00 сағатта өтеді. 
