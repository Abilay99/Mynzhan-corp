 Қазір ең танымал әлеуметтік желілердің нұсқаулығымен қоса онлайн-жарнамаға арналған өз курстары бар. SMM маманы Павел Гуров сондай жеке курстарды топтастырды. Instagram/Facebook Холдингтің Blueprint онлайн-университетінде инстаграм-парақша монетизациясы, жарнама кабинеті, аккаунтты жүргізу, креатив және стратегия деген салаларға арналған жүзден аса видеокурс бар. Курстың барлығы тегін, ал халықаралық сертификат берілетін емтихан тапсыру құны – 150$. Курстарды холдинг қызметкерлері мен серіктестері жасаған. Бонус: инстаграм-жарнамаға арналған интерактив оқулық: business.instagram.com/advertising YouTube 50 сағаттық тегін материалдарда YouTube-арнаны дамытудың жолдарын, қызық видео түсіруді, аналитикамен жұмыс істеуді және арна арқылы ақша табуды үйретеді. Google Google-дың топ-менеджерлері дайындаған он видеокурсында Google Maps, Android, Google Ads, Google Analytics құралдарын маркетингте қалай пайдалануға болатынын үйренуге болады. Оқу тегін. Барлық тесттегі нәтижеңіз 80%-тен төмен болмаса, сертификат беріледі. Twitter Twitter дайындаған 9 мини-курс көмегімен бұл желінің кәсіби маманы атанып, күрделі видеоформаттар мен жарнама механикаларын меңгеруге болады. Оқу тегін. Бірінші мүмкіндіктен емтиханды сәтті тапсырған жағдайда сертификат беріледі. VK/Mail.ru target.my.com/pro/education/online-course – Mail.ru платформасында жарнама жасауды үйрететін интерактив оқулықтар. vk.com/biz/academy – VK-дағы контент пен жарнамаға арналған 53 видеосабақ. Pinterest Pinterest-тің интерактив оқулығында желінің бизнес-функциялары туралы айтылған. Snapchat 210 миллион қолданушысы бар әлеуметтік желінің 9 интерактив курсында аккаунтты дамытудың тәсілдерін үйретеді. Курс соңында тест тапсырып сертификат алуға болады. 
