«Бұл шұлықтар жалаң аяқ жүруді ұнататын, бірақ аяғын зақымдап, инфекция түсіріп алғанды қаламайтын адамдарға арналған»,- деп хабарлайды альтернативті шұлықты шығарушы Swiss Barefoot компаниясы. «Швейцариялық қорғаныс шұлығы» (Swiss Protection Sock – SPS) ерекше трикотаж матадан жасалған: 50 пайыз – бронекеудешедегі кевлар, 32 пайыз – полиэстер, 8 пайыз – спандекс, 10 пайыз – мақта. Өкшесі поливинильді хлоридтен жасалған. Айтпақшы, материалдардың түстерінің өзгертілмейтін қасиетіне сәйкес, шұлық сұр түсті ғана.  Үшкір тастар, бақалшықтар, сынған әйнектер, ормандағы бұтақтар SPS-ке түкке тұрмайды. Шұлық құм мен топырақты өткізбейді, алайда суды өткізе береді. Ал шұлықты асфальтте қолдану тез ескіруге әкеліп соғады.    Швейцариялықтардың сөзіне сенсек, «аяқ қорғанысын толықтай қамтамасыз ете отырып, шұлық жалаң аяқ жүргендей әсер береді екен».  Swiss Protection Sock – аяқ киім емес, бірақ бәсекеге лайық қарсылас деп Swiss Barefoot компаниясы алдын ала ескертеді.  Gizmag-тың хабарлауынша, бір жұп шұлықтың бағасы көлеміне байланысты. Бастапқы бағасы – 55 евро.  Дайындаған: Қарлыға Бүйенбай  
