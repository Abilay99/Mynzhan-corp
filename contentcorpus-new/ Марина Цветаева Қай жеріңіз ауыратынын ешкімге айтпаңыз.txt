 Марина Цветаева – орыстың ақын қызы, прозашы, аудармашы, XX ғасырдағы айтулы ақындардың бірі. ► Мені сүйгендерге рақмет айтамын, олар маған өзгені сүюдің кереметін көрсетті. Мені сүймегендерге де рақмет, олар маған өзіңді сүюдің қандай керемет екенін ұқтырды. ► Өмір бойы есте сақтаңыз: біреудің қайғысына күлу – не ақымақтық, не оңбағандық. Адам бірдеңеге ұшырап қалуы – күлкілі емес, үстіне жуынды төгіп алса да күлкілі емес. Адамның бетінен соғу – жауыздық. Мұндай күлкі – күнә. ► Ауыратын жеріңді ешкімге айтпау керек. Әйтпесе тура сол жеріңнен ұрады. ► Достық та махаббат секілді ұлы ұғым. Ал жай таныстардың маған қажеті шамалы. ► Ерте кезден, балалық шағымнан мені барлығы жақсы көрсе екен деп ойладым. Ал қазір маған мұндай махаббаттың керегі жоқ, маған түсіністік керек екен. Мен үшін махаббат деген – осы. Ал сіздер махаббат деп жүрген (құрбандық, сенімділік, қызғаныш) сезімді басқаларға сақтап қойыңыз, маған ондай махаббат керек емес. ► Махаббат үшін ғана кездесу керек, басқаларына кітаптар бар. ► Әлемде жан саны шектеулі, ал сан жетпейтін бос денелер толып жүр. ► Бір жерім ауырады: тісім емес, басым емес, ішім емес, жоқ-жоқ-жоқ... ауырады. Аурытаны жаным екен. ► Өмірде өз орнымды білемін, ол соңғы емес, ешқашан қатарда тұрмаймын да. ► Қоштасу мүлде болған жоқ. Із-түссіз ғайып болу болды. ► "Мен сені бүкіл жаз бойы сүйіп өтемін" деген – "өмір бойы" деген сөзге қарағанда сенімдірек естіледі, әрі әлдеқайда ұзақ. ► Сүю – оны жаратқан қандай етіп жіберсе, сол күйінде қабылдау. Сүймеу – оны ата-анасы қандай адамға айналдырса, сондай қалпында қабылдау. Жек көріп кету – оның орнында үстелді, орындықты көру. ► Мен сізді ақыл-есім дұрыс күйде, есте сақтау қабілетім жақсы қалыпта сүйдім, бәрібір ессіз сүйдім. ► Мен бұл өмірде не істеп жүрмін? – Өз жүрегімді тыңдап жүрмін. ► Бейтанысқа ғана ғашық боласың, ал жақыныңды сүйесің. ► Мен жай ғана қарапайым адамдар мені көргенде қуанғанын қалаймын. ► Ақындар не үшін жаралғанын білесіз бе? Адамның жанды жерін ұялмай айту үшін. 
