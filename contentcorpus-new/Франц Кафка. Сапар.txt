Үйдегі күтушім есік алдына тұрып алып, жолымды кес-кестеді: - Мырза, қайда барасыз? - Білмеймін, - дедім мен, - осы жерден кетсем, осы жерден кетер болсам, осы жерге аялдамай кетіп қалсам, тек осылай істесем ғана ойлаған жеріме жете аламын. - Онда қайда баратыныңызды білетін болдыңыз ғой? - Білемін, - дедім, - жаңа айттым ғой, осы жерден кету менің бармақшы болған нысаналы жерім. - Жолазық алмадыңыз. - Қажеті жоқ, сапар соншама алыс болса, егер жол бойы қолыма бірдеңе іліктіре алмасам, жанымнан айрылатыным шүбәсіз. Жолазық жанымды сақтап қала алмас. Аударған: Қ.Жұмаш Дайындаған: Сұңқар Ақбоз Сурет: desktopsky.com 
