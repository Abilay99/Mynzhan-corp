Португалия құрамасы мен «Реалдың» көшбасшысы Криштиану Роналду қаңтар айында Мадрид көшелерінің бірінде қаңғыбастың рөлін сомдап, жұртты таңдандырған болатын. Бүгін белгілі болғандай, футболшы ол жолы құлаққап шығаратын «ROC LIVE LIFE LOUD» компаниясының жарнама акциясына қатысқан екен. Криштиану Роналду – құлаққап шығаратын компанияның жарнамаға түсуші басты тұлғаларының бірі. Көшедегі бейнесюжетті де компания қызметкерлері ұйымдастырған. Бүгін ғаламтор желісінде түсірілімнің толық нұсқасы пайда болды.  
