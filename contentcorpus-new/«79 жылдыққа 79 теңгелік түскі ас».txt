Әл-Фараби атындағы Қазақ Ұлттық университетінде «Сұңқар» студенттер кәсіподағының ұйымдастыруымен 2000 студентті қамтитын «79 теңгелік түскі ас» атты шара болып өтті. Аталған шара әл-Фараби атындағы Қазақ Ұлттық университетінің 79 жылдығына орай өткізіліп отыр. Жыл сайынғы дәстүрлі шара студенттердің төменгі бағаға тоя тамақтануына мүмкіндік жасайды.    «79 теңгелік түскі аста» студенттердің денсаулығына пайдалы, дәруменді тағамдар қарастырылған. Жол ақысына жетпес ақшаға самса, бәліш, ход-догтің бірімен компот, салат, және ыстық тамақ ішуге болады.  «Сұңқар» студенттер кәсіподағының төрайымы Сыдықова Айдана: « - дейді.           Шара әсем әнмен әрленіп, көркем биге ұласты. әл-Фараби атындағы Қазақ Ұлттық университетінің 79 жылдығы, «Сұңқар» студенттер кәсіподағының құрылғанына 14 жыл толуы ескеріле отырып, тамақтануға 14-інші және 79-ыншы болып келген студенттерге арнайы сыйлықтар табысталды.      Студенттер тарапынан жақсы қолдауға ие бұл шара алдағы жылдарда да өз жалғасын табады. Студенттер жағымды әсер, көтеріңкі көңіл-күймен тарқасты. «Сұңқар» студенттер кәсіподағына деген изгі ниеттері мен ұсыныс-тілектерін кішкене парақшаға жазып қалдырды.  Дайындаған және суретке түсірген: Шерхан Талапұлы 
