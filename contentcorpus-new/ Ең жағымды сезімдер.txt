 Сезіну – өмірдегі ең маңызды ұғымдардың бірі. Хош иіс, тәтті дәм, жанасу, өрнектер – әр күн сайын осы сезімдерді қабылдаймыз. Өмірде ең басты қабілет – кез келген ұсақ-түйектен бақыт көре білу. ☺ «Дүниенің кеңдігінен не пайда, аяқ киімің тар болса» дейді қазақ. Аяқты қысып, ыңғайсыздық туғызатын аяқ киімді ұзақ уақыт киіп жүріп, шешкеннен кейінгі сезім... ☺ Сәбидің жұмсақ та нәзік бетінен сүюдің өзі бір ғажап. ☺ Көп жұмыс тындырып келгеннен кейін жылы-жұмсақ төсегіңе жету. ☺ Душ суын өзіңізге ұнайтын температураға келтіріп, астында ұзақ уақыт тұрып рахаттану. ☺ Тәтті торттың не көптен аңсаған сүйікті тағамның бір тілімін тату. ☺ Ұнайтын адамды бірінші рет сүю. ☺ Тауарлардың орамасынан шығатын ішінде ауа толы кішкене шарларды жару. ☺ Сатып алған жаңа кітаптың иісіне масаю. ☺ Таңда күліп оянып судан бір ұрттау. ☺ Күн сәулесіне қыздырыну. ☺ Ұйқыға еніп бара жатқанда жақын жаның келіп үстіңе жамылғы жабуы. ☺ Кешке қарай жағалауда ыстық топырақты жалаң аяқ басып жүру. ☺ Жуылып, үтіктелген, хош иісті киімді кию. ☺ Жазғы жылы жаңбыр астында серуендеу. ☺ Ыстық күні денеңе суық су шашу. ☺ Массаж сеансына бару. ☺ Жаңбыр жауғанда озон газының иісінен ләззат алу. ☺ Тоңған қолыңызды отқа жақындатып жылыту. ☺ Түшкіре алмай, түшкіре алмай тұрып түшкіру. ☺ Аса сағынған жанды қысып тұрып құшақтау. ☺ Саф ауада ұйықтау. ☺ Бала кезіңізден таныс иісті не дәмді қайта сезіну. ☺ Жаңа пісіп жатқан кәуаптың не өзіңіз сүйетін астың иісі мұрынға келу. ☺ Көзіңізді ашып жұмысқа (сабаққа) асыққанда, демалыс күн екеніне еске түсу. Бұл сезімдердің қайсысы сізге ұнамайды? Өзіңіз бақыт табатын сезімдер қандай? 
