 Netflix стримингтік платформасы  "Патша" аталатын жаңа тарихи драма тизерін ұсынды. Картина режиссері – Дэвид Мишо. Сценарий Шекспирдің  "Генрих IV" мен "Генрих V" пьесалары негізінде жазылған. Фильмде басты рөлді Тимоти Шаламе сомдайды. Оның кейіпкері Хэл ханзада мұрагерлікпен таққа отырар кезде: "Мен өмірімнің жаңа тарауының босағасында тұрмын. Басыма киген тәждің ауырлығын сеземін", – дейді.  Досы Фальстафты Джоэл Эдгертон ("Қызыл торғай") ойнаса, Лили-Роуз Депп Кэтрин ханшайымды, яғни Хэлдің қалыңдығын сомдайды. Картина премьерасы осы күзге жоспарланып отыр.  
