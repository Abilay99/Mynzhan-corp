 Ал Жозе бапкердің орнына кім келеді деген сұраққа жауап іздер болсақ, испандық Marca басылымы Карло Анчелотти бас бапкер болады деген хабар таратуда. Сонымен мадридтік клубтың бапкерінің есімі 3 маусымда белгілі болатын болды.  Ал өз кезегінде аталған маманның корольдік клубқа сіңірген еңбегіне тоқтала кетсек: «Реал» Король кубогын, Испания чемпионатын және суперкубогын иеленді. Үш рет Чемпиондар лигасының жартылай финалына жетті. Жозе Моуринью «Реал» тізгініндегі соңғы ойынын 1 маусым күні «Осасунаға» қарсы өткізетін болады.  Ал келесі күні команда президентінің сайлауы өтеді. Әзірге басты үміткер – команда президенті Флорентино Перес саналады. Карло Анчелотти 2011 жылдан бері «ПСЖ» тізгінін ұстап келе жатыр. Биыл париждік команда керемет ойын өрнегін көрсетіп, ел  чемпионы атанды. Чемпиондар лигасында ширек финалға дейін аяқ басты. Білікті маман бұған дейін де «Челси» мен «Ювентус», «Милан», «Парма» және «Реджина» клубтарын жаттықтырып келген-ді.   
