Бүгін əл-Фараби атындағы Қазақ Ұлттық Университетінің филология және әлем тілдері факультетінде өрнекті əдебиетші ғалым, Қазақстан Жазушылар Одағының С.Сейфуллин атындағы сыйлығының иегері, Халықаралық жоғары мектеп ғылым академиясының құрметті академигі, Халықаралық Айтматов академиясының академигі, "Парасат" орденінің иегері, Қазақ елінің еңбек сіңірген қайраткері Тұрсынбек Кәкішевтің 90 жылдығына орай ғалымның атындағы дәрісхана ашылды.  Шараға Тұрсынбек Кәкішұлының шәкірттері, елімізге белгілі ғалымдар мен ұстаздар, әдебиетшілер және студенттер қатысты. Факультеті басшысы Өмірхан Әбдиманұлы ең бірінші сөзді Қазақстан Жазушылар Одағының төрағасы, ақын Нұрлан Мырқасымұлы Оразалинге берді.    деп Нұрлан Мырқасымұлы өзінің ақжарма тілегін білдірді.   Одан кейін ҚазҰУ-дың бірінші проректоры Мұхамбетқали Мырзабайұлы Бүркітбаев, химия ғылымдарының докторы, професор ҚР мемлекеттік сыйлығының лауреаты Зұлқайыр Мансұров және т.б. белгілі тұлғалар сөз сөйлеп құтты болсын айтты.   Филология ғылымдарының докторы, профессор Әбсаттар Дербісәлі Тұрсынбек Кәкішұлымен бірге қызметтес болған жастық шағын еске алып, жылы естеліктерімен бөлісті.   Дәрісхананы Қазақстан Жазушылар Одағының төрағасы Нұрлан Мырқасымұлы Оразалин, ғалымның 90 жылдығына арнайы Түркиядан келген ғалым, Стамбулдағы Мимар Синан университетінің профессоры Әбдіуақап Қара, ҚазҰУ проректоры Нығметқалы Мырзабайұлы және елдің аманатын алып келген Ерейментау ауданының әкімі Ермек Нұғыманов ашты.    Дәрісханада Тұрсынбек Кәкішұлының бірнеше еңбектері, суреттері қойылған.     Ауқымды шараның соңы ғалым, сыншыға арналған конференцияға ұласты.  
