Астана қаласындағы «Көрме» ойын-сауық орталығында өткен кәсіпқой бокс кешінде қазақстандық былғары қолғап шебері Бекман Сойлыбаев екінші чемпиондық белбеуін жеңіп алды. Кештің басты жекпе-жегінде отандасымыз грузин Николаз Кокашвилиді ұтты. Бірінші жеңіл салмақта жұдырықтасқан қазақстандық боксшы қарсыласын екінші раундта нокаутпен жеңді. Нәтижесінде «EPBC WBC» чемпиондық белбеуін жеңіп алды. Осыған дейін оның еншісінде екінші жеңіл салмақта WBA NABA чемпиондық белбеуі де бар болатын. Бекман Сойлыбаев спорттық мансабындағы 9 жеңісіне қол жеткізіп отыр. Оның төртеуін мезгілінен бұрын аяқтаған. Астанада өткен бокс кешінде қазақстандық боксшылар намысты қолдан берген жоқ. Берікбай Нұрымбетовтің қарсыласы ғана алты раундқа шыдас бергенмен, қазақстандық боксшы төрешілер шешімінің қорытындысы бойынша айқын жеңіске жетті. Ал өзге қазақстандық боксшылар қарсыластарын уақытынан бұрын жеңіп шықты. Бокс кешінің қорытындысы: Айдар "Албан" Шәрібаев - Рубен Мовсесян. 3-ші раунд ТКО.  Руслан Мырсатаев - Фаррух Мадаминов. 1-ші раунд ТКО.  Берікбай Нұрымбетов - Артур Земляной. Төрешілер шешімімен.  Али Ахмедов - Сергея Крапшило. 1-ші раунд ТКО.  Айдос Ербосынұлы - Лаша Гургулиани. 5-ші раунд ТКО.  Елдос Сарқұлов - Шерзодбек Мамаджонов. 5-ші раунд ТКО.  Айдын Елжанов - Хвич Гиголашвили. 5-ші раунд ТКО.  «WBC EPBC» чемпиондық жекпе-жегі. Бекман Сойлыбаев - Николос Кокашвили. 2-ші раунд КО.    
