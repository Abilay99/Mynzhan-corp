Massaget.kz порталы жоғары білімді, жан-жақты, жауапкершілігі мол, бастысы сан түрлі тақырыпта мақала жаза алатын жастарды жұмысқа шақырады. 2011 жылдан бері танымдық бағытта жұмыс жасап келе жатқан портал редакциядағы екі бос орынға байқау жариялайды. Оның бірі - сан түрлі тақырыпта шебер жаза алатын әмбебап тілші болса, ал екіншісіне –экономика саласынан базалық білімі бар тілші қажет.   – 18-25 жас аралығында болуы тиіс. – massaget.kz порталының кеңсесі Алматы қаласында орналасқандықтан, Алматыда қаласында тұруы қажет.  1-кезең. Қатысушылар "Не үшін Массагет порталында жұмыс істегім келеді?" тақырыбына эссе жазып, түйіндемесімен бірге massaget.kz@gmail.com электронды адресіне "Түйіндеме" тақырыбымен жіберулері тиіс. Түйіндемеде: – фотосурет болуы шарт; – эссе 1-3 бет аралығында болғаны дұрыс. Поштаға келген түйіндеме мен эссе арқылы келесі кезеңге өтетін қатысушылар іріктеледі.  2-кезең. Іріктелген қатысушылар үшінші кезеңге өтуі үшін редакцияға келеді. Қатысушының полиглоттық білімін тексеру мақсатында 2 арнайы тапсырма беріледі. Бұл кезеңде тілшінің ақпаратты жеткізе алуы, ізденімпаздығы мен жауапкершілігі басты назарда болмақ.  3-кезең. Үшінші кезеңге өткен қатысушылар бетпе-бет сұқбаттасу үшін редакцияға келеді. Бұл кезеңде қатысушының таным-білімін, IQ деңгейін, психологиясын және креативтілігін тексеретін сұрақтар қойылады.  Үш кезеңнен сүрінбей өткен 3-5 үміткерді жұмысқа орналасуға қатысты қорытынды кездесуге (собеседование) шақырамыз. Өзінің білім-біліктілігін, қарым-қабілетін көрсете алған қатысушы сайтымыздың журналисі атанады. Қазнетті дамыту жолында бізбен бірге иықтаса жұмыс істейді. Олай болса, болашақ әріптестерімізге сәттілік тілейміз! Массагет порталы сіздерді күтеді! Қосымша ақпарат алу үшін 8 701 455 10 93, 8 702 244 84 14 нөмірлеріне хабарласа аласыздар. 
