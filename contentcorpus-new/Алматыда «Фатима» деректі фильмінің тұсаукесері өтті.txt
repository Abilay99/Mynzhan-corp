Алматыда 17 қазан күні «Арман» кинотеатрында Ш.Айманов атындағы «Қазақфильм» АҚ түсірген «Фатима» атты толықметражды деректі фильмнің тұсаукесері өтті. Бұл деректі фильм қазақтың үш ұлы тұлғасы — ағартушы Біләл Сүлеев, ақын Ілияс Жансүгіров және жазушы Мұхтар Әуезовтың музасы және өмірлік серігі бола білген Фатима Ғабитованың (1903-1968) күнделігі мен хаттарының негізінде жасалған. Фильмді ҚР Мәдениет және спорт министрлігінің тапсырысы бойынша Ш.Айманов атындағы «Қазақфильм» АҚ түсірді. Фатима Ғабитова 1916 жылдан бастап күнделік жүргізген. Күнделікте өзінің ойлары және мәдениет қайраткерлерімен жазысқан хаттары арқылы жиырмасыншы ғасырда орын алған елеулі оқиғалар: 1916 жылғы көтеріліс, төңкеріс, азаматтық соғыс, Қазақстандағы сауатсыздықты жою науқаны, қазақ әдебиетінің дамуы, шығармашыл зиялылылар қауымының қалыптасуы, 1930 жылдардағы ашаршылық, сталиндік қуғын-сүргін, 1940 жылдардағы «жылымық» көрініс тапқан. Ш.Айманов атындағы «Қазақфильм» АҚ Президенті және фильм идеясының авторы, І.Жансүгіров атындағы қоғамдық қордың қолдауымен ұйымдастырылған тұсаукесерде:  Жанар Жандосова, І.Жансүгүров атындағы қордың тең жетекшісі, Фатима және Ілияс Жансүгіровтің немересі: Фатима Ғабитова – өз бойында терең білім мен мәдениетті ұштастырған әйел, осының арқасында ол Қазақстандағы сауатсыздықпен күрес жолында мол үлес қоса білді және күнделігінде, хаттарында, өлеңдерінде сол дәуірдің жылнамасын қалдырды. 
