2015 жылы қаңтар айында Сауд Арабиясының тағына келген Салман ибн Абдул-Әзиз  әл-Сауд, бір елді емес, бүкіл әлемді таңғалдырған, тіпті дүр сілкіндірген бұйрыққа қол қойды. Әлем назарын өзіне аударған бұйрық бойынша «мемлекеттік қызметкерлер, студенттер мен зейнеткерлер үшін 30 миллиард доллар көлеміндегі ақшалай  жәрдемақы тағайындалды. Бұл ғана емес, елдегі 500 мыңға тарта ақшалай айыппұлы бар жандар кешірім алады. Сонымен қатар патша еліндегі ауыз су мен электр жарығын тұрақтандыру үшін 20 миллиард АҚШ долларын бөліп отыр». Осы сынды көптеген жәрдемақылар бөлініп, барлығының орындалуын талап ететін  құжатқа қол қойылды. Салман ибн Абдул-Әзиз  әл-Сауд әлемдегі ең қарапайым басшы ретінде де танымал. Ол өзінің халқымен әлеуметтік желіде отырып сөйлесе береді. 
