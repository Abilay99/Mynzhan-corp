Ол балалар әдебиетінде, классикалық әдебиетті де жаңғырта білді. Оның "Ана тілің – арың бұл, ұятың боп тұр бетте" деген сөзі даналыққа айналды. Ол – Қадыр Мырза Әли. Назарларыңызға Қадыр Мырза Әли шығармаларынан алынған нақыл сөздер ұсынамыз. Адал дос бетіңе мақтамайды, сыртыңнан даттамайды.  Талант – халық қазынасы. Талантты қадірлемеу халықтың намысына тиеді. Бала тілі бола алмаса ана тілі, Ана тілі бола алмайды ешқашан! Жібек жолын шөп басты.Бас – біздікі, ақыл – басқанікі, Табыс – басқанікі, қалғаны – қасқанікі. Дана бастар қор болады, Шала бастар зор болады.  Миға кірген ой, шөңгеден де жаман.Жаманның жанында ыржалақтап күлгенше, Жақсының жанында бірге жүріп күрсінгенің артық. Жылдар күтіп тұрған шығар – асықпа! Ажал күтіп тұрған шығар – шашып бақ! Өмірге үңілесің, тірліктен түңілесің, Қанша туласаң да, тағдырға жүгінесің. Шын сүю – өзіңді мүлде ұмыту.Махаббат – кәріні жас, алысты жақын ететін ұлы күш.  
