Кеше БҚО, Зеленов ауданы, Дариян ауылында үлкен көлемдегі бұршақ жауды. Жаз мезгілінде тосын мінез танытқан табиғатқа өңір жұртшылығы таңырқай қарады.  Ауыл әкімі Болат Ерболатовтың айтуынша, бұршақ кешкі сағат 18:00 мен 20:00 арасында жауған.  Соның салдарынан бау-бақшаға елеулі залал келген. Ресми мәліметтерге сүйенсек, тосын оқиғадан зардап шеккендер жоқ. Дариянда электр және байланыс желілері қалыпты жұмыс істеп тұр. Қазіргі уақытта бұршақтан келген шығын көлемі есептелуде. 
