Әлемге әйгілі, жаһанға танымал Билл Гейтс оқушылар алдында шынайы өмір туралы өзінің өмірлік тәжірибесімен бөліскен болатын. Атақты компьютер қолданушысының балаларға берген өсиетін Массагет ұжымы қажетті деп тауып, жалпы оқырман қауымға әсіресе үлкен өмірге аяқ басқалы отырған жас өспірімдерге ұсынады.  1. Өмір мүлдем әділетсіз және бұнымен келісетін уақыт жетті; 2. Сені ешкім аямайды. Және сенің ар-намысыңды ескермей жатып, бәрі сенен үлкен жетістікті талап етеді; 3. Мектеп бітірісімен сізге жылына 50 АҚШ долларын төлеуі екіталай. Жетістікке жетпегенше ешкім сізге жеке жүргізушісі мен лимузин бермейді; 4. Қазір сіз мұғалімдер тым талап қойғыш және өте қатал десеңіз онда болашақ бастығыңызбен танысуды күте тұрыңыз. Себебі бастағыңыздың мансапқа жетуі сіздің қалай жұмыс істегеніңізге байланысты болады;  5. Макдональдста аспазшы болу – арыңыздың төмендегені емес. Сондай жұмыстың өзін әке-шешеңіз, не болмаса ата-бабаларыңыз тамаша мүмкіндік деп есептер еді. 6. Жеке сәтсіздіктеріңізге байланысты ата-анаңызды кінәлауға болмайды. Дұрысы, сол қателіктерге қарап жақсы шешім шығарып үйреніңіз; 7. Дүниеге келмес бұрын сенің әке-шешең күнделікті көріп жүргеніңдей жабырқаңқы, көңілсіз емес, қабақ шытуды білмейтін, жігерлі де көңілді болатын. Олардың мұндай күйге енуі сенің балалық шағың қайғы-уайымсыз, қызықты және көңілді болуы үшін күні-түні аянбай еңбек еткеннің әсері; 8. Өмірде үздік атану мектепте озат болудан әлдеқайда жоғары. Кейбір мектептерде үздіктер мен нашарларды бөлмеу үшін баға қоймаса, шынайы өмірде мүлдем олай емес... 9. Алдағы өмірлеріңіз семестрлерге, демалыс күндерге бөлінбейтін болады. 10. Шынайы өмірді кинодан көретін уайымсыз өмірмен шатыстырудың қажеті жоқ. Шынайы өмірде уақытыңыздың бәрін кофеханада емес жұмыста өткізуге тура келеді. 11. Әрқашан ботаниктермен, көзілдірік киген оқымыстылармен жақсы қарым-қатынаста болуға тырысыңыз. Дәл солардың болашақта сіздің бастығыңыз болу ықтималдылығы жоғары. Редакциядан: АҚШ елінің оқу жүйесі еліміздің оқу жүйесінен біршама айырмашылықтары болғандықтан кеңестердің кейбір тармақтары қазақ жастарына сай етіліп өзгертілген.  
