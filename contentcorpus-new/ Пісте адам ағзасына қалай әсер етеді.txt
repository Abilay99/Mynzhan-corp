 Пісте шақпайтын адам аз шығар. Пісте сұхбаттасудан, уақытты қысқартудан бөлек колорияға бай өсімдік. Пістедегі калий апельсин мен бананға қарағанда 5 есеге көп. Енді пістенің адам ағзасына қалай әсер ететінін талдап көрейік. Жүрек-қан тамыр жүйесін реттейді Бар-жоғы 50 грамм пісте ағзаның күшті антиоксиданты – Е дәруменінің күндік қажеттігін қанағаттандырады. Е дәрумені атеросклероз дамуының алдын алады, жүрек бұлшықеттерінің қалыпты жұмыс істеуін қамтамасыз етеді. Сонымен бірге жүрек пен тамырларға өте қажет магнийға өте бай. ©Depositphotos Сонымен пісте жүрек пен тамырларға пайдалы азық екен. Егер оны күніне 100 грамм мөлшерінде пайдаланатын болсаңыз тек атеросклероз ғана емес, миокард инфарктысының да алдын аласыз. ©Depositphotos Пісте асқазандағы қыжылды басады Егер сізде тамақтан соң асқазан қыжылы жиі қайталатын болса пісте таптырмайтын ем. Жастық пен сұлулықты сақтайды Күнбағыс тұқымы дәруменді комплекс пен биоөнімдерден кем емес. Құрамында: А, Е, D және В дәрумендері бар. Сол үшін де оны косметологияда жиі пайдаланады. Ол қартаюдың алдын алады. Көру қабілетін арттырып, тері, шаш пен тырнақтарға жақсы әсер етеді. Ал жасөспірімдерге безеуді жою үшін шекілдеуіктің көмегі зор. ©Depositphotos Жүйке жүйесін тыныштандырады Пісте шағу кезеңін медитациямен салыстыруға болады: ол жүйке жүйесін тыныштандырады, шешімін таппай жатқан мәселелерді ұмыттырады, депрессиядан арылтады, ұйқысыздықтан құтқарады. Пісте шағу темекіге деген тәуелділікті азайтады. ©Depositphotos Қуаттылығы 100 грам пістеде 600 ккал бар. Бір жағынан ол құрамындағы магнийдің көптігіне байланысты қуатты тез қалпына келтіруге, ауыр атлетикаман айналысқан кезде бұлшықет массасын қатайтуға және өсіруге таптырмайтын қуат "бомбасы". Екінші жағынан фильмнің қызығына беріліп 300 грамм пісте шағу – адамның бір күндік калориясының нормасымен тең саналады. Сондықтан 300 грамм пісте шағуды жиі қайталау адамның семіруіне себеп болады. Пістенің зияны Кез келген өнімнің пайдалы жағымен қатар зиянды жағының болуы да заңды. Мысалы, пістені асқазан жарасы, энтероколит, подагра сынды сырқатқа шалынған адамдар үшін тұтынуға болмайды. Өт жолы ауыратын адамдар үшін де пісте шағу зиян болып саналады. Пістені қарт адамдар мен буын ауруымен ауыратын адамдар шақпауы керек. ©Depositphotos Сақ болыңыз: Кадмий Күнбағыс тұқымының зияны – өсімдікке топырақ, ауа мен судан сіңетін кадмийдің жоғарлылығы. Кадмий адам ағзасына кері әсер ететін элемент. Ол бүйрек ауруларын туындатады. Тіске зияны Егер пістені жиі шағатын болсаңыз тіс эмалы бұзылады. Әдетте бұдан күрек тістер қатты зардап шегеді. Соқыр ішек "Пістені күнделікті тұтыну соқыр ішекке алып келеді" дейтіндер бар. Дәрігерлердің айтуынша, пістені қабығымен бірге жегенде ғана ол асқазан мен ішек жолдарын ластап нәтижесінде адам соқыр ішекпен ауруы мүмкін екен. © ScPaRadox1 / pikabu   Пістеге тәуелділік Медицина тұрғысынан пістеге деген тәуелділік диагнозы жоқ. Бірақ пісте шағу әдетке айналуы мүмкін. Ешқандай пістеге тіуелділік деген ауру тіркелмеген. Не істеу керек: пісте шағу керек пе, шақпау керек пе? Құрамындағы дәрумендер, аминокислота, макро- және микроэлементтер байлығын есепке алсақ ол ағзаға пайдалы. Бірақ құрамындағы кадмийді ескере отырып оны көп мөлшерде тұтынбау керек. Күніне 50-150 грамм немесе аптасына екі реттен артық пісте шақпау керек. Ең пайдалы дәрумендердің көптігі де ағзаға зиян келтіреді. Дұрысы қуырылған емес шикі пісте ағзаға пайдалы, ал тұзды пістеден мүлдем бас тарту керек.  
