 Мамыр айы жақындаған сайын табиғат аясында демалуды жоспарлайтандардың саны арта түседі. Бірі тауға барса, енді бір жағажайда демалғанды жөн санайды. Дегенмен, барлығын бір ғана сұрақ мазалайды: бұндай демалыс орындарына өзіммен бірге не алсам болады? 1. Тамақ: Тағамды талғамыңызға қарай таңдайтыныңыз анық. Дегенмен, тез бұзылатын тағам түрлерін пайдаланбағаныңыз абзал. Оның ішінде майонез қосылған салат, сүт өнімдері, паштет немесе бәліштер жатады. • Су мен шырын түрлері: газды сусындар, шырын болуы мүмкін. Бір күн бұрын, тоңазытқышқа салып, қатырып алсаңыз тіпті жақсы. Өзінің балғын дәмін ұзақ сақтайды. Термосқа ыстық шай немесе кофе құйып алсаңыз артық етпейді. • Көкөністер мен жемістер: бұлардың артық пайдалы әрі ұзаққа шыдамды тағам табылмасы анық.  • Шұжық, ірімшік: барған бойда нанға қосып жеп алмасаңыз, күн ыстықта бұзылып кетуі әбен мүмкін. Үйден бутербродтар дайындап шыққан әлдеқайда тиімді болмақ.  2. Қосымша тұрмыстық заттар: • Жәндіктерден және күн көзінен қорғайтын жақпаймайлар артық етпейді. • Пышақ. Тамақтану кезінде артық қиындық тумауы үшін пышақ таптырмас көмекші екенін ұмытпаған жөн.  • Ыдыс, соның ішінде пластик ыдыстарды қолданғаныңыз абзал. • Мангал. Егер кәуәп пісіру жоспарыңызда болса, мангалды ұмытпаңыз. • Сіріңке, әжетхана қағазы мен сүлгілер (қағаз).  • Жеңіл төсек пен жамылғылар.   Әрине, соңында қоқыс салатын арнайы қапты тексеріп қойыңыз. Демалыстан соң, айналаны жинап кету ең алдымен өзіңізге деген құрмет екенінін естен шығамағайсыз. 
