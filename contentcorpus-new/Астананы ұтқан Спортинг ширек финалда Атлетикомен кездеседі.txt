Футболдан Еуропа лигасы ширек финалының жеребесі тартылды. 1/16 финалда елордалық "Астананы" жарыс жолынан шығарған "Спортинг" Мадридтің "Атлетико" клубымен кездеседі. Швейцарияның Ньон қаласында өткен жеребе тастау рәсіміне танымал француз футболшысы Эрик Абидаль қатысты. Жеребе нәтижесі: "РБ Лейпциг" (Германия) - "Олимпик Марсель" (Франция) "Арсенал" (Англия) - ЦСКА Мәскеу (Ресей) "Атлетико" Мадрид (Испания) - "Спортинг" Лиссабон (Португалия) "Лацио" (Италия) - "Зальцбург" (Австрия).  Командалар арасындағы алғашқы ойындар 5 сәуірде, қарымта кездесулер араға бір апта салып өтеді. Айта кетейік, Лиссабонның "Спортинг" клубы "Астанадан" кейін 1/8 финалда Пльзеннің "Виктория" командасын жарыс жолынан шығарды. 
