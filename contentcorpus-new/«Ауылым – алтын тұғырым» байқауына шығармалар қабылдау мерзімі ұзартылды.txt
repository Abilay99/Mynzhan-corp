Қаламгерлер қауымынан келіп түскен өтініш, тілектерге орай «АУЫЛ» партиясы және «Қазконтент» АҚ «Әдебиет порталының» ұйымдастыруымен өтетін «Ауылым – алтын тұғырым» әдеби-онлайн конкурсының шығармаларды қабылдау мерзімі қазылар алқасының шешімімен 2019 жылдың 15 ақпанына дейін ұзартылды. Номинациялар бойынша жүлде қоры: «АУЫЛ тақырыбына арналған үздік проза» (эссе, әңгіме, повесть):  1-орын 500 000 теңге; 2-орын 300 000 теңге; 3-орын 200 000 теңге;  «АУЫЛ тақырыбына арналған үздік поэзия» (өлең, баллада, поэма): 1-орын 500 000 теңге; 2-орын 300 000 теңге; 3-орын 200 000 теңге;  «АУЫЛ тақырыбына арналған үздік драматургия»:  1-орын 500 000 теңге; 2-орын 300 000 теңге; 3-орын 200 000 теңге; Бас жүлде «АЛТЫН ТҰҒЫР» әдеби жүлдесі:  Үш номинациядағы 1-орын жеңімпаздарының арасынан таңдалып алынады. Арнайы жүлделер: Қосымша 10 үздік қаламгерге 100 000 теңгеден арнайы жүлделер тағайындалады.  Үміткерлер конкурсқа ұсынатын шығармаларын adebiportal.kz порталында онлайн түрде жариялай алады. Техникалық ақаулар болған жағдайда +7 707 744 13 43 нөміріне хабарласуға (WhatsApp-қа жауап жазылмайды) немесе adebiportal@gmail.com поштасына хат жолдауға болады. Толық ақпарат adebiportal.kz және auyl.kz сайттарында. Ауыл тақырыбын толғайтын шығармаларыңызбен әдеби байқауда бақтарыңызды сынаңыздар! 
