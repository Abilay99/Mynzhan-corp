Еңбек және халықты әлеуметтік қорғау министрі Біржан Нұрымбетов коронавирусқа байланысты төтенше жағдай енгізілгені себепті арнайы брифинг өткізді. Министр өз өңірлеріне қайтқан азаматтар жаңа жол картасы арқылы өңірлерінде жаңа жұмыспен қамтылатынын айтты. Ел президентінің  тағы бір тапсырмасы жұмыспен қамту картасына қатысты. Министр елімізде жаңа жұмыспен қамту картасы әзірленіп, оған 1 триллион қаражат бөлінгенін атап өтті.   Айта кетейік, бұған дейін президент Қасым-Жомарт Тоқаев 42,5 мың теңге көлемінде әлеуметтік көмекке жүгіне алатын адамдардың тізімін кеңейтуді тапсырған болатын. Еңбек және халықты әлеуметтік қорғау министрі Біржан Нұрымбетов коронавирусқа байланысты төтенше жағдайда 42,5 мың теңгені кімдер алатынын атап өтті. Осыған байланысты ертең 2 сәуірде жаңа сайт ашылады. Компьютері мен ноутбогы жоқ адамдарға арнайы Telegram бот іске қосылады. 42,5 мың теңге төлеуге өтініш білдірген азаматтар өтініштерін осы жерде бере алады. Бұл туралы толықрақ "Біржан Нұрымбетов: "Бейресми жұмыс істейтіндер де 42,5 мың теңге алады" атты мақаламыздан оқи аласыздар. 
