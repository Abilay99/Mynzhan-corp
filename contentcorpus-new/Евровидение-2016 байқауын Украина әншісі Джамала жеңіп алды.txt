Стокгольмде өткен "Евровидение-2016" байқауын Украина әншісі Джамала (Сусанна Джамаладинова) жеңіп алды. Ол байқаудың басынан бері фаворит саналған еді. Көрермендер мен ұлттық қазылар алқасының дауыс беру қорытындысы бойынша, Джамала "1944" деп аталатын әнімен 534 дауыс жинады. Екінші орында аустралиялық әнші Дами Им (511 дауыс). Ал ресейлік әнші Сергей Лазарев 491 даусымен үшінші орын алды.  РИА Новости басылымының мәліметінше, қырым татарлары ұлтынан шыққан украин қызы Сусана Джамалатдинова конкурстың басынан бері фавориттердің қатарында болған. "1944" деп аталатын композиция, орындаушының айтуынша, кеңес үкіметі кезіндегі оның халқының тағдыры жайында.  Тыңдарман украин әншісіне қолдау білдірді, ал орындау сәтінде жарық сәулелер шоуы болды. Конкурста кімнің жеңетіні соңғы секундтарға дейін белгісіз болды: бұл кәсіпқой қазылар алқасының ережесінің өзгеруіне байланысты және әрбір елдің тыңдарманы қатысушыларға 1-8 аралығында, сонымен қатар, 10-12 аралығында дауыс бере алатынына байланысты еді. Қорытындыны жариялау сәтінде бастапқыда қазылар алқасының берген ұпайлары аталды, кейін көрермендердің даусын қосты. Қорытындысында бірінші орынды Джамала алды.   Дереккөз:tengrinews.kz 
