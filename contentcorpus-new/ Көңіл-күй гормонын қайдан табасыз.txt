 Көңіл-күйіңіз сіздің ағзаңыз бөлетін гормондармен тығыз байланысты екенін жақсы білетін боларсыз. Серотонин – адамның қимыл мен көңіл күйін бағылайтын химиялық зат. Оның арқасында сіз қуанасыз, жақсы ұйықтайсыз, өзіңізді бақытты сезінесіз әрі ұзақ жасайсыз. Серотонин деген не? Бұл – жүйке жасушаларында түзілетін гормон. Ол асқазанда, ішектерде, қан мен орталық жүйке жүйесінде көбірек бөлінеді. Серотонин тағам арқылы ағзаға түсетін аминқышқылы, соның ішінде триптофан арқылы түзіледі. Көңіл-күй гормоны не үшін керек? Серотонин бүкіл ағзаға әсер етеді. Оның негізгі қызметтері: • Ас қорытуға қатысады. • Жүрегіңіз неге айниды? Серотонин шектен тыс көбейген кезде, лоқсу құбылысы байқалады. Сонымен қатар, диарея арқылы ағзадан токсинді нәрселерді шығаруға көмектеседі. • Ми ұлпаларындағы серотонин көңіл-күйге жауап береді. Гормонның жетіспеушілігі күйзеліске, ал артық мөлшері жүйке жүйесінің бұзылуына алып келеді. • Серотонин мидың ұйқыға жауапты бөлігін бір қалыпты етіп ұстауда өте маңызды. Ояну мен ұйқыны серотонин рецепторлары шешеді. • Серотонин сүйектердің саулығы үшін керек. Бірақ, оның артық мөлшері сүйектерді сынғыш етеді. Серотонинді қайдан табасыз? Құрамында триптофан көп мөлшерде кездесетін азықтардан табуға болады. • Жұмыртқа. Оның ақуызы қан плазмасындағы триптофанның мөлшерін көбейтеді. • Ірімшік. Ірімшіктің пайдасы тисін десеңіз, паста тағамы арқылы қолданыңыз. • Ананас. Ас қорытуды жақсартады. • Жаңғақтар. Жаңғақ сонымен қатар жүрек пен тыныс ауруларының алдын алады. Серотонин синдромы деген не? Серотониннің қандағы артық мөлшері өте қауіпті: • Денеңіз тоқтаусыз дірілдейді;• Диарея;• Басыңыз ауырады;• Көз қарашығы үлкейеді;• Қан қысымы мен температура артады;• Жүрек соғысы жиілейді;• Теріңіз құрғап кетеді; Бұлардың барлығы уақытша. Егер дер кезінде ем алсаңыз, бір күнде серотонин мөлшері қалыпына келеді. Серотонин аз болса... Тамақтардан бөлек мына жағдайлар серотонин мөлшерін көбейтеді: • Күн сәулесі;• Дене шынықтыру жұмыстары;• Дұрыс тамақтану;• Жақсы ойлар; Жүзіңізден күлкі кетпесін! 
