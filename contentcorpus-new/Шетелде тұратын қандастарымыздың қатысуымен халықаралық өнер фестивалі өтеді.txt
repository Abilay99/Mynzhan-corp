ҚР Мәдениет және спорт министрлігі Тілдерді дамыту және қоғамдық-саяси жұмыс комитетінің ұйымдастыруымен 2015 жылғы қазан айының 29-30 жұлдызында «Қазақ хандығының 550 жылдығына» арналған шетелде тұратын отандастардың қатысуымен халықаралық өнер фестивалінің аясында жыр мүшәйрасы, термешілер сайысы және сурет көрмесі өтеді. Байқаудың мақсаты: - Қазақ хандығының 550 жылдығын мерекелеудің мәні мен бүгінгі таңдағы тарихи маңызын ашу; - Жастарды ұлттық құндылықтар рухына сәйкес қазақстандық патриотизмге, отансүйгіштікке тәрбиелеу; - Ел мен жердің тарихына, ұлтымыздың жүріп өткен жолына құрметпен қарау сезімін қалыптастыру; - Өскелең ұрпақтың бойына ұлттық рухты сіңіру, тәуелсіздік тағылымдарын терең сезіну, елдік мәселелерге сергек қарау қасиеттерін арттыру; - Қазақ халқының мәдениеті мен салтын насихаттау; - «Мәңгілік ел» ұлттық идеясын насихаттау; - Шетелдегі дарынды қазақ жастарының бейнелеу өнері түрлерін меңгерудегі шығармашылық шеберлігін насихаттау. Мүшәйра, терме және көрме сайыстарына қатысу шарттары: - Қатысушылардың жас мөлшері 20-35 жас аралығында болуға тиіс; - Мүшайра, терме және көрме сайыстарына қатысушы шығармашылық өкілдері шетелде тұратын отандастарымыздың арасынан болуға тиіс; - Автордың мүшайраға және көрмеге жолдаған шығармасы бұрын еш жерде жарияланбаған болуы керек. Мүшәйра талаптары: Бірінші өлең - Қазақ хандығының тарихы, тарихи тұлғалар бейнесі, елдік мәселелер тақырыбында болуы керек (3-5 минут); - міндетті. Екінші өлең - Шетелдегі қандастар тағдыры мен көші-қон туралы(3-5 минут) - міндетті. Үшінші өлең – еркін тақырыптағы өлең (3-5 минут) – қажеттілігіне орай. Терме сайысы талаптары: 1 шығарма - Елдікке шақыратын, бірлікке бастайтын елжандылық бағыттағы термелерден тақырыпқа сай бір шығарма орындау (3-5 минут); 2 шығарма – Еркін тақырыпта терме орындау (3-5 минут). Көрме талаптары: 1 тақырып бойынша Кескіндемешығарма көлемі 100*150 см.-ден кем немесе аспауы тиіс (Материалдары: майлы бояу, гуашь, акварель, кенеп, картон, ақ қағаз). 2 тақырыпбойынша Графикалық шығарма көлемі 40*90 см. (Материалдары: офорт, линогравюра, литография, т.б.) көркемдік деңгейі талапқа сай, тақырыпқа мейлінше лайық болуы тиіс. Әрбір автордың көркем шығармасы талапқа сай безендіріліп (багет), саны 5-7-ден аспауы керек. Жеңімпаздарды марапаттау әр сайыс бойынша: «Бас жүлде» - біреу -200 000 (екі жүз мың) теңге. І орын – екеу – 150 000 (жүз елу мың) теңгеден. ІІ орын – екеу- 120 000 (жүз жиырма мың) теңгеден. ІІІ орын – екеу – 80 000 (сексен мың) теңгеден. Ынталандыру сыйлығы – үшеу- 60 000 (алпыс мың) теңгеден. Өтініштер 2015 жылдың қазан айының 20 жұлдызына дейін қабылданады: Төлқұжатының көшірмесі; Шығармашылық өмірбаяны; 10х15 көлемдегі 1 түрлі-түсті фотосурет; Екі кезеңде орындайтын шығармалардың тізімі. Мекенжайымыз: Астана қаласы, Рысқұлбеков көш., 16/3 үй, 203 п. Ұялы телефон: +7 747-204-88-35 Эл.пошта: festivalkaz@mail.ru 
