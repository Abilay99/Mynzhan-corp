«Жүктілік кезінде ұшаққа міну өте қауіпті» деген ой кеңінен таралған. Аяғы ауыр келіншіктерге ұшақта болу қиын болғанмен, жүктілікке ешқандай қауіп төнбейді. Сапарыңыз сәтті, демалысыңыз жайлы өтсін десеңіз жүктілік кезіндегі жол жүру кеңестеріне құлақ асыңыз!  Жүктіліктің алғашқы және соңғы кезеңдері ауыр болатыны белгілі. Бұл кезеңде алыс жолға шықпаған абзал. Кейбір ірі авиакомпаниялар жүктіліктің жетінші айынан кейін аяғы ауыр келіншектерге ұшаққа мінуге рұқсат бере бермейді. Жүкітіліктің 14-28 апта аралығында жол жүру үшін ең лайықты кезең. Жүктіліктің алғашқы үш айында вакцинацияның кез келген түрі өте қауіпті. Егер де сапарға вакцинация жасау қажет болса, одан бірден бас тартыңыз. Бұл кезде, міндетті түрде, дәрігермен ақылдасып, өзіңізбен бірге жолға қажетті дәрі-дәрмектерді алыңыз. Демалыс я сапарда тамақтанған кезде абай болыңыз. Жергілікті тағамдар жайлы ақпарат алып, ас мәзірін мұқият оқыңыз.  Демалыс кезінде су немесе тау шаңғысымен сырғанамаңыз. Тауға жаяу шықпаңыз. Қыдырған кезде де көп жүрмеңіз. Аяғы ауыр келіншектерге суға сүңгу өте қауіпті, сондықтан да суда жүзген кезде абайлаңыз. Температураның қатты ыстық я суық болуы құрсақтағы сәбиге өте қауіпті. Монша-саунаға көп түспеңіз. Жағажайда жалаң аяқ жүрмеңіз. Күн астында болмаған жөн. Кері жағдайда күнге көп қыздырынбаңыз.    
