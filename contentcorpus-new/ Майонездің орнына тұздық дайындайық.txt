 Майонез – әр ас үйде табылатын тағамның бірі. Онымен тек салатты араластырып қана қоймай, картопқа, балыққа, етке және басқа да тағамның бәріне қолданады. Майонездің калориясы мен химиялық қосымшалары көп. Мaйoнездің орнына дәмді әрі пайдалы тұздық дайындау жолын ұсынамыз.   2 орташа қияр, 200 г жұмсақ кілегей ірімшігі, 6-7 ас қасық қаймақ, 2 сарымсақ, 2 шай қасық туралған ақжелкен, дәмдеуіштер.   Қиярды үккіштің ірісінен өткізіп, аздап суын сығыңыз. Сарымсақты ұсақтаңыз. Барлық ингредиенттерді араластырыңыз.   250 мл қаймақ, 1 шай қасық қант, 2 ас қасық соя, 0,5 шай қасық ащы емес қыша.   Барлық ингредиенттерді блендермен араластырып шығыңыз. Қалауыңыз бойынша сарымсақ қосуға болады.     100 г түйіршіксіз сүзбе, 1 стақан сүт, 1-2 шай қасық ащы емес қыша, 1 шай қасық зире, дәміне қарай тұз бен қант.   Сүзбені сүтпен араластырып, оған қыша қосып, блендермен соғыңыз. Оған қалған дәмдеуіштерді қосыңыз.     1 стақан қаймақ, 5-6 ақжелкен бұтақшасы, 0,5 стақан зәйтүн майы, аздап қыша, ¼ лайм, тұз бен бұрыш.   Ақжелкенді ұсақтап тураңыз. Оған лайм суын, қыша, қаймақ және дәміне қарай тұз бен бұрыш қосыңыз. Оларды блендермен араластырып, одан соң май құйыңыз. Лайм орнына лимон қолдануға болады.      3 ас қасық сүзбе, суға қайнатылған 3 жұмыртқа, 5 ас қасық айран, лимон суының бірнеше тамшысы, жарты шай қасық қыша, тұз, бұрыш.    Барлық ингредиенттерді блендермен 10 минут араластырыңыз. 
