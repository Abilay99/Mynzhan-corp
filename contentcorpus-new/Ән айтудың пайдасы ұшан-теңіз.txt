Әркімнің әртүрлі хоббиі болары анық. Дегенмен мамандардың «пайдасы бар» дегендерін дағдыға айналдырғанның зияны жоқ. Мәселен ән айту...   Ән шырқау миыңызға мол әсерін тигізеді. Себебі ән айтқанда жүйке жүйесі тынышталып, рахаттанады. Сонымен қатар эндорфин гормоны бөлінеді. Оны «бақыт гормоны» деп атайды. Ал ол сіздің денсаулығыңызда маңызды рөл атқарады.   Адам ән айтқан кезде күш-қуаты арта түседі. Көңіл-күйіңіз көтеріліп, шаршағаныңыз бір-ақ сәтте басылады.   Ән салу арқылы сіз күйзелісті жеңесіз. Хормен бірге немесе ансамбльде ән айтатын адамдар өздерін сенімді әрі табысты сезінеді. Депрессияға ұшыраған кезде де ән салған жақсы. Нәтижесіне көзіңізді жеткізесіз.   Ән айту барысында тыныс алу жолдарыңызды тазартасыз. Мұрын, тамақ ауруы әншілерге көп қауіп төндірмейді. Тіпті ән айтумен айналыссаңыз, гаймориттен де қорқудың қажеті жоқ.   Орта жүйке жүйесі мен миыңызға ән салудың әсері көп. Басқа өнер түрлеріне қарағанда оның мимен байланысы өте жақын. Ойлау қабілетін жақсартып, аса қауіпті аурулардың бірі - альцгеймердің де алдын алады.  Егер әлі өзіңіздің хоббиіңізді таппасаңыз, онда ән үйірмесіне жазылуға кеңес береміз. Сонда сіз жоғарыда айтылған аурулар мен зиянды заттарды есіңізге де алмайсыз. Дереккөз: inform.kz 
