 Сіз салауатты өмір салтын ұстанып, дұрыс тамақтанып, спортпен айналысасыз. Заманауи косметологиялық дауалар жасап, шашыңызға да күтім көрсетесіз. Алайда теріңіз бен шашыңыздың жағдайы еш жақсармай қойса, косметикалық құралдарыңыздың құрамын зерттеп көріңіз. Мәселе сапасыз косметикада болуы мүмкін. Сіздің сымбатты болуыңызға косметика құрамындағы қандай заттар бөгет жасайды? Олардың қайсысы тері мен шаш үшін зиян болады? Сульфаттар "Сульфат" атты заттар көбінесе теріні тазалауыш құралдарда көп болады. Сульфат арқасында бет жуатын гель қатты көбіктенеді. Косметолог мамандар бұрыннан бері сульфатты қатты аллерген деп біледі. Косметикалық өндірісте жиі қолданатын сульфаттар: натрийдің лаурил сульфаты мен натрийдің лаурет сульфаты. (Sodium Laurel Sulphate) – тері және дем алу жолдары арқылы ағзаға канцерогенді заттар ретінде түсе алады. Кейін ол заттар қанға өтіп, денсаулыққа зиян бола алады. Бұл затты косметикалық құралдар қаттырақ көпірілуі үшін қолданады, бірақ негізінде бұл қосынды сапасы төмен, қажетсіз нәрсе. (Sodium Laureth Sulphate) – арзан әрі сапасыз компонент. Бұл затты косметикалық құралдар қоюырақ, концентрациясы жоғары көріну үшін қосады. Сульфаттардың зияны Көп жағдайда сульфаттар аллергия қоздыруы мүмкін. Ол терінің қышуы, тері бетінде пайда болған қызыл нүктелер ретінде байқалады. Натрийдің лаурил сульфатының сусабындарда көп болуы шаштың түсуінің себебі бола алады, сондай-ақ бас терісі құрғап, қайызғақ пайда болуы мүмкін. Сульфаттар сусабын, бетті жуатын гель, тіпті ыдыс жуатын сұйықтық арқылы терімізге сіңіп, әрі қарай қанға өтеді. Сульфаттар әсерінен пайда болған канцерогендер әкеле алады. Парабендер Бұл химиялық заттар косметика өндірісінде кең қолданылады. Антибактериалды қасиетіне байланысты оны түрлі косметикалық заттарға қосады. Парабендер синтетикалық консерванттар ретінде косметиканың сақталу мерзімін ұзартатын зат болып табылады. Парабендер зияны Медицина қызметкерлерінің айтуынша, қанға түскен сәтте парабендер эндокриндік жүйені зақымдай алады екен.  ауруының себебі де болуы әбден мүмкін. Соңғы зерттеулер бойынша, кеуде ісіктерінде парабендердің үлкен концентрациясы анықталған екен. Қазірде парабендер мен  ауруларының байланысы зерттелуде. Минералды майлар «Минералды майлар» құлағымызға табиғи, зияны жоқ сияқты естіледі. Минералды косметика пайдасы жайлы да көп білеміз. Алайда минералды майлардың минералды косметикаға еш қатысы жоқ. Бұл кремдер даярлауға қажет арзан, сапасы төмен шикізат. Оны мұнай мен көмір өндірісіндегі қалдық заттарынан жасайды. Минералды майлардан көлікке арналған мотор майларын да өндіреді. Минералды майлардың зияны Мұнай өндірісінде пайда болған затты теріңіз бен шашыңызға жаққыңыз келеді ме? Әрине оның зияны мол. Ол терінің табиғи қорғаныс қабатын ерітіп, теріні құрғатады және басты себебі бола алады. Силикон Бұл зат тек терімізге ғана емес, сонымен қатар қоршаған ортаға да үлкен зақымын тигізеді. Табиғи жолмен шіри алмайтын силиконды шаш күтіміне арналған кез келген құралда таба аласыз. Ол шашқа қосымша жылтыр береді деп есептеледі. Силикон зияны Силикон шашыңызды орап, оған пайдалы заттардың өтуіне бөгет болады. Шашыңызды бір рет жылтыратса да, зияны көбірек болмақ. Шашты бір жуғаннан кетпейтін силикон сондай-ақ қайызғақтың басты себебі. Құрамында сульфаттар, парабендер мен минералды майлар бар косметика бірден жақсы әсер береді, алайда ол ұзаққа сақталмайды. Керісінше олар мәселені ушықтырып, қиындата түседі.  Мұндай зиянды заттарды қолданбаймын деп шешсеңіз,  назар аударыңыз. Табиғи компоненттер бірден әсер бермеуі де мүмкін, алайда олар денсаулығымызға зақым тигізбейді. Органикалық өсімдік косметиканың кемшіліктері де жоқ емес. Бастысы – сақталу мерзімінің аздығы. Бұл косметиканы тоңазытқыштың ішінде сақтап, жарты жылдан артық қолдануға болмайды. Органикалық косметикада консерванттар орнына  қосады екен. Осылардың арқасында органикалық косметиканың сақталу мерзімі ұзарады. Табиғи косметика өндірушілері жасанды ароматизаторлардан бас тартып, орнына  қолдануда. Денсаулығыңыз бен сымбаттылығыңызды сақтап қалу үшін, қолданатын косметикаңызды мұқият таңдап, ең табиғи құрамдас бөліктерден жасалған түрлерін алуға тырысыңыз. Тақырып бойынша: Дайындаған: Сания Аринова  
