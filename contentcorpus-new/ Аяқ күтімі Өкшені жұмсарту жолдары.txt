 Табан терісіне су мен күн негативті әсер етіп, оның жарылуына әкеледі. Топырақ та теріні құрғатады. Әсіресе, бақшада жұмыс істегеннен кейін табанның жағдайы одан әрі нашарлайды. Өкше жарылуынан қалай арылуға болады?  Өкше жарылуын шақыратын негізгі себептер: - Аяққа дұрыс күтім жасамау; - Күн мен су әсері; - Топырақ әсері; - Аяқ киім әсері; - Зат алмасудың бұзылуы; - Дәрумендер жетіспеушілігі; - Аяқтағы қан айналымның бұзылуы; - Бүйрек ауруы; - Гормоналды өзгеріс. Егер өкше жарылуының себебі күтімнің дұрыс болмауы немесе сыртқы факторлар болса, одан құтылу оңайға соғады. Ал басқа жағдайларда тексерістен өтіп, емделу керек. Бірақ қандай себеп болмасын аяқ жағдайын жақсарту үшін крем мен маскалар қолданып, ванналар жасаған жөн.  Қатты қабыршақтанып кеткен теріні қалпына келтіру үшін тамақтану үлесіңізді өзгертіп, мәзіріңізге дәрумендер мен минералдарға толы азық-түліктерді қосу керек. Қызанақ, көк жуа, сүт өнімдері мен бауыр, сәбіз, бұршақ тұқымдастар, асжапырақ, әртүрлі ірімшіктер мен кілегей майын, суға піскен жұмыртқа жеу пайдалы болады. Сонымен қатар, желатин қолдану қажет. Ол үшін мармелад жеу ұсынылады. Желатин тұнбасын былай жасауға болады: желатинге (5г) су немесе шырын (250 г) құяды. Ол 15-20 минут тұруы керек. Содан соң аш қарынға ішеді. Желатинді уақытылы қолданған жағдайда 2 айдан соң өкше жұмсарып, терісі алқызыл бола түседі.  Аяқ терісі жарылып кетпес үшін күнде ылғалдандырушы крем жағу керек. Зәйтүн майын да қолдануға болады. Ол теріні тегіс әрі жұмсақ етеді. Кей әйелдер қатпарланған теріні ұстарамен алады, бірақ ол терінің одан сайын қалыңдауына әкеліп соғады. Аяғыңыз уақытылы күтімді қажет етеді.   Қатпарланған және жарылған табан терісін жұмсартуға арналған ең жақсы әдіс – ванна жасау. Ваннадан соң аяққа крем немесе зәйтүн майын жағу керек. Аяққа арналған ванналарға лимон, қарағай, лаванда майын қосқан дұрыс.  Ыстық суға сүт (жарты литр) құйып, сабын бөлігін (20 г) салады. Су суығанша аяқты салып отырасыз.  Оны дайындау үшін сүт (250 г) пен сабын ерітіндісін (250 г) араластырып, ас тұзын (60 г) салады. Қоспаны ыстық суға құйып, аяқты 1 сағат шамасында салып отырады. Содан соң жұмсарған теріні қатты щетка немесе пемзаның көмегімен алып, соңынан қоректендіргіш крем жағып қойыңыз.  Ыстық суға тең мөлшерде тұз бен сабын бөлігін салыңыз. Бұл ерітінді табан терісін жұмсартып, тырнақты бекітеді.  Суық суға ас тұзын (1 литр суға 20 г тұз) салып, аяқты ерітіндіде 30 минуттай ұстайды. Мұндай ванна жарылған теріні жұмсартады және аяқтың ауруын, қызуын басады.  Жылы суға ас содасы мен сабын бөлігін тең мөлшерде салып, аяқты 30-40 минут ваннада ұстайды. Содан соң аяқты скрабпен уқалап, пемзамен тазартады. Процедурадан соң крем жағады.  Ол үшін жалбызтікен немесе жөке гүлінен қою тұнба дайындап, сол ерітіндіде аяқты 20-30 минут ұстайды.  Жылы суға әлсіз алқызыл түс болғанша марганец ерітіндісін және ас тұзын (20 г) салады. Аяқты ваннада 15-20 минут ұстайды.  Аяққа аптасына бір рет скраб жағу ұсынылады. Оны дүкеннен сатып алуға немесе үйден жасауға болады. Мысалы, мына өнімдерді тең үлесте араластыру арқылы скраб алуға болады: - өсімдік майы мен тұз; - бал мен тұз; - душқа арналған гель мен қант.   Жұмыртқаның сарысына лимон суы (5 г) мен картоп крахмалын (2-3 г) қосып, араластырыңыз. Табанға масканы жағып, ол кепкен кезде жуып тастайды. 
