Таяуда «Абай, Қазақстанның болашағы және әлемдік цивилизация» атты жаңа үлкен кітап қазақ, орыс және ағылшын тілдерінде жарық көрді. Еңбектің авторы белгілі ғалым, қоғам қайраткері, академик, ҚР Мемлекеттік сыйлығының иегері Оразалы Сәбден. Абай Құнанбайұлының шығармалары мен қара сөздері қазақ халқын, жалпы адамзат баласын екі ғасырдан бері рухани құндылықтарға жетелеуде. Абай - ой мен сөз бостандығының символына айналды.  Қазақтың идеалы – Абай.  Кітапта оның қара сөздерінде көтерілген мәселелерді XXI ғасырда іске асыру тетіктері айқындалған. Егер дəл қазір Абайдың өзі болса, алыс - жақын айналада жəне елімізде болып жатқан құбылыстарға, адамзаттың жанайқайына не айтар еді? Оның өңменіңнен өтетін ащы өмір шындығына, лауазымына қарамай айтатын сынына, дəлеліне қазіргі билік сол бұрынғы Абайға қарағандай қарай ма екен?!  Ұлы Абайдың феномені, оның ой-өрісін, болмысын бəріміз, үлкеніміз де, кішіміз де, байымыз да, кедейіміз де жақсы көреміз, мойындаймыз да. Ал ісіне келгенде біріміз оның айтқандарын істеуге тырыссақ, ал екінші жартымыз неге керісінше жасаймыз ?   Сізді  қызықтыратын,толғандыратын сұрақтардың жауабын мүмкін осы кітаптан табарсыз?  -  -  -  -  -  -  -  -  -  -  -  -  Біз Абайға қайта бет бұрып, оның туындыларынан ақиқат пен шындықты, оның толық адамынан ар-ұят, намыс пен мейірімділікті алып, өзімізді өзгертуге, рухани  жан дүниемізді түзетуге бет алсақ  дейді автор. Әр сөздің мазмұны екі бөліктен тұрады. Біріншісі: «Мəселенің қазіргі жағдайы қалай?», «екіншісі: «не істеу керек, қалай шешу керек, тетігі қайда?» деген сұраққа жауап іздеп, ұсыныстар беру – қиынның қиыны. Бұл кітаптың ерекшелігі – ол халықаралық деңгейде жаңа постмодернизм тәсілінде бүгін мен болашақтың өзекті сұрақтарына жауап беріп, оларды қалай іске асыру жолдары жазылған. Соның арқасында Қазақстанды, яғни Қазақ елін жаңа өркениетке, ізгілендіру қоғамына көтеру- автордың негізгі мақсаты. Адамзаттың XXI ғасырда өмір сүру жолдары, Түркістанды рухани жаңғырту жобалары ұсынылған. Атап айтқанда: туралы. Кітапқа академиктердің, мамандардың пікірлері берілген. Презентацияға  белгілі ғалымдар, зиялы қауым, академиктер Ә.Қайдар, С.Қирабаев, А.Кошанов, К.Ормантаев, А.Бейсенова, Ә.Нысанбаев, К. Байпақов, М.Мырзахметов, Б.Ракишев, Н.Блиев, Ә.Дербісәлі, Ә.Сатыбалдин, мәдениет және коғам қайраткерлері А.Осман, Х.Ғабжалилов, Р.Ботабеков, Г. Капекова т.б., профессорлар,PhD, магистр, студент  жастар. Әсіресе осыны елге жеткізетін БАҚ, ТВ, журналистер қауымын арнайы шақырамыз. Қатысқан қауымға ризашылық білдіріліп,  жаңа шыққан кітап табыс етіледі.  
