 Бүгін Алматы қаласында қайырымдылық марафоны басталды. Сегізінші рет ұйымдастырылып отырған ауқымды іс-шараға Қазақстанның түкпір-түкпірінен және шет елдерден 17 мыңға жуық адам қатысуда. Марафон 3 шақырым, 10 шақырым, 21 шақырым, эстафеталық "экиден" және 42 шақырым 195 метрлік қашықтықта болып жатыр. Экиден сайысында қаладағы түрлі компаниялардан корпоративтік командалар сынға түседі. Жарыстың абсолютті жеңімпаздары ақшалай сыйлықтарға ие болады.  1 орын (42 км) - 400 мың теңге;1 орын (21 км) - 250 мың теңге;2 орын (42 км) - 300 мың теңге;2 орын (21 км) - 150 мың теңге;3 орын (42 км) - 250 мың теңге;3 орын (21 км) - 120 мың теңге. Марафоннан түскен қаржы қайырымдылық мақсатта жұмсалады.  Айта кетейік, "Алматы марафоны" спорттық шарасына Мassaget.kz сайтының ұжымы да қатысуда. 
