Біз ыстық күннен қорғану, күн сәулесін өтпес үшін сақтық шараларын айтқан болатынбыз. Ендігі кезекте кеңестерге құлақ аспай, күн сәулесінің астында көп жүріп, қорғанбай қалып, өздерін нашар сезінетін жандарға қалай жәрдемдесу керектігін айтамыз.  Оның себебі ыстық желкеден миға әсер етеді, сондықтан да әр түрлі белгілер біліне бастайды. Бас айналып, жүрегі қағып, тамыр соғуы жиілейді, ентігеді, кейде лоқсып құсады. Бет қызыл-көк тартып алаулап кетеді. Мұндай жағдайға қалай жәрдемдесу керек?  Басын жоғары көтеріп, астына сүлгі, киім-кешекті жастық қылып жастайды. Киімдерінің түймесін ағытып, тыныс алуға көмектеседі. Ауру есін жинап, өз-өзіне келсе, оған суық су ішкізіп, басына суық суға малынған шүберек басады. Есі кіргенше бетіне суық су бүркіп, мүсәтір спиртін иіскету қажет. Мүмкін болса бір-екі кесе кофе не ащы шәй ішкізген жөн. Ол жүрек қан тамырларының жұмысын жақсартады. Осыдан кейін дәрігер шақырту керек немесе жақын арадағы медициналық бөлімшеге апару қажет.   Денеңізді қаймақ, сүт немесе креммен сылап қойыңыз. Міндетті түрде, салқын су ішіп, көлеңке жерде тынығып демалыңыз. Кері жағдайда күнсіп қалуыңыз мүмкін.  Алдымен көлеңкеде отырып, ыстықты басып алыңыз. Себебі, күн сәулесінің әсерінен қан тамыры кеңиіп, суға түскен жағдайда олар тарылып кетеді. Бұл жүрекке қатты әсер етеді.  Дайындаған: Ғазиза Ұзақ Суреттер: tolko-poleznoe.ru, blogozdorovie.ru 
