 Шыдамсыз адамдар бар шаруаларымды тез-тез бітіріп тастасам екен деп ойлайды. Алайда көп жағдайларда олар өз шаруларын тындырып үлгермейді. Айналысып жатқан ісіне қажетті көңіл бөлмей,  келесі ісі жайлы ойланып отырады... Бұндай өмір сізге таныс па? Ендеше сабырға келіңіз! Ояна салып жұмысқа асығып жүгіріп кетесіз. Таңғы асқа шай ішкен күндеріңіз де санаулы. Жұмыста ойларыңызды жинақтай алмай, істеуге тиіс істеріңіз жайлы ойланасыз. Түстегі жиналысқа таңмен дайындалып, ойларыңыз қазіргі жұмысты жасауға мұрша бермейді. Ал жиналыста достарыңызбен кешкі отырыс жайлы ойланып, онда да аса белсенділік танытпайсыз. Шыдамсыздық сүйіктіңізбен қарым-қатынасыңызды да асықтырып тұрады. Оны шын ұнатқаныңызды білмей-ақ ұзақ берік махаббатқа кезіктім деп ойлайсыз. Бөтен адамға ерте сене бастайсыз. Басыңыздағы жоспарлардың бей-берекет шашылуы, болашақ жайлы уайымдар шаруаларыңызды бітіруге, дұрыс демалуға мүмкіндік бермейді. Бұндай қасіретпен қалай күресуге болады? Психолог мамандардың айтуынша, бұндай заманауи ауруды тек жеңе алады. Шыдамсыздық оқитын, жұмыс жасайтын, заманауи өмірде толыққанды өмір сүретін әр адамның басынан өтеді. Бастысы уақыттың тұтқынында қалмай, өз уақытыңыздың қожайыны болыңыз. Дайындаған: Сания Аринова  
