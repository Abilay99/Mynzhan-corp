Мағжан Жұмабаев - түркі  халықтарының тегі бір тұтастығы мен бірлігін жүрегінен өткізе жырлаған ақынның бірі һәм бірегейі. 1919-1920 жылдары Мағжанның Ататүрiк бастаған ұлт-азаттық қозғалысы туралы «Алыстағы бауырыма» атты өлең жазғаны белгілі. Арада 83 жыл уақыт өткенде бұл өлеңге түрік ақыны Фейзуллах Будак өлеңмен жауап жазған.  Мағжан поэзисы туралы Фейзуллах Будак: "Түркі әлемі мен түрік ұлтының тәуелсіздік күресінде көптеген ұлдарының қаны мен көптеген зиялылардың әрі сиясы, әрі қаны мен жаны бар. Осылардың ішінде Мағжанның орны бөлек. Өйткені Мағжан – өлеңіндегі күш-қуатты Түркістан аймағындағы түркілердің бөлек хандықтар мен елдерге бөлінбей тұрған мықты кезеңінен алады. Мағжанның денесі бодан болған туған жерде көзін ашып, бүкіл өмірін бодан елде өткізсе де, оның рухы мен арманы еркін түрік қағанатының кең-байтақ даласында қанат қағады және өлеңдері де осындай қайнардан күш алады. Мағжан Жұмабай – көне түркі жерінде ғасырлар бойы жалғасқан ыдыраудан кейін, жылдар бойы жалғасқан құлдық дәуірде отарлаушылардың жүйелі түрде қазақ, қырғыз, өзбек сынды ұсақ атауларды бекіту талпынысына қарсы өлеңдерінде қайтпай ортақ түрік атын және түрік болмысын паш еткен саналы дауыс. Оның өлеңдерінде ұлттың аты – Түрік, отанның аты – Түркістан. Мағжан Жұмабайдың Түрігі оның жүрегіндей кең алқапта өмір сүреді және оның жүрегі Ұлы Әлем Түркі аймағының әрбір бұрышында соғады. Мағжанның ұлт ұғымына құрылған өлеңдеріндегі жалынды сөз тек оның әдеби күшінен емес, сонымен қатар өзі мен ұлтына деген терең сүйіспеншіліктен, ұлтындағы ұлы күштен туады. Мағжанның өлеңдері – Түріктің Түркістан аймағында қырық руға бөлініп, қырық ұлтқа ыдырап, қырық атаумен аталуына себеп болған стратегияларға және сол стратегиялардың жүзеге асуына жағдай жасаған ішкі қателерге қарсы көтерілген саналы бас көтерудің жан айқайы. Сондықтан Мағжан – өлеңіндегі осы биік санаға байланысты Түркі әлемі әдебиетінде және сонымен бірге Түрік ұлтының тіршілігіндегі ең биік құндылықтардың бірі", - дейді  «Түркия үні» радиосына берген сұхбатында.  Назарларыңызға қос өлеңді қатар ұсынып отырмыз. Мағжан Жұмабаев. Алыстағы бауырыма Алыста ауыр азап шеккен бауырым,Қуарған бәйшешектей кепкен бауырым,Қамаған қалың жаудың ортасындаКөл қылып көздің жасын төккен бауырым.Алдыңда ауыр қайғы жатқан бауырым,Өмірі жапа шеккен жаттан бауырым.Түксиген жүрегі тас жауыз жандар,Тірідей терің тонап жатқан бауырым.Апырмай, емес пе еді алтын Алтай -Анамыз бізді тапқан асау тайдай!Бауырында жүрмеп пе едік салып ойнақ,Жүзіміз емес пе еді жарқын айдай!Алалы алтын сақа атыспап па ек,Тебісіп бір төсекте жатыспап па ек.Алтайдай анамыздың ақ сүтіненБірге еміп, бірге дәмін татыспап па ек.Тұрмап па еді, біз үшін мөлдір бұлақСылдырап, сылқ-сылқ күліп, таудан құлап.Даяр боп ұшқан құстай соққан құйын,Тілеген бір-бір тұлпар бейне пырақ!Алтайдың алтын Күні еркелетіп,Келгенде жолбарыс боп, жаңа ержетіп,Ақ теңіз, Қара теңіз ар жағына,Бауырым, мені тастап қалдың кетіп.Мен қалдым - жас балапан қанат қақпай,Ұшам деп ұмтылсам да дамыл таппай.Жөн сілтер, жол көрсетер жан болмады,Жауыз жау қойсын ба енді мені атпай.Қорғасын жас жүрекке оғы батты,Күнәсіз таза қаным судай ақты.Қансырап, әлім құрып естен тандым,Қараңғы абақтыға берік жапты.Көрмеймін кеше жүрген қыр-сайды да,Күндіз - Күн, түнде - күміс нұрлы Айды да.Ардақтап, шын жібектей арайға орапӨсірген алтын анам - Алтайды да.Апырм-ай, айрылдық па қалың топтан,Шабылып қайтпайтұғын жауған оқтан.Түріктің жолбарыстай жүрегіненШынымен қорқақ құл боп жаудан бұққан.Шарқ ұрып, ерікке ұмтылған Түрік жаны,Шынымен ауырды ма бітіп халі?!От сөніп жүректегі, құрғады маҚайнаған тамырдағы ата қаны?!Бауырым, сен о жақта, мен бұ жақта,Қайғыдан қан жұтамыз.Біздің атқаЛайық па құл боп тұру?Кел, кетелікАлтайға, ата мирас, алтын таққа! Мағжанның бұл өлеңіне түрік ақыны Фейзуллах Будактың жазған жауабы: Алыстан азабымды білген бауырым,Жұбатып, көздің жасын сүрткен бауырым.Отырып өзі жаудың ортасында,Көңілді мұң - зарыма бөлген бауырым.Тұмшалып қайғы-мұңға қалдым, бауырым,Қуарып бәйшешектей солдым, бауырым.Сен дұшпанды бұрыннан білуші едің,Мен енді соған куә болдым, бауырым.Анамыз еді-ау ортақ алтын Алтай,Ол бір тұлпар болғанда, біз бір-бір тай.Бауырында ойнақ салып біз жүргенде,Тап біздей жайнамайтын Күн менен Ай.Алалы алтын сақа атқан едік,Тебісіп бір төсекте жатқан едік.Алтайдай анамыздың ақ сүтін деБірге еміп, бірге дәмін татқан едік.Сылдырап біздер үшін бұлақ ақты,Шатырлап найзағайлар ойнап жатты.Даяр боп ұшқан құс пен соққан құйын,Біз мінген аттар - тұлпар, һәм пырақты.Бір күні бұл дәуреннің соңы жетіп,Тәңірдің жазуымен сапар шектік.Ақ теңіз, Қара теңіз ассақтағы,Жүректі сол Алтайға тастап кеттік.Білемін ұшам дедің, ұша алмадың,Дәрменсіз, көкке қанат қаға алмадың.Жөн сілтеп, жол көрсетер ешкімің жоқ,Дұшпанның тырнағынан қаша алмадың.Саған атқан оқ маған өтіп жатты,Күнәсіз қанымызды төгіп жатты.Егерде қан төгілсе мына біздің,Түбімізге бөліну жетіп жатты.Мен де аңсаймын кешегі қыр-сайды да,Күндіз - Күн, түнде - күміс нұрлы Айды да.Бізді жібек құндаққа орап алып,Бауырында әлпештеген ана - Алтайды да.Айырылып бір-бірімізден, отқа түстік,Тарихтың қазанында қайнап пістік.Тайсалып қайтпайтұғын жауған оқтанЖігіттік, батырлықтың антын іштік.Ұмтылған бостандыққа түрік жаны,Ауырып көрген емес, бітіп қаны.Жүректің жалын оты сөнген емес,Соғып тұр тамырында ата қаны.Бауырым, сен о жақта, мен бұ жақта,Не таптық шашырағанда шартарапқа?Барлығын күш-қайраттың жинау керек,Атадан мирас қалған ұлы Отанда.  Ұқсас жазба:  Мағжан жыры Анкарада асқақтады (фото) 
