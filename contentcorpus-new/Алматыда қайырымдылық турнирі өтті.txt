Алматыда Тимур Сегізбаев атындағы жаттығу базасында балалар үйі тәрбиеленушілері мен есту қабілеті нашар балалар арасында футбол турнирі өтті. Турнир ұйымдастырушылары Ислам Бизнесінің Халықаралық ассоциациясы мәлімдеуінше аталған турнирдің басты мақсаты – балалар үйі мен есту қабілеті нашар мектеп-интернатының тәрбиеленушілерінің қоғамдағы деңгейі мен рөлін көтеру.  Турнирге жалпы саны 7 команда қатысты: 1. "Нұр" қайырымдылық балалар үйі; 2. № 1 облыстық балалар үйі (13-14 жас); 3. "Жанұя" мамандандырылған кешені (12-13 жас); 4. № 1 есту қабілеті нашар балаларға арналған мектеп-интернаты; 5. "Алматы SOS балалар ауылы"; 6. № 1 облыстық балалар үйі (10-15 жас); 7. "Жанұя" мамандандырылған кешені (14-16 жас).  Барша жас аяқдопшыларды Диас Омаров, Сергей Волгин, Вахид Масудов, Александр Жуйков, Валерий Малыгин, Берік Арғымбаев сынды Қазақстан футболының аңыздары қолдауға келіп, балаларға сәттілік тіледі.      Турнирдің бас ұйымдастырушысы, Ислам Бизнесінің Халықаралық ассоциациясы жастар қанатының жетекшісі Руслан Идрисов турнирдің әлеуметтік маңызын баса айтты: Турнирге қатысып жатқан бүкіл футболшы аянып қалмады. Барлық кездесу берік тәртіп пен достық атмосферада өтті.      Бас ұйымдастырушы Руслан Идрисов мұндай турнирлердің әлі де жалғасатындығын айтып өтті:     Турнир соңында балалардың барлығы бірдей сыйлықтармен марапатталып, үлгілі ойындары үшін ұйымдастырушылардың алғысына ие болды. 
