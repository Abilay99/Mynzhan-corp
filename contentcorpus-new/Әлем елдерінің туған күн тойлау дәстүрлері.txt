Тарихта алғаш өз туған күнін ежелгі мысырлықтар тойлай бастады. Бұл мереке кейін Ассирияға да тарап кетті. Бірақ туған күнді тек шенді перғауындар мен олардың мұрагерлері ғана тойлай алатын. Сарайларда үлкен той өтіп, бүкіл жұрт атап өтетін болған. Кейде перғауын туған күніне орай түрмедегі қылмыскерлердің жазасы жеңілдетіліп, бостандыққа шығарған. Содан бері туған күн әр халықта әртүрлі тойлана бастады. Ендеше назарыңызға туған күндегі ерекше жоралғы мен тойлау дәстүрі бар халықтарды ұсынамыз. Нидерландыда дәстүрлі "Happy birthday!" жоқ болғанымен, өзіндік "Gefeliciteerd!" (Құттықтаймыз) деген құттықтау сөзі бар. Ол туған күн иесіне ғана емес, оның барлық отбасы мүшесіне, жақындары мен достарына айтылады. Себебі халық танымында туған күн – барлығына ортақ мереке. Әсіресе туған күн иесінің ең жақын адамдарына.    Бұл дәстүр ұлдар 18-ге, қыздар 15-ке толғанда ғана жасалады екен. Ал бұл жасқа дейін балалардың аяғын басу жоралғысы орындалады екен. Сондықтан Аргентинада 18 бен 15 жасқа дейін балалар өз туған күнінде тыным таппайды.   Мексикада да туған күн иесіне абайлау керек. Кез келген сәтті оның достары не туыстары кремі көп тортты бетке былш еткізуі мүмкін. Бұл арқылы қандай құттықтау, жоралғы жасалатына белгісіз, бірақ Мескикада мұндай көрініс көп кездеседі.   Таиландта халықтың көбі – буддистер. Олар өз дініне қоғамдық деңгейде мән береді. Мысалы буддист адам өз туған күнінде сағат таңғы алтыда ғибадатханаға барып, монахттарға сыйлық жасап немесе азық-түлігін апарып береді екен.   Кей отбасы мұрын майлау сияқты ерекше дәстүрді әлі күнге дейін сақтап келеді. Туған күн иесінің мұрнына май жағудың мәні – сәтсіздік пен қиындықтар оның басынан май үстінде сырғығандай оңай кетсін деген тілек екен.   Егер Данияда терезе, балконда ілулі тұрған ту көре қалсаңыз, бұл үйде туған күн тойланып жатыр деп ойлай беріңіз.  Данияда рәмізді ерекше құрмет тұтады. Тіпті туған күнде де. Себебі оның тарихи маңызы халық санасына зор қасиет ретінде сіңіп кеткен. Қазіргі кескінін сақтаған әлемдегі ең ежелгі ту болып келе жатқаны да осыдан болса керек.   Қытай мәдениетінде астың алар орны ерекше. Батыс елдері торт үстіндегі балауызды үрлетіп жатса, қытайлар кеспе жегізеді. Ең маңыздысы – кеспені үзбей жеу керек, үзіп қалсаң – жаман ырым. Бұл дәстүрдің мәні – кеспе қаншалықты ұзын болса, туған иесі соншалықты ұзақ, баянды ғұмыр кешпек.  
