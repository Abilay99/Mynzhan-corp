 Жақында ғана әлемдік кинематографияда аты шулы шаралардың бірі – "Алтын глобус 2014" салтанатты рәсімі өтті. Бұл жолы атаққа ие жұлдызды арулар қызыл жолға қандай көйлектер киіп шығыпты? Биылғы "Алтын глобус" сәнге жақын адамдарды қуантты, жұлдызды арулар үйреншікті қара немесе бір түсті ашық көйлектерін қойып, сәнді тәжірибелерден қорықпады. Әрине олардың арасында сәтті де, сәтсіз де үлгілер бар. Эмма Уотсон Dior сән үйінің ерекше көйлегінде көрінді. Арты толықтай ашық қызыл көйлектің астына қара скинни шалбары киіледі екен. Мұндай алдынан қарапайым, артынан батыл көйлекті актриса күлгін түсті туфлимен киюді жөн көрді.   
