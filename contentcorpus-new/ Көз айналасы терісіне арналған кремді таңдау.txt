 Көз айналасындағы тері беттің ең нәзік бөлігі болып табылады. Сонымен қатар, көз айналасында май бездері жоқ десе де болады, сондықтан ол жылдам тозып, алғашқы әжімдер сол жерге шығады. Әжім қатты көбейіп кетпес үшін косметологтар көз айналасына ерекше күтім жасап, крем жағуды ұмытпауды ұсынады. Көз айналасы терісін ылғалдандыратын сапалы кремді қалай таңдау керек?  Көз айналасы терісіне арналған кремді сатып аларда оның құрамына мән беріңіз. Кремде парабен, хош иістендіргіштер, SLES, SLS болмауы керек. Бұл ингредиенттер мәселені ұлғайтып, тері сезімталдығын жоғарылатады.  Иә, кремде бұл заттардың болуы бет терісіне жақсы әсер береді, бірақ көз айналасы терісіне емес. С дәрумені мен ретинол өте агрессиялық заттар, сондықтан оны көз айналасының нәзік терісіне қолданбаған жөн.  Егер жасыңыз 25-те болса, жасы ұлғайғандарға арналған крем таңдаудың қажеті жоқ. Жас теріге косметологтар ылғалдандыратын, қоректендіретін және энергия беретін жеңіл сергіткіш гель таңдауды ұсынады. Жасы 40-тан асқандарға гиалурон қышқылы, пептид және мырышы бар көз айналасы терісіне арналған крем таңдау керек.  Егер көз астының қараюы секілді мәселе мазаласа, құрамында К дәрумені және пептиді бар крем таңдаңыз. 
