Көз астының ісуі әдемі келбетіңізді бұзып тұрады. Әрі мұндай жағдайда сіз сырт көзге шаршап, қамығып тұрғандай болып көрінесіз. Сондықтан мұнымен міндетті түрде күресу қажет! № 1 кеңес.  Кептірілген түймедақтың гүлдері, жөке, қайың жапырақтары және шай жапырақтарынан жасалған компресс көмектеседі. № 2 кеңес.  Бір ас қасық желкөк пен екі ас қасық кілегейді араластырып, оны 10-15 минут көзіңізге басасыз. Үстіне жылы дәке қойыңыз. № 3 кеңес.  2 үлкен қасық үккіштен өткізілген шикі картоп та жақсы көмектеседі. Бұл масканы дәкеге салып, көзіңізге 10-15 минут бойы басыңыз. Масканы алғаннан кейін қабаққа арналған жақпа майды жағасыз. Және де көз астының ісуі пайда болмас үшін жеңіл жаттығуларды жасауға болады: 1) Көзіңізді қатты жұмып, барынша үлкейтіп ашыңыз. Мұны әр 20 секунд сайын 5-6 реттен қайталайды. 2) Көзіңізді ақырын жұмып, 5 секундтан кейін үлкейтіп ашып жоғары қарап, көз бұлшық етіңізді демалтыныңыз. 3) Басыңызды түзу ұстап тұрып, жылдам оңға-солға 5 секунд қарап, содан кейін тура алдыңызға қараңыз. Мұны 3-4 рет қайталағаннан кейін көзіңізді демалтыңыз.  
