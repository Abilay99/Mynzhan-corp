Қазақстандық ауыр атлет Альберт Линдер Түрікменстан елінің астанасы Ашхабадта өтіп жатқан Азия чемпионатында жеңімпаз атанды. 69 келіге дейінгі салмақта бақ сынайтын отандасымыз қос жаттығу нәтижесі бойынша 335 келі (148+187) көтерді. Екінші орынды КХДР спортшысы (331 келі) иеленсе, үшінші орын қытайлық ауыр атлетке (325 келі) бұйырды. 21 жастағы Альберт Линдер Талдықорған қаласының тумасы. 2013 жылы жасөспірімдер арасындағы әлем чемпионатында жеңімпаз атанған. Араға бір жыл сала ересектер арасындағы әлем чемпионатына қатысып, 10-орын алған болатын. Ашхабадтағы Азия чемпионатын «KazSport» арнасы тікелей эфирде көрсетуде. Жарыс кестесі 26.04.2017 17:55 Әйелдер - 69 келі: Файзуллаева Майра  20:55 Ерлер - 77 келі: Казов Айдар   27.04.2017 20:55 Ерлер - 85 келі: Линдер Семен   29.04.2017 13:25 Ерлер - 105 келі: Берсанов Ибрагим  16:25 Әйелдер +90келі: Аборнева Александра   30.04.2017 13:30 Ерлер +105 келі 
