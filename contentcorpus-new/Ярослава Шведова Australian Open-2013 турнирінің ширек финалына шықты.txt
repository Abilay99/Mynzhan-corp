Қазақстандық теннисші Ярослава Шведова Мельбурн қаласында өтіп жатқан Аустралия ашық біріншілігінің ширек финалына жолдама алды, деп хабарлайды Vesti.kz тілшісі.  Жарыстың екінші айналымында ол өзбекстандық Денис Истоминмен жұп құрап, қытай-мексикандық дуэт Ян Цзы - Сантьяго Гонсалесті 6:2, 6:1 есебімен тізе бүктірді.  Шведова мен Истоминнің келесі қарсыласы испандық жұп Нурия Льягостера Вивес - Давид Марреро және Лизел Хубер (АҚШ) - Макс Мирный (Беларусь) арасындағы матч қорытындысы бойынша белгілі болады.  Естеріңізге сала кетейік, Шведова Australian Open-2013 жарысында Қазақстан атынан жарысты жалғастырып жатқан жалғыз теннисші.    Дайындаған: Болат Қосмағамбет  
