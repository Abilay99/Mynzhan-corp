Орта салмақта WBA (Super), IBO, WBC және IBF тұжырымдары бойынша әлем чемпионы атағына ие отандасымыз Геннадий Головкин ағасы Максиммен бірге Алматыға ат басын бұрды. Олар Алатау бауырындағы "Шымбұлақ" тау-шаңғы курортына барып, естелік суретке түсті.  Айта кетейік, Геннадий Головкин 7 маусым күні Майқұдықта өз атындағы спорт кешенінің ашылу салтанатына қатысқан болатын. Одан Астанада басталған EXPO-2017 көрмесінің құрметті қонағы болатыны хабарланған. GGG 16 қыркүйек күні мексикалық боксшы Сауль "Канело" Альвареспен кездеседі. "Big Bear" (АҚШ, Калифорния штаты) лагеріндегі жаттығуын осы айдың орта тұсына қарай бастайды. 
