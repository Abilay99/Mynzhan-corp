 Біріккен Араб Әмірлігінің астанасы Әбу-Дабиде өтетін дзюдодан әлемдік Grand Slam кезеңінде бақ сынайтын Қазақстан құрамасы анықталды. Қазір таңда ұлттық құрама спортшылары Алматы облысында орналасқан AIBA спорт базасында байрақты бәсекеге дайындығын пысықтап жатыр. 24-26 қазан күндері өтетін байрақты бәсекеге Қазақстан сапынан 16 дзюдошымыз қатысады. Ерлер 12, қыздар 4 салмақта жүлдеге таласып көреді. Ел намысын Елдос Сметов бастаған құраманың бірінші нөмірлі дзюдошылары қорғайды. - Әлем чемпионатынан кейін командада айтарлықтай өзгеріс жоқ. Бәрі де бабында, бәрінің де көңіл-күйлері тамаша. Осакада өтетін Grand Slam турниріне рейтингтегі ұпайы аздау спортшыларды апарамыз. Желтоқсан айында жылдың қорытынды жарысы – үздік 16 спортшы қатысатын Masters додасы бар. Ал 2020 жыл, Олимпиада жылы Израильдегі турнирмен басталады. Рейтингтегі ұпайымыз жаман емес, команданың басым бөлігі жолдама алады деген сенім бар, - дейді ұлттық құраманың бас бапкері Айдын Смағұлов ҚДФ баспасөз қызметіне. Grand Slam кезеңіне қатысатын Қазақстан құрамасы:  Ерлер: 1.Елдос Сметов 2.Ғұсман Қырғызбаев 3.Елдос Жұмақанов 4.Ерлан Серікжанов 5.Жансай Смағұлов 6.Дидар Хамза 7.Руслан Мусаев 8.Ислам Бозбаев 9.Арман Қалиев 10.Айбек Серікбаев 11.Ғалымжан Қырықбай 12.Ерасыл Қажыбаев Әйелдер: 1.Анна Казюлина 2.Севара Нишанбаева (57 кг) 3.Иоланта Бердібекова (63 кг) 4.Зере Бектасқызы (70 кг) 
