Ертеден белгілі жай: бұлшық еттерді жаттықтыру – жасару мен денсаулықтың қайнар көзі. Оларға қалыпты және тұрақты күш түсіріп тұру, әрбір бұлшық ет жасушаларын нәрлендіретін қылтамырларды тазалау да қажет. Сондай-ақ бұлшық еттерге артық күш түсіру де зиян. Тұрақты қимыл-қозғалыс бұлшық еттердің жұмысын жақсартып, ағзаға күш-қуат береді, жалпы адамның жұмыс қабілетін күшейтіп, денсаулығын жақсартып, ұзақ өмір сүруге жағдай жасайды. Сол үшін үлкеніміз бар, кішіміз бар, жүйелі қозғалыста болуды, бұлшық еттерге «тыныштық бермеуге» мән беруіміз керек. Біле жүріңіз, Белфаст корольдік университетінің ғалымдары әуеннің балалар мен жасөспірімдердің күйзелісті жеңуі үшін жақсы ықпал ететінін анықтады. Сондай-ақ музыкалық терапия көңіл күйі және тәртібі нашар балаларға оң ықпал етіп, олардың өз-өздеріне сенімін күшейтіп, жақсы дағдыларын дамытады екен. Музыкалық терапияның тиімділігі алғаш рет клиникалық түрде дәлелденген. www.zhasorken.kz 
