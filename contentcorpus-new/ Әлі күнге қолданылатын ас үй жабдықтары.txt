 Ас үй ханшайымдарына қажетті ас үй жабдықтары компьютерлер мен басқа да инновациялық технологиялардың дамуымен ғана келген жоқ. Біздің әжелеріміз бен аналарымызда да пайдалы ас үй жабдықтары көп болды. Солардың кей түрлері әлі күнге дейін қолданыста бар.   Шойыннан жасалған көлемді вафель қалыбына ең дәмді вафли пісіруге болады.    Мұндай сарымсақ сыққышты барлығыңыз көрген боларсыздар және әлі күнге дейін қолданып жүргендер де бар. Оның жұмыс істеу принципі қарапайым: сыққыштың сабын біріктіру арқылы сарымсақ салынған жерде орнатылған тақтайшаға қысым түсіп, шырынымен бірге сарымсақ сығылып шығады.   Қарапайым әйнек құтыға бұралатын механикалық миксер. Миксерді қосып, қолмен бұлғап көмектесу арқылы ыдыстағы кремді араластыруға болады.    "Урал" еттартқышы 13 құрауыштан тұрды: корпус, бұрама, қыспа сақина, тұтқа, тор, пышақ, қысқыш винт, тұтқа бекітетін винт, қысқыш тығырық, бұрама тығырығы, бұрама шетмойыны, ағаш тұтқа және түйреуіш.   Бұл құралдың көмегімен тұшпара дайындауға кететін уақытты қысқартуға болады.   Мұндай ұстағышы бар формаларды сұйық қамырға салып алып, одан соң оны қызып тұрған майға салады. Нәтижесінде дәмді әрі қытырлақ печеньелер алуға болады.    Арасына қойытылған сүт салынатын, жаңғақ түрінде пісірілетін печенье дайындауға арналған алюмин форма.    Мұндай құралдың көмегімен қызанақты және басқа да жұмсақ көкөністерді жылдам әрі ұқыпты кесуге болады.    Мұндай ашық түсті ыдыстарға қант, тұз, шай және басқа да тағамдарды сақтауға болады. Бұл ыдыстар да әлі күнге қолданыста бар.   Жемісті шырын сыққыштың торлы ыдысына салып, қолмен сығылады. Нәтижесінде жемістің шырыны тордан шығып, сыртқы ыдысқа жиналады.   Оның көмегімен құтылардың қақпағын ашу жеңілге түседі.  Сіздің ас үйіңізде осы құралдардың қайсысы бар? 
