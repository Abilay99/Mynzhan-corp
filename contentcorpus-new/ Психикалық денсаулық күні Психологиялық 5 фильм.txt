 Бүкіл әлем 10 қазанда психикалық денсаулық күнін атап өтеді. Бұл сіз ойлағандай түрлі костюм киіп баратын сауық-кештері емес. БҰҰ Бүкіләлемдік психикалық денсаулық күнін адамдардың психикалық денсаулық мәселелері туралы хабардар болуын арттыру мақсатында белгіледі. Кей психикалық ауруларды сырттан бақылауға кинолар көмектеседі. Психиканың бұзылуы жайлы 5 фильмді ұсынамыз. Бұл комикс тарихындағы ең атақты және харизмалы жауыздың қалыптасуы  туралы фильм. Фильм сюжеті көрермендерді 1980-жылдарға апарады. Артур Флек Готэмде тұрады және клоун болып жұмыс істейді. Бірақ бір күні оның барлық үміті үзіліп, жұбанышты басқа нәрселерден іздей бастайды.  Брэдли Купердің рөлді керемет ойнауы алғашқы минуттардан бастап-ақ қызықтырып әкетеді. Пэт Солитано – 8 ай бойы психиатриялық ауруханада жатып шыққан бұрынғы мұғалім. Пэт барынша өз өмірін және әйелімен қарым-қатынасын ретке келтіруге тырысып жүр. Бірақ ол бір күні терең депрессияда жүрген қызды кездестіреді. Ол Пэттің өміріне түбегейлі өзгерістер әкеледі. Фильм комедиялық драма жанрында түсірілген.  Фильмдегі басты кейіпкер – Кевин есімді жігіт. Ол бір күні үш қызды ұрлап кетеді. Бұл қыздар Кевиннің біртүрлі қылықтарын байқап, жұмбақты шешуге тырысады. Бұл жігіттің ішінде 23 түрлі адам өмір сүреді. Олардың дауыстары өміріңді басқара бастаса не болады?  Бұл фильм көпшіліктің көңілінен шықты. Егер триллер жанрын ұнатсаңыз, міндетті түрде бұл фильмді көруге кеңес береміз. Ник пен Эми Данн үйленген күндерін атап өтеді. Содан соң Эми кенеттен жоғалып кетеді. Айналадағы адамдардың бәрі оның күйеуін кінәлайды. Бірақ ол оған қатысы жоқтығын айтып шаршайды. Сонымен, Никтің әйелін кім ұрлады?  Шизофренияға шалдыққан жігіт туралы фильм. Фильм сюжеті бойынша Эдвард Дэниелс пен Чак Оул Эшклифф емханасына келеді. Олар есі ауысқан Рэйчел Соландоны қайда жоғалғанын табу керек. Рэйчел – өз балаларын өлтірген әйел, яғни, оның еркіндікке шығуы адамдарға қауіп төндіреді. Екі серіктес көптеген сұрақтардың жауабын іздей бастайды. Эдвард Дэниелс көптеген мәселелерді түсіне алмайды. Әлде мұның барлығы ойдан шығарылған нәрсе ме? 
