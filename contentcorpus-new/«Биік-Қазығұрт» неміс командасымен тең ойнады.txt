Футболдан әйелдер арасындағы ел чемпионы шымкенттік «Биік-Қазығұрт» командасы Чемпиондар лигасының 1/16 финалында немістің «Франкфурт» командасымен тең ойнады. Шымкентте өткен кездесудің бірінші таймында есеп ашылмады. 56 минутта Гульнара Габелия жерлестерімізді алға шығарған. Бірақ, араға көп уақыт салмай қонақтар таразы басын теңестіріп кетті. Дженифер Марошан болса есепте «Франкфуртты» алға шығара да білді. Соңғы минуттарда бар күшін сала шабуылдаған жерлестеріміз тең нәтижеге қол жеткізе алды. Қос команда арасындағы қарымта кездесу 16 қазан күні Германияда өтетін болады. Әйелдер арасындағы Чемпиондар лигасы 2014/2015 1/16 финал. Бірінші кездесу. «Биік-Қазығұрт» — «Франкфурт» 2:2 (0:0) Голдар: Габелия 50, Николич 90+1 — Вероника Бокете 66, Марожан 85.  Дайындаған: Өмірбек Сансызбай  
