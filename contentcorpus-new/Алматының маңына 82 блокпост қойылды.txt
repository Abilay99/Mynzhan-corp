Алматы облысының әкімі Амандық Батталов пен Алматы қаласы әкімі Бақытжан Сағынтаев мегаполис маңындағы блокпостының жағдайы жайында жиналыс өткізді. Әкімдердің айтуынша, қаладағы карантин толық бақылауға алынды.  - Кеше біз қала маңындағы блокпосттарға барып, жағдаймен танысып қайттық. Барлығы керек-жарақпен қамтылған. Облыс территориясынан 5 шақырым жерге дейін бақылау орнатып, республикалық маңызы бар тас жолдардың барлығына қосымша 82 блокпост қойдық. Полиция қызметкерлері қоғамдық тәртіпті қамтамасыз етіп, түсіндіру жұмыстарын жасауда, - дейді Амандық Батталов. Ал тұрғындар болса, төтенше жағдайға түсіністік танытып, бәрі ауруды таратпаудың амалы екенін ұғынып отыр. 
