 Футболдан Чемпиондар лигасының жартылай финалындағы бірінші ойында "Аякс" "Тоттенхэмді" ұтты. Лондонда өткен кездесуде амстердамдық команда 1:0 есебімен жеңіске жетті. "Аяксқа" жеңіс сыйлаған голды 15 минутта Дони ван де Бек соқты. Қақпашы Уго Льориспен бетпе-бет шыққан бойда, допты қақпаға тура бағыттап үлгерді. Екі команда арасындағы қарымта ойын 8 мамырдан 9 мамырға қараған түні өтеді. Бүгін түнде екінші жартылай финалдағы "Барселона" мен "Ливерпуль" командалары арасындағы бірінші ойын өтеді. Ойын Нұр-Сұлтан уақытымен түнгі сағат 01:00-де басталады. Айта кетейік, 2019 жылғы Чемпиондар лигасының финалы Мадридтегі "Метрополитано" стадионында өтеді. 
