 Құрметті оқырман, бүгін біз баланың әр жастағы ата-анасы жайлы ойының қандай болатындығы жайлы сөз қозғамақпыз. Арасында күлетін де, жылағың келетін де, ойланатын да жерлері бар. Бастысы – шындықтың нақ өзі.   Сәби кезде Анасы туралы: Дәмді тағам, сүттің иісі шығады, ұйықтар кезде ән айтады; Әкесі туралы: Кешке келіп сүйеді, бетіндегі тікені ұнамайды; 1-3 жаста Анасы туралы: Ұйықтайтын кезде ән айтады, ең әдемі, ең мейірімді; Әкесі туралы: Төбеге лақтырып жүрегімді алады, ән айта алмайды; 3-6 жаста Анасы туралы: Балабақшаға апарады, балабақшадан әкеледі, маған ұнамайтын сорпаны ішкізеді, ойыншық әпермейді, жыласам көп ойыншық әпереді; Әкесі туралы: Балабақшадан алуды ұмытып кетеді, әткеншекке апарады, мейірімді, мейірімділігі соншалық, қолымды жумай балмұздақ жей беруіме рұқсат береді; 7-12 жаста Анасы туралы: Үй жұмысын жасауымды талап етеді, телефонымды бір қарап шығады, компьютердің құпиясөзін өзгертіп тастайды, баяғы сорпасын тауысып ішуімді талап етеді; Әкесі туралы: Менің планшетімді алып қоя береді, күлдіргі әңгіме айтады, кешкі тамақ дайын болмаса ашуланады, бес алсам тиын беріп тұрады; 14-17 жаста Анасы туралы: Ол мені мүлде түсінбейді, мен бала емеспін ғой; Әкесі туралы: Ол мені мүлде түсінбейді, мен бала емеспін ғой; 18-25 жаста Анасы туралы: Ақшаны көбірек салып жіберсе болар еді ғой, сағат сайын телефон шала береді, баяғы сорпаны әлі ішкізеді; Әкесі туралы: Көлік әперсе болар еді ғой, ақшасы жоқ емес қой, әзілдері дым күлкілі емес; 25-35 жас Анасы туралы: Мен үшін қам жейді, неге әйелім анам сияқты сорпа жасай алмайды, айлығым түскенше пайдалана тұру керек еді; Әкесі туралы: Айлығым түскенше пайдалана тұру керек еді, менің бастығымды жек көреді; 35-40 жаста Анасы туралы: Қанша ауырса да білдірмейді, балаларды демалыста апарып тастау керек, баяғы маған айтатын әнімен немерелерін ұйықтатады; Әкесі туралы: Немерелерінің планшетін алып қояды, бізді күлдіреді, немерелерін құшақтап сүйе береді; 40 жаста Анасы туралы: Ұзақ өмір сүрсе екен! Әкесі туралы: Ұзақ өмір сүрсе екен! 
