Кейде мультфильм кейіпкерлеріне ұқсас адамдар өмірде де кездесіп жатады. Алайда бұған таңқалудың еш реті жоқ. Себебі, мультфильм кейіпкерлері де өмірден алынады. Мәселен, көпшіліктің сүйікті кейіпкері - Шректің бейнесі америкалық кәсіпқой боксшы Морис Тийенің келбетіне қарап жасалған екен. Бұндай мысалдар төңірегінде біраз әңгіме айтуға болады. Бір қызығы, мультфильм кейіпкерлеріне ұқсайтын адамдар саны тек біреу ғана емес. Ондай адамдарды әлемнің әр түкпірінен жолықтыруға болады. Бәлкім, кездейсоқтықтың нақты үлгісі - осы шығар. Назарларыңызға мультфильм кейіпкерлері мен шынайы өмірде кездесетін ұқсас адамдардың суреттерін ұсынамыз.               
