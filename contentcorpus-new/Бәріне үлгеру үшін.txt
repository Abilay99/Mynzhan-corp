Нақтылықтың болмауы өмірде кедергі жасайды. Ол көп істің уақытында жасалмауына әкеліп, соның салдарынан жұмыста немесе сабақта бітпеген жұмыс көбейе береді. Ал ол уайымға және күйзеліске әкеледі. Сондықтан уақытында бәріне үлгерудің денсаулыққа да пайдасы бар.  Бәріне үлгеру үшін ми белсенді жұмыс істеуі керек.  Ересек адам қалыпты түрде тәулігіне 7-8 сағат ұйықтауы қажет.  Нақты тәртіп пен дұрыс тағам ағзаны қажетті ресурспен қамтамасыз етеді.  Күні бойына қуат сыйлайтын таңғы жаттығудан бастап, берік иммунитетті қамтамасыз ететін машықтандыруға дейін ағзаға пайдасы зор.   Өзіңізді болашаққа әрі жақын уақытқа жоспар құрып жүруге үйретіңіз. Күнде кешкілік ертеңгі күнді жоспарлауға арналған уақыт бөліңіз. Түрлі түсті қаламмен істің маңыздылығына қарай бөліп жазыңыз. Орындалған істерді тізімнен өшіріп жүріңіз.  Жұмысқа кірісер алдында барлық әлеуметтік желілерді жабыңыз. Егер маңызды қоңырау күтпесеңіз, ұялы телефоныңызды да сөндіріп тастаңыз. Өзіңізді ең жиі алаңдататын жағдайды анықтап, соны біртіндеп жоюға тырысыңыз.  Өзіңізге арналған тапсырма көлемінің мүмкін шегін анықтап алыңыз. Егер мүмкіншілігіңізді арттырғыңыз келсе, жұмыс көлемін біртіндеп ұлғайтыңыз. Мүмкіндігіңізді дұрыс бағаламасаңыз, ол күйзеліске және өзін-өзі бағалауыңыздың төмендеуіне әкеледі. Тапсырманың санына емес, сапасына жұмыс істеуге тырысыңыз.  Әр элемент өз орнында тұрсын. Ол сізге қажет затты жылдам табуға көмектеседі. Сонымен қатар, артық заттар сізді алаңдатпайды. Жалпы үстелдегі тәртіп жұмыс атмосферасын сыйлайды.  Мысалы, тұрмыстық деңгейде блендер, ет турағыш секілді басқа да ас үй техникалары тамақ дайындау уақытын екі есе азайтады.  Марапаттау жүйесін ойластырыңыз. Мысалы, нақты деңгейге өссеңіз, өзіңізге керек қымбат дүние сатып алыңыз. Мінсіз адам болмайды. Оған жетемін деп кеткен күш пен уақыт білінбей қалады да, бәрібір жұмысқа үлгермей жүресіз.  Жиналған жұмыстарды қалай да жасау керек болады, алайда оны біртіндеп орындаған жеңілге түседі. Орындалмаған жұмыстар жүгі сізді алаңдатып, қыспаққа алады.  Егер бір нәрсеге үлгермей жатсаңыз, ұялатын ештеңесі жоқ. Мұндай жағдайда жақыныңыздан немесе әріптесіңізден (группаласыңыздан) көмек сұрай білу керек.   Қалай ұйқыдан тұруыңыз өте маңызды. Ұйқыдан ақырындап тұрудан және оятқыштың көп санынан бас тартыңыз. Төсектен бірінші дыбыстан бірден тұруды үйреніңіз. Тұрған бойда бірден терезені ашып, жаттығу жасауға кірісіп кетіңіз.  Алайда ол уақыт та ақылмен толтырылған болуы керек. Үзілісті әлеуметтік желіде отырумен өткізуге болмайды. Мысалы, әр сағаттың соңғы 5-10 минутында далада жүріп келіңіз немесе көзіңізді жұмып, ештеңе ойламай демалыңыз. Сол кезде мидың және ағзаның төзімділігі артқанын байқайсыз.  Егер айналысатын ісіңізді қатты ұнатсаңыз, оған өзіңізді толықтай арнағандықтан, қиындықтар аз болады. Егер күнде сізге негатив әкелетін іспен айналыссаңыз, өзіңізді күйзеліске ұшыратасыз. 
