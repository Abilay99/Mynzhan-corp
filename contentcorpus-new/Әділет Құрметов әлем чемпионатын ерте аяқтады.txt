Бокстан Германияның Гамбург қаласында өтіп жатқан әлем чемпионатында 60 келіге дейінгі салмақта аттанған отандасымыз Әділет Құрметов жарысты ерте аяқтады. Отандасымыз бірінші кездесуінде грузин боксшысы Отар Еронасяннан жеңілді. Жекпе-жекте төрешілер 5:0 есебімен грузин боксшысын жеңімпаз ретінде таныды. Ал Әділет өзі қатысқан алғашқы әлем чемпионатының бірінші кездесуінде-ақ жеңіліп отыр. Айта кетейік, кеше Жомарт Ержан (49 келі), Қайрат Ералиев (56 келі), Әбілхан Аманқұл (75 келі) және Бекдәулет Ибрагимов (64 келі) бірінші жекпе-жектерінде жеңіске жеткен еді. 
