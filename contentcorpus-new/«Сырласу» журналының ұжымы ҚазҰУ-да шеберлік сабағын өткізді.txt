Бүгінгі қазақ аруларының сыралғы құрбысы «Сырласу» журналының ұжымы әл-Фараби атындағы Қазақ Ұлттық Университеті журналистика факультетінің студенттеріне шеберлік сабағын өткізді, – деп жазады Massaget.kz сайтының тілшісі. Қарашаңырақ Ұлттық Университеттің қабырғасында өткен шеберлік сағатына «Сырласу» журналының бас редакторы Кәмшат Әкімқожақызы, арт-директоры Ирина Соколова, бас редакторының орынбасары Айнұр Төлеу және фоторедакторы Татьяна Бегайкина қатысты. Шеберлік сабағының ұйымдастырылуына журналистика факультетінің ұстазы Әйгерім Әлімжанова ұйтқы болды. Кездесуде қазіргі журналистиканың әртүрлі салаларына тоқталып өтілді. Атап айтқанда газет тілі мен журнал баспасы айырмашылықтары және олардың интернет-журналистикасынан бөліп-жарып қарау мәселелері қаралды.  Сөз барысында ең бастысы адам назарын бірден өзіне аудара алатын журналдың дизайны сапалы болуы керек екендігі айтылды.  Негізгі қаралған мәселелері: , - дейді журналдың бас редакторы Кәмшат Әкімқожақызы.  Сонымен қатар, кез келген журналдың қазіргі заман талабымен үндескен сапалы әрі әрлеу ісі Еуропа стандартына сай болуы қажет екендігі нақтыланды. Кездесу барысында «Сырласу» журналының негізгі айдарларының қалай және неліктен таңдап алынғаны жөнінде де пікірлер айтылды. Мысалы, «Хабардар болыңыз», «Бәрінен де сен сұлу», «Талғам талабы», «Жан әлемі», «Бала тәрбиесі», «Денсаулық», «Ас мәзірі», «Қолөнер» (HandMade) т.с.с.  «Сырласу» журналы бас редакторының орынбасары Айнұр Төлеу, - дейді.  Шеберлік сабағынан журналистика факультетінің студенттері журналдың қандай стандарттарға сай болуы керек екендігін тани білді. Ендеше журнал концептіне қарай дәстүрмен үндесуі, заманмен үйлесе отырып, адам өмірін бақытты етуге арналған әдістеме болуы тиіс. Сондай-ақ, шығыс менталитетімен өмір сүретін әйелдер мен бүгінгі қазақ аруларының ортақ энциклопедиясына айнала білуі керек.  Арнайы таратылған журналдарға қызыға қараушы болашақ мамандар түрлі сұрақтар қойып, көкейіндегі ойын бөлісті. Журнал тіліндегі ерекшеліктер мен суреттердің сапасына көп мән берілуі тиіс екендігі басты назарда болды. Осы орайда, «Сырласу» журналының арт-директоры Ирина Соколова журнал фоторедакторы мен дизайнерлерінің түстерді таңдауға талғамы болуы маңызды рөл атқаратын атап өтті.  Бір сағатқа жоспарланған шеберлік сабағынан студенттердің ұғынары көп. Ұлттық Университеттің ұстаздары алдағы уақытта журнал ұжымымен ортақ келісімге келіп, осы тектес оқыту дәрістерін өткізіп тұруды мақсат етті.  Оқи отырыңыз: Сексен сұлуды суретке тартқан студент Бақытты отбасының құпиясы Таңдау жасау кезінде қателеспеу үшін... ҚазҰУ-дың "Сұңқар" студенттер кәсіподағына 15 жыл толды АҚШ-та оқуды жоспарлап жүрген студенттерге 15 кеңес 
