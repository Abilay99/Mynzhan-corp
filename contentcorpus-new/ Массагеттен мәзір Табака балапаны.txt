  – Грузия асханасының тағамы, грузин тілінде «цицила тапака» деп атайды, «тапака» немесе «тапа» – балапан етін пісіретін ыдыс. Қысқасы, өзіміздің таба десе де болады. Сондықтан бізге оны қазақшалап «таба балапан» дей беруге болады деп ойлаймыз. Табака балапаны тағамының құрамы қарапайым, бірақ дайындалу жолы және дастарханға ұсынылу үлгісі мүлдем ерекше. Ол үшін қосымша тұздық дайындаймыз. Қазір дүкендерде жалпақтап қатырылған дайын балапанның тұтас еттері сатылады (сыртында «Цыпленок табака» деп жазылып тұрады). Салмағы да кішірек (600-800 грамдай), табаға бірден салып пісіргенге ыңғайлы. Дәл соны тапсаңыз, тіпті оңай болмақ. Ал таппасаңыз, балапаныңызды біраз дайындап алу керек. Төсінің бойымен тура кесіп, кітап сияқты ашып алу керек. Етті ас пленкасына салып, ас үйге арналған арнайы балғамен жалпақтау болғанша ұрғылап аламыз. Балапаныңыз дайын болса, бастай берейік. Қалған ингредиенттер өз үйіңізден табылады деп ойлаймыз.   Балапанның етін жақсылап жуып, сүртіп құрғатамыз. Сары майдың тортасын айырамыз, ол үшін сары майды отқа қыздырып, 5-10 минуттай қайнатамыз. Біраз суығаннан кейін (бірақ қатып қалмау керек) сүзіп аламыз. Грузия елінің көп тамағы дәл осы тортасы айырылған сары майға пісіріледі.         Табака балапаны дайын! Астарыңыз дәмді болсын!    Дайындаған: Айгерім Сматуллаева 
