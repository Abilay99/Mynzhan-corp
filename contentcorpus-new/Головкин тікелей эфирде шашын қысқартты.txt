Қазақстандық кәсіпқой боксшы, орта салмақта WBA (Super), IBO, WBC және IBF чемпиондық атағына ие отандасымыз Геннадий Головкин әлеуметтік желідегі тікелей эфирде шашын қысқартып, оқырмандарының сұрақтарына жауап берді, - деп жазады Vesti.kz. Генаның шашын қысқартатын шаштараз "Big Bear" лагеріне арнайы келген. Ал боксшының өзі көтеріңкі көңіл-күйде болып, оқырмандарымен тілдесті.  Айта кетейік, бүгінде GGG Сауль Альварспен өткізетін жекпе-жекке дайындығын шыңдауда. Бокс кеші 16 қыркүйек күні Лас-Вегастағы (АҚШ, Невада) T-Mobile Arena кешенінде өтеді.  
