 Көшеде қол ұстасқан екі жасты көргенде кейде бір-біріне сай еместей көрінеді. Бейтаныс жанды сырт келбетіне ғана қарап бағаланатынындай, "жігіті келбетті де, қызының түрі біртүрлі екен" деген секілді пікірлерді кездестіреміз. Қазіргі қыздардың арманына айналған қымбат көлігі мен стильді киімі бар жігіттердің де таңдауы өзге арулардардың көзіндегі "онша емес" қыздарға түсіп жатады. Мұның себебін психологтар былай түсіндіреді. Жігіттер сұлулықты басқаша қабылдайды. Ертедегі аңызда атақты шайыр:   деп жырлағанда, ел басшысы "менің қалаларымды қызға беретіндей ол кім?" деп ақын мен қызды да сарайға алдырыпты. Сөйтсе, қара торы келген, қарапайым қыз екен, мұның қай жеріне қызыққан дегенде, ақын «Оған менің көзіммен қарау керек» деп жауап береді. Талғамға талас жоқ деген. Өзіне бәсекелес болғанын қаламайды. Мұндай да жігіттер бар екен. Олар өз жары ақылы жағынан да, ақша табуы да, тіпті сыртқы сұлулығы тұрғысынан да өзін одан жоғары болуын қалайтын көрінеді. Табиғи сұлулықты бағалайды. Бетіне әдемі арудың суретін салып алған қыздың табиғи түрін қашан көріп шошыр екенмін деген қорқынышпен өмір сүргенше, бояумен аса «жақын дос емес» қыздың өзіне тән сүйкімділігін жоғары бағалайды. Жан сұлулығына мән береді. Жігіттер сыртқы келбетінің тартымдылығына ғана көп мән беретін қыздардың бойынан болашақ анаға тән қасиеттерді көре алмайды. Жары ретінде елестете алмағандықтан мұндай қыздар жай ғана бірге уақыт өткізіп, уақытша көңіл көтеру үшін қажет деп есептейді. Ал үйленер кезде сұлулықты екінші орынға қойып, жүрегіне ғашық болады. Қызғану әсері. Алған жарын шектен тыс қызғанатын жігіттер іштей өзіне сенімсіз болады. Әрдайым біреу менен тартып алмас па екен деген күдікпен жүреді. Осы қорқынышты жеңілдету себебімен де өзгелердің көп көзі түспейтін, «түрі біртүрлі» қызды таңдауы ғажап емес. 
