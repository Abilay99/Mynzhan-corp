Жаз мезгілінде шыбын-шіркей мен жәндіктер ерекше белсенді болып келеді. Тіпті, масаның өзі адам өміріне қауіп төндіреді.  Адамды ара шағып алса, әдетте, адам ағзасы бірден сыр бере бастайды. Аяқ-қол сыздап, дене қызады. Адамның бет-жүзі ісе бастайды.  Араның шаққанда психологиялық және аллергиялық реакция пайда болады. Психологиялық реакцияда адам жәндіктің шаққанына шыдамсыздық танытып, мазасызданады. Екінші мәрте шағып кетеді деген күдікті әрі қорқынышты сезім пайда болады. Ал аллергиялық реакцияда адамның дене қызуы көтеріліп, басы айналып, жүрегі айниды. Қатты құсып, тәбеті жоғалып, тіпті, талып қалуы мүмкін. Абырой болғанда адамдардың 2-3%-ы ғана аллергия реакция ұшырайды. Оның да әр түрлі дәрежесі бар.     Дайындаған: Ғазиза Ұзақ  
