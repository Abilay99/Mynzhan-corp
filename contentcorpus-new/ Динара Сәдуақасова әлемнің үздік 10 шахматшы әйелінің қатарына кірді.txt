 Динара Сәдуақасова әлемнің үздік 10 шахматшы әйелінің қатарына кірді, деп хабарлайды Қазақстанның шахмат федерациясы. 23 жастағы Сәдуақасова 2700chess.com онлайн рейтингі бойынша 9-орынға көтерілген. Ол ресейлік гроссмейстер Александра Костенюк пен Блицтен әлем чемпионы, грузиялық гроссмейстер Нана Дзагнидзені артқа қалдырып отыр.  Динара Сәдуақасова бұған дейін Grand Swiss турнирін сәтті аяқтап, рейтингтегі ұпайы 2505-ке (11-орын) жеткен еді. Сондай-ақ, Қытайда өткен Азия чемпионатында топ жарып, құрлықтың үздік шахматшысы атанған болатын.  
