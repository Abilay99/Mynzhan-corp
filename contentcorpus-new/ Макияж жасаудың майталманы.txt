  Талантты визажист Вадим Андреев Санкт-Петербургте тұрады. Визаж өнерін 16 жасында меңгере бастаған. Жас өрім жігіттің бұл ермегі көпшілікке түрпідей әсер қалдырған. Соған қарамастан, Вадим стилист-визажист атанып, көп күттірмей керемет дарындылығының арқасында танымал жанға айналған. Көптеген сериалдарда визаж жасаудағы шеберлігі хош көріліпті.  Вадим Андреевтің веб-сайтынан макияж алдындағы, макияждан кейінгі қыз-келіншектердің кескінін көруге болады. Вадимнің басты мақсаты – опа-далапты қалыңдатып жаға бермей, кез келген әйелдің шынайы бет-бейнесін сәл түзеу немесе алып тастау. Вадим әйел баласының жасырын жатқан сұлулығын аңғаруға келгенде бар күшін салады.         
