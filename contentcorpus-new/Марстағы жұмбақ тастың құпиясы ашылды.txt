Зерттеушілер Opportunity Марс кезбесінің жанынан табылған құпия тастың қалай, қайдан пайда болғанын анықтады, деп хабарлайды «РИА-Жаңалықтар» қызметі.   Қаңтар айының ортасына қарай Қызыл ғаламшардан түсірілген фотосуреттен марсоход жанынан жылтыраған тас табылған еді. Ол 3536-шы саналған солдан (Марстағы күндердің аталуы) көрінбесе де, 3537-ші солда айқын көзге көрінген болатын. Сол кезде әртүрлі БАҚ-та бұл жұмбақ тас әуесқой астрономдар арасында үлкен дау тудырғаны да белгілі. Ал ғалымдар бұл жұмбақтың екі себебін ұсынған болатын: біріншісі – марсоход дөңгелегі оны жерден шығарып тастаған, екіншісі – бұл тас құлаған метеориттің сынығы.    Кейін зерттеушілер тастың бөгдеғаламшарлықтардан қалған із деушілердің өкінішіне орай, бірінші гипотезаның дұрыс екендігіне көздерін жеткізген. Сент-Луистегі Вашингтон университетінің қызметкері Рэй Арвидсонның сөзінше, Opportunity түсірген бұрынғы суреттерде де тастың түпнұсқалық түрі көрсетілген. Ал одан соң марсоход оны басып өткеннен кейін, оның бір сынығы таспаға түсіп қалған екен.   Тас құрамында өте көп мөлшерде күкірт пен магний бар. Оған себеп тасқа судың тигізген әсері болуы әбден мүмкін. Арвидсонның сөзінше,  Енді жұмбақ тастың құпиясы ашылғаннан соң, марсоход жартасқа одан әрі қарай өрмелеп, топырақтарды зерттеу жұмысын жалғастыра бермек. ,-дейді Арвидсон. Дайындаған: Болат Қосмағамбет  
