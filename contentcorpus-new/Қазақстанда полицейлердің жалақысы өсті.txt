2013 жылдың 1 қаңтарынан бастап құқық қорғау органдары қызметкерлерінің жалақысы өсті. Бұл туралы еліміздің ІІМ баспасөз қызметі хабарлады. "2013-2015 жылдарға арналған республикалық бюджет бойынша еркін бюджеттік тапсырыс құрамына Ішкі істер министрлігі ІІО қызметкерлерінің арнайы шендері үшін төленетін үстемақы көлемін өсіру ұсынысын жасап, Республикалық бюджеттік комиссия бұл ұсынысты қолдады - 35 322,5 млн теңге", - делінген таратылған ақпаратта. 2013 жылдың 1 қаңтарынан бастап арнайы шендер үшін төленетін үстемақының өскен көлемі ескеріліп бекітілген қаржының орташа мөлшері келесідей: - аудандық ішкі істер басқармасының бастығы, 20 жыл қызмет атқарған полиция полковнигі - 226 405 теңге (қазіргісі 175 562 теңге); - учаскелік полиция инспекторы, 5-7 жыл қызмет атқарған полиция капитаны - 134 667 теңге (қазіргісі 100 618 теңге); - оперативтік уәкіл, аудандық деңгейдегі тергеуші, 5-7 жыл қызмет атқарған полиция майоры - 117 733 тенге (қазіргісі 72 535 теңге); - орталық аппарат оперативтік уәкілі, 5-7 жыл қызмет атқарған полиция майоры - 142 397 теңге (қазіргісі 97 199 теңге). Әлеуметтік-экономикалық жаңғырту - Қазақстан дамуының басты бағыты» атты Жолдауын түсіндіру бойынша ақпараттық-насихаттау тобы жұмыстарының екінші кезеңі аясында Алматы қаласына келген кезінде ҚР ІІМ Есірткі бизнесімен күрес комитетінің төрағасы – полиция майоры А. Выборов мәлім еткен болатын. Дайындаған: Еркебұлан Қайрахан  
