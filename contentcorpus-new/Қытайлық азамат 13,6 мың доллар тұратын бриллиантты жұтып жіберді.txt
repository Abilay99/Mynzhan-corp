 Оқиға зергерлік көрмеде орын алыпты. Полиция қызметкерінің сөзіне сенсек, алаяқ көрме алдына келіп бриллиантты ұстап көруді өтінген. Тасты қарап тұрған сыңай танытып, демде жұтып жіберіп, көрме иесіне жалған тасты ұстата салған. Өз кезегінде киоскінің иесі бағалы тастың орнына жалған тас берілгенін көріп, күзетшіге хабарлап үлгеріпті. Қытайлық азамат шығар ауызда күзетшіге ұсталып, ауруханалардың біріне жеткізілген. Дау-дамайды бірден түсінген дәрігерлер қытайлыққа іш жүргізетін дәрі берген.  Айта кетсек, 1991 жылдан бері жалғасын тауып келе жатқан зергерлік көрмеде бұрын-соңды мұндай алаяқтық орын алмаған екен.    
