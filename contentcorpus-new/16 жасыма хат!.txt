Егер де сіз өзіңіздің 16 жасыңызға хат жолдай алар болсаңыз, не деп жазар едіңіз? Осы сұрақ жақында өнер жұлдыздарына қойылып, толассыз жауаптар соңында дүниеге "Құрметті мен: Өзімнің он алты жасыма хат" (Dear Me: A Letter to My Sixteen-Year-Old Self) атты шағын хаттар жинағы келген...   Әлгі жинақта әйгілі өнер адамдары өздерін он алты жастағы қыз-жігіт ретінде, аңғал да саңғал, өздеріне сенімсіз жасөспірім ретінде сезінген. Ересек "мен" өзінің он алты жастағы "меніне" өмірде өзін қалай ұстау керектігі турасында, неден қашып, нені күту керектігін ақыл-кеңес түрінде жеткізуге тырысқан.  Бір қызығы, бұл идея бір аптаның ішінде бүкіл әлемге таралып кеткен көрінеді. Бүгінде әлемнің түкпір-түкпірінен адамдар өз-өздеріне хат жаза бастаған екен. Мүмкін, ол қатарда сіздің де өз он алты жасыңызға айтар бір ауыз сөзіңіз табылатын шығар...  Өнер жұлдыздарының хаттарынан кішігірім үзінділер келтіре кеткенді жөн көрдік. Әрине, бұл хаттардан олардың өмірі өзгеріп кетпейтіні анық, алайда, болашақ ұрпақтың (сіздің) өмірін өзгертуі әбден мүмкін.          "Қымбатты, Эм! Мен түсінем, сен жассың, ғашықсың және бірде-бір ересек адам дәлме-дәл бір нәрсені айта алмайды деп ойлайсың, бірақ, дегенмен сен - бұл мен, яғни біз, не десек те, маған құлақ түр.            
