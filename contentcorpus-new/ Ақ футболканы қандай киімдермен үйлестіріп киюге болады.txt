 Ақ футболка көп қыздың гардеробынан табылуы мүмкін. Ол кез келген образды толықтыра алады. Оның мойны дөңгелек, V тәрізді, слим-фит, оверсайз, етегі қысқа, классикалық ұзындықтағы сынды бірнеше түрі бар. Ал қай түрін таңдап киетініңіз өз еркіңізде. Назарларыңызға ақ футболканы түрлендіріп киюдің 7 нұсқасын ұсынамыз. Look 1   Жаз – нағыз фестивальдардың уақыты. Оpen-air кезінде киімнің ыңғайлылығы сұлулықтан да маңызды болуы тиіс. Күннен қорғайтын көзілдірік пен шляпа ыстық ауа райынан қорғаса, бәтеңке ұзақ жүруге мүмкіндік береді. Ал ақ футболка осы элементтерді бір образдың аясында жинақтауға көмектеседі. Look 2   Қалалық қыздар бойфренд джинс шалбарымен крассовканы киюді әлдеқайда сәнге айналдырған. Дұрыс таңдалған ақ футболка денеге қажет мөлшерде ауа өткізіп, ал иыққа киілетін жакет өз кезегінде кеңсе образын қалыптастыруға көмектеседі. Look 3   Арнайы жүргізген сауалнаманың нәтижесі бойынша, джинс камбенизондар жігіттердің қыздардың үстінен мүлдем көргісі келмейтін киім екені анықталды. Жігіттердің осы қарсылығына қарамастан, бірнеше маусым бойы сәнге айналуда. Олай болса, оны ақ футболкамен және аксессуарлармен үйлестіріп киіңіз. Look 4   Түрлі-түсті этникалық принті бар белдемшені ақ футболка мен нәзік әшекейлер және жәй табан аяқ киім толықтырады. Мұнымен қатар образды ашық түсті әйнегі бар көзілдірікпен толықтыруға болады. Образдың детальдары аз болғанына қарамастан, есте ұзақ уақыт сақталады. Look 5   Жаз мезгілінде ақ пен қара түсті үйлестіріп кию жаңашылдыққа айналуда. Олай болса, ультрасәнді кюлотты ақ футболкамен киіп көріңіз. Үлкен шалбар мен тар кеудешені биік өкшелі аяқ киіммен киген жөн. Look 6   Глэм-рок стиліндегі ерекше образ жазғы бастаңғыларға арналған. Алтын түстес жакет ақ футболкінің арқасында қарапайым көрінеді. Look 7   Қыз баласына нәзіктік жарасады десек те, кейде ашық түсті киімдер тым артық көрінуі мүмкін. Осындай жағдайға тап болмас үшін спорттық элементтерді қосқан жөн. Сізге қай образ ұнады? Дайындаған: Томирис Сағындық  
