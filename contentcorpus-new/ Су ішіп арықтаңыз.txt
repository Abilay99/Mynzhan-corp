 Көктемде табиғат анамен бірге нәзік жандылар да құлпыруға ынтыға түседі. Көптеген қыз-келіншектер қыс бойы құнарлы тағамдарды тұтынып, есесіне артық салмақ қосып алатыны да рас. Ал сіз ай мүсініңізді қайта қалпына келтіру үшін ешбір диетасыз тек судың көмегімен арықтауға болатынын білесіз бе? Американдық дәрігердің зерттеу жұмыстары бойынша, суды аз ішетін адамдардың терісі тез қартайып, әжім түседі екен. Сонымен қатар күніне 2-2,5 литр су ішпейтін адамдар толуға бейім тұрады-мыс. Ал енді  судың көмегімен арықтаудың жолдарына үңілейік. Ресейлік диетологтар әйелдерді  артық салмақтан артылту үшін сумен іс-тәжірибе жүргізген. Мамандар оларға таңертең аш қарынға екі стақан салқын су ішуді міндеттеген.  Арада 20 минут өткен соң ғана таңғы асты ішуге кеңес берген. Осылайша әйелдер түскі, бесін, кешкі астың алдында міндетті түрде 2 стақан су ішіп отырған.  Екі аптаға созылған емдік шараның арқасында іс-тәжірибеге қатысқан нәзік жандылардың барлығы 3-4 келіге арықтаған.  Бұдан бөлек, олардың бет терілері нәрленіп, бойларындағы қоюланған қандары сұйыла түскен көрінеді. Ендеше сіз бен біз де күнделікті 2-3 литр су ішуді әдетке айналдырсақ, артық майдан арылып қана қоймай, денсаулығымызды да жақсарта алады екенбіз. Дереккөз: anabol.kz 
