 2019 жылдың 19 сəуір күні сағат 10.00-де Қазақстан Жазушылар одағының Әдебиетшілер үйінде дəстүрлі Əдеби жыл қорытындысына арналған жиын өтеді. Әдебиет саласында бір жылда жарық көрген кітаптар мен жеткен жетістіктер, қазақ әдебиетінің бүгінгі хәл-ахуалы жайында айтылатын жиын республикадағы ақын-жазушылар мен әдебиет зерттеушілерінің һәм драматургтердің басын қосады. Бұл жиындағы спикерлер қатарында Қазақстан Жазушылар одағы басқармасының Төрағасы Ұлықбек Есдәулет, Төрағаның орынбасары, ақын Бауыржан Жақып бар. Сондай-ақ, Қазақстан Жазушылар одағының жанрлық кеңестері бойынша баяндама жасайтын қаламгерлер: "Проза" бойынша Әділдабек Салықбай; "Поэзия" бойынша Нұржан Қуантайұлы; "Балалар әдебиеті" – Арасанбай Естенов; "Әдеби сын" – Жанғара Дәдебаев; "Драматургия" – Қолғанат Мұрат; "Деректі проза" – Өтеш Қырғызбаев; "Сатира" – Үміт Зұлқарова; "Ұйғыр әдебиеті" – Рахматжан Юсупов; "Шетелдегі қазақ әдебиеті" – Алмас Ахметбекұлы; "Аударма" – Заманбек Әбдешев; "Орыс әдебиеті" – Лейля Калаус; "Фантастика" – Нәрбин Кенжеғұлова; "Жастар поэзиясы" – Алмас Нүсіп; Соңында, 2017-2018 жылдар үшін бір топ қаламгерлерге Халықаралық "Алаш" әдеби сыйлығы тапсырылады. Қосымша ақпарат және сұрақтарыңыз болса +7700 237 98 96 байланыс номеріне хабарласа аласыздар. 
