Қытайдың "Гуанчжоу Эвергранд" клубы әлемдегі ең қымбат футбол клубы атанды. Клубтың құны мадридтік "Реалдан" асып түскен. 8 наурызда "Гуанчжоу Эвергранд" акцияларын сатты. Клубтың бағасы 21,8 миллиард юань, яғни 3,35 миллиард доллардан асты. Осылайша Forbes рейтингінде қытайлық клуб бірінші орынға шықты. Құны 3,26 миллиард доллар тұратын "Реал" болса, рейтингте екінші орында тұр. Айта кетейік, "Гуанчжоу Эвергранд" футбол клубы 1954 жылы құрылған. Клубтың бас бапкері − Луис Фелипе. Ол 2002 жылы Бразилия құрамасын әлем чемпионатына әкелді. Дереккөз: tengrinews 
