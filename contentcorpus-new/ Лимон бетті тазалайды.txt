 Лимонды ас үйде ғана қолданбаймыз, ол иммунитетті нығайтып, эпидермис қабатындағы қажетсіз заттардан арылуға көмектеседі. Мұнымен қатар, беттегі майда тамырларды жасырып, майлылығын төмендетеді. Саңылаулардың орнын да тарылтады. Лимонның осындай пайдалы қасиеттерін ескеріп, одан жасалған маска ұсынамыз. Маска әзірлеу үшін бал мен лимон қажет. 1. Лимонды біраз уақытқа тоңазытқышқа салып қоямыз. Артынша ортасынан тіліп, бетіне бал жағамыз. 2. Бетіне бал жағылған лимонды беттегі қара нүктелерге үйкейміз. 3. Масканы 5 минутқа қалдырып, жылы сумен шаямыз.  Әзірлеген маскамыз төмендегі проблемалармен күресуге көмектеседі: - беттегі қара нүктелер; - тесіктердің кеңеюі; - дақтар; - орта және жоғары дәрежелі безеу. Жарасы бар, безеуі көп теріге жағуға болмайды. 
