"Атамекен" ҚР Ұлттық кәсіпкерлер палатасы "Бастау Бизнес" жобасы аналогиясы бойынша жастарды кәсіпкерлік негіздеріне оқытудың "Жас кәсіпкер" жобасына бизнес-тренерлерді қабылдау басталғаны туралы хабарлайды.  Жобаның мақсаты – жұмыссыздық деңгейін азайту үшін жастардың бойында жеке бизнесті ашуға қажет машықтарды қалыптастыру арқылы олардың кәсіпкерлік әлеуетін дамыту. Нысаналы аудитория – NEET категориясындағы жастар, 18-29 жас аралығындағы жас отбасылардың мүшелері, аз қамтылған көп балалары отбасылардың мүшелері, аз қамтылған еңбекқор мүгедектер. Оқудың басталуы – 2019 жылдың  ІІІ тоқсаны. Жоба қалалар, аудан орталықтары, моноқалалар және республикалық нысандағы қалаларда жүзеге асады. Бизнес-тренерге қойылатын міндеттер: • "Еңбек" Нәтижелі жұмыспен қамту және жаппай кәсіпкерлікті дамытудың 2017-2021 жылдарға арналған бағдарламасының екінші бағыты "Бастау Бизнес" жобасы бойынша жастарды кәсіпкерлік негіздеріне оқыту; • Бағдарлама шарттары бойынша қаржыландыруды алуға көмектесу; • Қаржыландыру алған соң жүзеге асқан бизнес-жобаларды сүйемелдеу; • Аудан/қалаға маркетингтік зерттеуді жүргізу – жоба қатысушылары және басқа да кәсіпкерлік субъектілері арасында экономикалық байланыстарды ары қарай орнықтыру мақсатында бастапқы ақпаратты жинақтау (өткізу тізбегін қалыптастыру). Кәсіби білік: • экономика/ педагогика саласында жоғары білімнің болуы (міндетті), басқа мамандықтар – құпталады; • байланысты салаларда жұмыс өтілінің болуы міндетті. Кәсіпкер, коуч/ментор ретінде тәжірибе және талдау жасай білу құпталады; • қаржылық сауат/бизнес-жоспарларды құру және түсіндіре білу; • нарықтық экономика, кәсіпкерлік және бизнес негіздерін білу; • салықтық заңнаманы білу; • маркетинг және маркетингтік зерттеуді білу; • дербес компьютермен жұмыс істей білу (Excel, Word-пен жұмыс істеу). Soft skills: • Мемлекеттк тіл және ресми тілді білу; • Жоғары коммуникативтік машықтар және келіссөздерді жүргізудегі тәжірибе; • Әлеуметтік желілердегі іскерлік позиция; • Командада жұмыс істей алу. Шарттар: • 3-6 ай бойы толық жұмыспен қамтылу. • 3-6 ай бойы ауыл, аудандарға барумен қоса толық жұмыспен қамтылу; • Баспана бөлек берілмейді, іссапар шығандары өтеледі. • KPI көрсеткіштері орындалғаны бойынша бонус төленеді. Жобаға қызығушылық танытсаңыз түйіндемеңізді мына электронды поштаға жіберуді сұраймыз: cvbastau@gmail.com 
