Төрт мезгілдің қай-қайсысын алып қарасаң да, көз тартатын көркі жанды баурап алады. Күз мезгілінің де өзіндік ерекшелігі барын білеміз. Сарғайған әлем кей жандарды ой тұңғиығына жетелесе, кей жандардың жаңа құлшыныспен іске кірісуіне де септігін тигізіп жатады. Күз көркінің өзі бір – құпия. Кейде суретшілер мен фотоөнер саласында жүрген жандар күзді асыға күтеді. Өйткені, бұл мезгілде алуан түске боялған ғаламның ғажайып сәттерін байқай аласыз. Бұл мамандар мұндай сәттерді шығармашылық әлемінен тысқары қалдырғысы келмейді. Ал біз, күз мезгіліндегі әлемнің көрікті мекендерінен көріністерді назарларыңызға ұсынамыз.                                         Дайындаған: Өмірбек Сансызбай  
