Түркия жағалауында мигранттар мінген кеме су астына кетіп, салдарынан кем дегенде 14 адам қайтыс болды. Олардың арасында 7 бала бар, – деп хабарлайды Gazeta.ru. Жағалау күзетінің қызметкерлері 27 адамды аман алып қалған. Қайық грекиялық Лесбос аралына бет алып бара жатқан.  Бұған дейін жыл басынан 1 қарашаға дейінгі аралықта 1,2 млн заңсыз мигрант Еуропа одағының шекарасын кесіп өткені туралы деректер жарияланған еді. Люксембург СІМ басшысы Жан Ассельборнның айтуынша, ЕО-ға мүше елдер де және ЕО-ға кірмейтін Балқан елдері де босқындарды қабылдайтын жаңа орталықтар құру мүмкіндігін қарастырып жатыр. Дереккөз: bnews.kz 
