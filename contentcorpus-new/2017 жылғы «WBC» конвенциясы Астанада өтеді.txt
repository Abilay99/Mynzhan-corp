Бүкіләлемдік бокс кеңесінің («WBC») 2017 жылғ конвенциясы Астана қаласында өтетін болды. Бұл туралы ұйымның «twitter» желісіндегі парақшасы хабарлады. - Қазақстан, 2017 жылы кездескенше! «WBC» 55-ші конвенциясы өтеді, - делінген хабарламада. Осыған дейін Қазақстан кәсіпқой бокс федерациясы «WBC» конвенциясын өткізуге өтініш бергені туралы хабарлаған болатын. «WBC» конвенциясы - өз салмақтарындағы ең үздік және әйгілі боксшыларды, төрткіл дүниеге танымал қайраткерлерді, менеджерлерді және промоутерлерді, тәжірибелі төрешілер мен супервайзерлерді, сондай-ақ медицина саласы мен еріктілер (волонтерлер) ұйымы спикерлерін жинайтын маңызды шара. 
