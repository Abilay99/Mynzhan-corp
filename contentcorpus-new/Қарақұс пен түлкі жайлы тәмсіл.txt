Қарақұстар мен қарғалар кез келген жемтікті теңдей бөлісіп алуға уағдаласты. Бір жолы олар аңшылар жарақаттаған түлкіні көрді. Барлығы ағаш түбінде дәрменсіз жатқанның маңына топталды.  Қарғалар: - Біз түлкінің алдыңғы жақ бөлігін аламыз, - деп жауап қатты. - Онда біздер арт жағын иемденеміз, - деп құптады қарақұстар.  Түлкі бұған күлді де, былай деді: - Мен әрдайым қарақұстар жаратылысын қарғалардан жоғары тұрады деп ойлаушы едім. Сол үшін де оларға менің алдыңғы бөлігім тиесілі, өйткені оның құрамына бас миым мен өзге де тәтті бөліктер кіреді.  - О, иә, мұның дұрыс, - деді қарақұстар, - біз түлкінің алдыңғы жақ бөлігін өзімізге аламыз.  - Бұған біз келіспейміз, - деп қарсылық білдірді қарғалар, - келіскендей, алдыңғы бөлік біздікі.   Қарсыластар арасында аяусыз қақтығыс басталып та кетті, екі жақтан көпшілігі жан тапсырып, тірі қалған бірен-сараңдары зорға дегенде іздерін суытып үлгерді.  Түлкі өлген қарға мен қарақұстардың етін жеп, ағаш астында бірнеше күн тыныға тұрды. "Мықтылар айқасқа түскенде, әлсіздер жеңетінін" аңғарып, тынығып, сау қалпында үйіне оралды.   
