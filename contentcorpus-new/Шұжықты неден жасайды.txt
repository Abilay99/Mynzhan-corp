Шұжықтардың неден жасалатыны жайында ойланып көрдіңіздер ме? Оны кез келген нәрседен жасауға болады екен. Мұндай айлалы тәсілді батыстықтар ертеде ойлап тапқан. Барлығы оп-оңай: 20-22 пайыз су, 12 пайыз соя және ет, иістендіргіштер мен дәмдеуіштер қосылады. Полимерлі қаптамадағы шұжықшаның (сосиска) құрамы: 45% – эмyльсия; 25% – соя ақуызы; 15% – құс еті; 7% – ет; 5% – ұн/крахмал; 3% – дәмдеуіштер; Қысқа шұжық (сарделька): 35% – эмyльсия; 30% – соя ақуызы; 15% – ет; 10% – құс еті; 5% – ұн/кpахмал; 5% – дәмдеуіштер. Қайнатылған шұжық: 30% – құс еті; 25% – эмyльсия; 25% – соя ақуызы; 10% – ет; 8% – ұн/крахмал; 2% – дәмдеуіштер. Ұғындырмалар: Эмульсия – тері, ет өндірісіндегі қалдықтар. Мұның барлығы ақшыл сұр түске боялады. Құс еті – әдетте қоймаға қорапқа салынып әкелінетіндіктен, нақты құс еті екендігі анық емес, күлгін түсті ет текшелері. Ет – төрт түлік малдың еті, кейбіреулері шошқа еті. Ұн/крахмал – жүгері мен картоп ұны және крахмал. Дәмдеуіштер – бояғыш заттар, еттің дәмін кіргізетін қоспалар, тұз, қант, бұрыш. Шұжық сатып аларда, абай болыңыздар. Өйткені оның денсаулыққа тигізер пайдасынан зияны көп. Дайындаған. Қарлыға Бүйенбай  
