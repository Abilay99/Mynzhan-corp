Қазақстанның халық жазушысы, ҚР Мемлекеттік сыйлығының иегері, ақын Қадыр Мырза Әлінің қанатты сөздерін назарларыңызға ұсынамыз. * Қазақтың қуаты – бірлігінде. * Қара бұлт қауіп емес, заманның қабағы ашық болсын. * Қателіктен қорыққан да – қателік. * Қазақтың ұлттық тілі – өлең. * Мақсаты кішіден - үлкендік шықпайды. * Кісілік көнгенмен - пенделік көнбейді. * Өзің қандай болсаң - өмір сондай. * Қайғырғанда - қанат керек ұшатын,  қуанғанда - құйрық керек қонатын. * Ақынның ұяты болу керек. * Қанша жыл жақсы бола алсаң - сонша жыл ғана өмір сүр. * Қара бұлт қауіп емес,  заманның қабағы ашық болсын. * Қара тастай берік бол, * Қатты болма бірақ та. * Қарын тоқ болса - жақсы,  көңіл тоқ болса - жақсырақ. * Қобыз бөксе,  күмбез төске - Күн көзі де сүрінер. * Баланың тентектігін қойдырамын деп - қайсарлығын өлтіріп ала көрме. * Қолтығына қыстырған градуснигімін халқымның. * Қорқытамын деп дұшпанды,  үркітіп алма достарды. * Қабірдің де басында гүл өседі. * Құзғындарды жіберіп өз еркіне,  әнші құсты ұстаймыз торға қамап. * Құрық - атамыздың гербісі. * Ұяттан қызарғанша - шараптан қызар. * Даңқ - классиктің жесірі. * Қыздың сыры - шөлдің суы. * Қызығы жоқ қазынадан - қызуы бар қи артық. * Ханға - баладан гөрі тақ қымбат. * Қылбұраумен тұрған ел - құлдыраумен тынады. * Малсыз жайлау - идеясыз сурет. * Ақынға мансап қуу - жырдың көзіне шөп салумен бірдей. * Бір батпан өтіріктен - бір мысқал шындық қымбат. * Шындықты өткізу үшін - ішіне өтірік қосар кез де болады. * Руластан - рухтас жақын. * Сатып алған даңқ - сатып кетпей тынбайды. * Майданнан қашқан – майданға тап болар. * Мен емес – дүние құбылады. * Немерелер – қуып жетер қуаныш. * Өмір сүріп жүргенім жоқ – парызымды өтеп жүрмін. * Бақыт екі айналып келмейді. 
