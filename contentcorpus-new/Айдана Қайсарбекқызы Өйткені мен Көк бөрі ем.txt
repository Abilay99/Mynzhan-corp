Айдана Қайсарбекқызы 1997 жылы Қытай Халық Республикасының Алтай қаласында дүниеге келген. Қазіргі таңда Алматы облысы, Жамбыл ауданы, Ұзынағаш ауылында тұрады. Айдана облыстық, республикалық ақындар айтысы мен жыр мүшәйраларының жеңімпазы. Бүгінде Абай атындағы қасиетті қара шаңырақтың 1-курс студенті.  Назарларыңызға ақын қыздың ерекше тебіреніспен жазылған бір топ тамаша туындысын ұсынамыз.  Мен өмірмін Мен өмірмін,менмін ол өмір деген,Күн күлімдеп тұрса да көгімде ерен,Жылу болып ешкімге бөлінбегем,Мейірім боп ешкімге төгілмегем. Мен өмірмін,өмір ол мен емеспе ем?Қуған жанға жеткізбей өре көшкем.Ессіздерді шығармай елеп естен,Ес кетіріп естімен ерегескем. Бишіксізге бұқара билетпедім,Имектедім мықтыны, күйретпедім.Жақсылықты елеуді сиреткемін,Ұмытшақтық уақытқа үйреткенім. Кек кеулесе, кеудеде қайғы есіріпӨкініш боп оралам, жәй кешігіп.Ана өмірде сауабын өсірмеймін,Мерейі өссе мекердің майкекірік. Армандайсың несіне арсыны атап,Тас теспесе алмас ед тамшы да атақ.Әурелегем онсызда талайларды,Қара орманнан тапқызбай қамшыға сап. Тұрсам дағы тамылжып тамыз құсап,Арандатқам талайды азуды сап.Өтіріктен тұрғызып мұнарамды,Ақиқатқа тастағам ажырғы сап. Тілесең де таймаймын қаттылықтан,Шабыттанып аламын жат қылықтан.Жамандадың неліктен, мен емес пе ем,Қазынаңды әперген ақ құлыптан. Әй, ақыным,неліктен түсің қатқан,Бойымдағы білесің күшімді ақпан.Мен емес пе ем тұлпардай кермедегі,Қаламыңның тұяғын тысырлатқан. Жабырқаумен жаман мұң жамылмадың,Ақылыңнан әйтеуір арылмадың.Мен өмірмінендеше есте тұтқын,Бұл өмірден керектің бәрін де алдың.  Қасқырдың монологы Мен тек мына құнсыздықты жек көрем,Өзімнен де өзгелікті екшегем.Ала жібін аттамағам арымның,Өйткені мен Көк бөрі ем. Аңшы да көп шитісін ап шектеген,Бұралқыға бітіспес жау боп келем.Қасқырлықтан айнымауға үйретем,Ұрпағыма өскелең. Тақырыбы болмасам да жыр-әннің,Өр рухыма теңесе алмас мұраң мың.Бөрі басын байрақ еткен бағалап,Мен жаужүрек ұрпағыма ұранмын.Ал айдаһар өмірде жоқ ертегі,Жарнамасы ол жыбырлаған жыланның.Аюы мен арыстаны бастаған,Маған дұрыс бағасы жоқ бір аңның.Өйткені мен ұлан-ғайыр атырап,Иесімін Тұранның. Жақсы көріп жылы-жұмсақ жатағын,Жұқты оларға пендешілік, пәс арын.Құр ақырған аюың да билеп би,Алып қойған "Сайқымазақ" атағын.Азу тісі алты қарыс арыстан,Айбарынан жасқанады асаның.Жылқының да Масақбайы үйретті,Ең шу деген асауын. Тек жүріп-ақ талай төбет састырдық,Қасқырлығым айнымайтын бас тірлік.Көксерегім бас ұрмаған кезінде,Себебі оның қанында бар қасқырлық.Сол үшін де адамзатқа шығардым,Есімімді мәшһүр қып. Ұрпағым ед(і) Көк Түрік пен Ғұн, Үйсін,Қазіргі жұрт итін баққан қыли тым.Он бесінде айым толып менің де,Сәтім туад(ы) ұлитын! Арғымақтан болсын мейлі жетегің,Екі өлім жоқ ешкімге де, екі өлім.Десеңдер де қасқыр болу не теңің,Қара саннан жұлып жеген қасқырмын,Өзгермеймін өлгенше өстіп өтемін.Қасқырлықтың ұғындырам бір күні,Сірә, қандай екенін. Даңғылы жоқ, даңғойы көп тірлікте,Қуғын көріп қиын өмір сүрдік те.Қанағатқа қарын тойған Қасқырмын,Мені көрсең мылтық алып дүрлікпе.Қасқырлығым қайталанбас қасиет,Байлай алмас басқалармен бір жіпке.Ұлығаным ұрпағымды оятып,Шақырғаным бірлікке. Айтса да адам ақиқаттан жаңылып,Көргенім жоқ қой терісін жамылып.Иір құйрық иттер құсап иісшіл,Төзе алмаспын біреулерге бағынып.Арамдықтан аулақ салған іргесін,Табиғатым тағылық. Бар құдайым иттің болса иесі,Тәңірімнің тартқан маған сыйы осы.Қылшық жүнім қауқайса да аш-арып,Тежеп тұрар тектіліктің киесі.Бұйырғанда ырыздық деп білемін,Бай ауылдың биесі мен түйесі.Жота жонда жортып жүріп жан баққан,Көк бөріңнің күйі осы. Мен тек мына құнсыздықтан шеткері ем,Мен тек мына тексіздікті жек көрем.Мылтығын ап қуса да аңшың өкшеден,Көкке қарап көп нәрсені көксегем.Қолдан келсе тексіздікті тектер ем.Төбет құсап жуындыға жуымай,Ырыздықты иен түзден жеп келем.Қанша заман, қанша дәуір өтсе де,Айнымағам, қасқырлықтан кетпегем.Бөрі біткен оттан қорқад(ы) дегенмен,Керек болса ойнай да алам отпенен.Тағы дерсің, қатігез деп айтарсың,Одан басқа жоқ та дерсің ештемең,Десе десін, несіне оған кектенем?!Көк байрақты Көк Түріктің кенжесі,Батыр бабаң бәрін билеп-төстеген.Бойыңдағы қасқырлықтан айныма,Сұрайтыным жалғыз ақ сол тек сенен.Мен бәрібір өр рухыңа бек сенем,Мойындаймын, тек Құдайдан сескенем,Өйткені мен Көк бөрі ем!  Құрқылтай  Құрқылтай, құттай мына ұяң қандай?!Құттай ұяң құт болсын, сүй арланбай!"Көңіл сыйған жерге бәрі сияр" болса,Жер әлем жылы ұяңа сия алғандай.Жерге сыймай жүргендер, елге сыймай,Сені көріп болсашы ұялғандай. Иесі едің ежелден ептіліктің,Үлгі алады өзіңнен бет бұрып кім?!Ұяң үшін ерінбей еңбек етіп,Күн ыстықта кенезе кептіріпсің.Қайран сол, қанағатшыл пейіліңнен,Белгісі байқалады тектіліктің.Шеберліктің болмайды шегі, сірә,Титімдей тұмсығыңмен шеп құрыпсың.Жылы ұяңда жата бер жапан құсым,Шапағына малынып кешкілік күн.Қанағатты қалайтын текті құсым,Жылы ұяңды жұмағым деп біліпсің.Менің ұям - алып Шар, алты құрлық,Гүрсілінен көз ашпас көп бүліктің.Сыйыспай жерге неге жүрміз деген,Сандалтады сауалы көп күдіктің. Саған осы шын рахат, ұяң мамық,Өзің болып күн кешем қиялданып.Керемет кең дүниеге күй арнадық,Соның бәрін бір саған қия алмадық.Қанағатсыз біздегі пенде көңіл,Кіп-кішкентай ұяңа сияр нағып?!Адам ата баласы, амал қанша,Алты бақан ала ауыз, ұялмадық.Жылы ұям жоқ, өзіңдей пәктігім бар,Жылы сөзге жүретін жиі алданып.  Бір шоқ сезімнің тағдыры немесе Күлте Көрген жерден көз жазбай-ақ таныдым,Бәлкім бұл да тағдырдың бір тіркесі.Дәптерімде сақтаулы екен әлі күн,Сен сыйлаған бір шоқ гүлдің күлтесі. Жалт еткен сол жалғыз оқыс қимылдан,Шашырады көбелектей үріккен.Кезінде сен сол бір шоққа сыйдырған,Сезіміңнің шашырарын біліп пе ем?! Сырдың қиып тастағандай тірсегін,Білмеймін ғой біздерге не жетпеді.Екеуіміз өсірген сол гүлсезім,Біраз бопты күлтеленіп кеткелі. Сүюге енді жүрек мына ерінсе,Өспей қойған қайта бүрлеп, гүл шығып.Уақыт өте үп еткен бір жел үрсе,Шашырады күлте сезім, күлте үміт. Терезе алды сырласып ек жаңбырмен,Есімде жоқ көктем бе еді, күз бе еді?!Сол бір шоқты әлемдегі бар гүлден,Балалық-ай биік қойған біздегі. Бос елестен келед(і) бірақ безінгің,Соқпағасын дүр жүрегің дүрсілдеп.Тура осы күлте құсап сезімнің,Салмағы да қалмапты ғой біртіндеп. Ол кез кетті тебірене жыр төгер,Жеткізбеген көкке екі елі төбеңді.Сезіміңнің көзіндей сол күлтелер,Желге ілесіп ұшып кетті. Жоқ енді. Көңілді бұл күлте неге құм қылсын,Тұтанғандай балалықтың білтесі.Шумақ болып оралды ма кім білсін,Шоқ сезімнің шашыраған күлтесі. Қалыппыз-ау ештеңе де сезінбей,Бұраң қағып бұлаңдаса түлкі өмір.Балғын дәурен балалықтың көзіндей,Қалсын енді естелікке күлте жыр!  Жүрегім Жезкиіктей жел қуған желігіп тым,Ә, Жүрегім,Айта бер, нені күттің?!Көптен бері көрінбей кеткенің не,Еске салып жіберші, нені ұмыттым?!Иә, айтпақшы,Кешірім өтінемін,Құрсауында қалдырсам сені үміттің. Таңдай қағып көп еді тамсанарың.Қонбаса да қолыңа аңсағаның,Қаншама рет бетіңді қайтарсам да,Күтуден-ақ, әйтеуір, шаршамадың. Өлең деген өзгеше құт қонғалы,Кішірейді-ау шаттығың шықтан да әрі.Түгел жұрты қиналып жатқан болар,Үміт деген ау(ы)лыңда жұт болғалы. Мән бермепсің болса да майда шүбә,Алданған ең сезімнің айласына.Әлгі дауды ұмытпай жүрсің бе әлі,Шешіп берген намыстың пайдасына?!(Сені ойлайтын адамдар қайда сірә?!) Тірлігінен түршігіп жымысқының,Көп аңсайсың бұ ғұмыр тыныштығын.Саған сеніп тапсырам. Сақтай жүршіКөңілде өлген сәуленің бір ұшқынын. Дайын тұрар тіленіп қамығарға,Бас имейтін ақылға бағынарда,Ұнамаса үндемей қоятұғын,Мылқау мұңың баяғы әлі барма?! Шықпай жатып айтатын жалғанға үнің,Қорқам,Туса бір шетте қалған күнің.Өз түбіңе жетпесін, абайлашы,Ашық ауыз аңқиған аңғалдығың. Жезкиіктей жел қуған желігіп тым,Айтпайсың ба ақырыНені күттің?!Қарғап-сілеп қоярсың мені бәлкім,Қапасына қалғанда тегі үміттің.Ессіз кеткен егеңді кешіп қойшы,Сөйтсем мен зерігіппін...Зерігіппін!(Зерігеді дәл бұлай егіліп кім?!) Иә, мен барлығынан жерініп тым,Сенен басқа жақыным жоғын ұқтым. 
