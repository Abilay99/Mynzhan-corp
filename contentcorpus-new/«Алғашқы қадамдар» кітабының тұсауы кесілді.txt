Кеше Қазақстан Республикасы Ұлттық музейінде «Фолиант» баспасынан «Қазына» сериясымен жарық көрген «Алғашқы қадамдар» атты кітаптың тұсауы кесілді. Бұл туралы музей баспасөз қызметі хабарлады. Ұлттық музейдің 1 жылдығына арналған кітапта музейдің бүгінге дейін  атқарған жұмыстары баяндалады. Сонымен қатар музейдің құрылымдық бөлімшелері: «Ұлттық қазына» ғылыми-зерттеу институты, Есепке алу, сақтау, консервациялау және реставрациялау, Экспозициялық-көрме, Мәдени-ағарту және экскурсиялық жұмыс, Ақпараттық-имидж, Ғылыми кітапхана, Халықаралық ынтымақтастық және сыртқы байланыстар мен «Мәдени мұра» журналы қызметтерінің бағыттары мен жетістіктері туралы мағлұмат беріледі.     - деді Ұлттық музейдің директоры Дархан Мыңбай.  Айта кетейік, тұсаукесер аясында елорда күніне орай «Есілдегі жас қала, Елордасы - Астана» атты кітап көрмесі ашылды. Сонымен  қатар мұнда Астана қаласының ЮНЕСКО, Қазақстан Ұлттық өнер университеті жанындағы көркемсурет мектептері мен «Индиго» көркемсурет мектеп оқушыларының Астана туралы салған көркем туындыларының көрмесі ұйымдастырылды.  
