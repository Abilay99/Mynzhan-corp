 Апта сайын болатын жиналыстар кімге ұнайды дейсіз. Алайда оларға бармасқа болмайды, барып қана қоймай, алдын ала дайындалып, өз ойларыңызды қорықпай айту керек. Сондай-ақ жиналыстарда орын алатын ыңғайсыз жағдайлардан да шыға білу керек.  Көпшіліктің алдында ұрыс естігіңіз келмесе, жиналысқа ертерек барып отырған жөн. "Жиналыс" деген сөзді ести сала, мәжіліс залына кіріп отырыңыз. Ал егер жиналысқа бастығыңыздан кейін кірсеңіз, кешіктім дей беріңіз. Жағдайды түзеңіз: кешірім сұрап, тез бос орынға отыра қалыңыз. Бастысы артық шу шығармай, көзге оғаш көрініп қалмау. Егер кешігудің тұрарлық себебі болса, жиналыстан кейін бастығыңызға жағдайды түсіндіріңіз, тағы да бір рет кешірім сұрап, енді бұл қайталанбайтынына сендіріңіз. Есіңізде болсын, басқалардың көзінше, сізде қандай себеп болмасын, кешігуіңіз қалғандардың уақытын құрметтемейтініңізді көрсетеді.  Бастығыңыз жиналыстың алдында командаңызға тапсырма берді, ал сіз оған дайындалуға үлгермедіңіз. Жиналысқа бірнеше минут қалғанда басыңызға керемет ой келе қоймайтыны анық. Сондықтан қызық емес ойларыңызды айтқанша, әріптесіңіз айтқан ойға қосылып, оны әрі қарай дамытуға көмектесіңіз. Осылайша бұл ойда сіздің де үлесіңіз болады. Кейін бастықтың айтқан пікірін есепке ала отырып, жетілдірілген ойды бастығыңызға электронды поштамен жіберіңіз.  Жиналыста отырып, сіздің айтылған ойларыңызды бірден жоққа шығарып, барынша түсіруге тырысатын әріптесіңіз бар ма? Онымен басшылықтың көзінше ұрыс бастаушы болмаңыз. "Иә, менің ойым мінсіз емес, алайда мұндағы басты түйін..." деп, өз ойыңызды қорғаштаңыз. Жиналыстан кейін кеңсе өсекшісіне айналып, әріптестеріңізбен бұны сөз қылмаған дұрыс.  Айтатын ойыңызды ұмытып, дауысыңыз дірілдеп, бастықтың алдында сасып қалсаңыз, терең дем алып, "Кешіріңіз, айтайын дегенім мынау еді" деп ойыңызды жалғастырыңыз. Кейін бұл жайлы тезірек ұмытып, бастықтың алдында қызара бергенді доғарыңыз.  Түскі ас кезінде байқамай бөліскен ойыңызды әріптесіңіз жиналыста бірінші айтып үлгерсе, "Бұл менің ойым!" деп бас салмаңыз. Онымен келісіп, бұл ойға ұсақ-түйектерін қосып, әрі қарай дамытыңыз. Әріптесіңізге ашуландыңыз ба? Ендеше одан да кретивті ой тауып көріңіз. Ал сіз жиналыста қандай қиындықтарға кезігесіз? Дайындаған: Сания Аринова  
