Ресей дегенде ойыңызға алдымен қай кітап келеді? «Соғыс пен бейбітшілік» («Война и мир»). Ал, Ұлыбритания дегенде ше? «Тәкаппарлық пен жаңылыс» («Гордость и предубеждение»), ал Чехия десе «Тұрмыстың адам төзгісіз жеңілдігі» («Невыносимая лёгкость бытия»). Солай емес пе? Мұны айтып отырған себебіміз, Reddit.com сайтында "Әлемнің әдеби картасы" жарияланды. Мұндай ерекше картаны көпшілік қызу талқыға салды. Backforward24 есімімен тіркелген қолданушы әр елді бір ғана әдеби шығармамен белгілеген. Бұл картаның танымал болып кетуінен бөлек, ол әдебиетсүйер қауымның көңілінен шықпады. Мысалы, кейбірі Ұлыбритания әдебиетін  Джейн Остиннің  «Тәкаппарлық пен жаңылыс» туындысымен ғана тану қателік дегенді айтады. Шекспир мен Диккенс қайда? Ал, Отанымыз Қазақстанды, тіпті, қырғыздың ұлы жазушысы Шыңғыс Айтматовтың «Ғасырдан да ұзақ күн» романымен белгілеген. Бұл – картаны жасаған адамның қателігі. Бірақ, бір қызығы, аталмыш картаға үңілу арқылы біз әдебиетімен ете таныс емес елдер туралы ақпарат алуға да болады. Мысалы, Румыния. Ол Ливиу Ребряну есімді жазушының «Асылғандар орманы» («Лес повешенных»). Сонымен, картада не көрсетілгенін бірге тамашалайық: Ал, сіз қалай ойлайсыз? Сіз осындай карта құрастырсаңыз, қай елге қайсы әдеби туындыны белгілер едіңіз? 
