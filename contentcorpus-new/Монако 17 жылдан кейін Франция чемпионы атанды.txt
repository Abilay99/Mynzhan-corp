Футболдан Франция чемпионатының аяқталуына бір тур қалғанда жеңімпаз атанған команда белгілі болды. "Монако" футбол клубы 17 жылдан кейін чемпиондық атаққа қол жеткізді. ХХХІ турдың кейінге шегерілген ойынында "Монако" "Сент-Этьен" командасын 2:0 есебімен ұтты. Маңызды кездесуде Килиан Мбаппе мен Валер Жермен гол соқты. Нәтижесінде екінші орындағы "ПСЖ" командасынан 6 ұпайға озып кетті. Ал чемпионаттың аяқталуына бір тур ғана қалды.  "Монако" өз тарихында Франция чемпионатын (лига 1) 8-ші рет жеңіп алды.   
