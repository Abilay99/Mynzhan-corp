Мекке маңындағы Мина алқабында қаза тапқандардың саны 700-ден асты, - деп хабарлайды РИА Новости. Ал зардап шеккендердің саны 863-ке жетіп отыр. Мұндай мәліметті Сауд Арабиясының азаматтық қорғаныс басқармасы келтіріп отыр.  Билік өкілдері құтқару операцияларын жалғастырып жатыр. Төрт аурухананың дәрігерлері төтенше жағдайға жақын маңда зардап шеккендерге жәрдем көрсетіп үлгере алмай жатқанын хабарлаған. Жергілікті атқарушы қызметтері емханалардағы орындарды босатып жатыр, олар жағдайы аса ауыр емес адамдарды тікұшақпен эвакуациялап жатыр. Науқастар Сауд Арабиясының өзге ауруханаларына жеткізілу үстінде.   Еске салайық, қайғылы оқиға 24 қыркүйекте таңғы уақытта Меккенің маңындағы Мина алқабында мұсылмандардың басты ырымы ібіліске тас лақтыру кезінде болған еді. Шектеулі кеңістікте адамдардың екі тобы екі жақ көшеден келіп жетіп, бір-бірімен соқтығысқан. Көшелердің қиылысқан жерінде адамдар қысыла бастап, оқиға орнында көптеген адам мерт болды. Дереккөз :kaz.tengrinews   
