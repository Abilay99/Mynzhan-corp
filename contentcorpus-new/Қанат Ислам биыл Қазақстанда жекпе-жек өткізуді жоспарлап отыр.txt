Қанат Ислам Қазақстанда чемпиондық кесдесу өткізгісі келетінін айтты. "Биыл төрт немесе бес жекпе-жек өткізуді жоспарлап отырмын. Астанада немесе Алматыда чемпиондық кездесу өткізуім мүмкін. Менің салмағымда мықты боксшылар көп, олардың ішінде Мигель Котто, Сауль Альваресті атар едім", − деді Қанат Ислам.  Боксшы жекпе-жектің ешқайсысы оңай болмайтынын айтты. "Ең ауыр кездесуді мен Эквадорда өткіздім. Таулы жер болғандықтан рингте тез шаршап қаласың. Он раундтың тоғызына дейін жұдырықтастым. Мойындау керек, өте ауыр болды. Жекпе-жекті сәтті аяқтағаныма қуандым", − деді ол. Айта кетейік, боксшы шаршы алаңға ақпан айында оралады. Оның қарсыласы кім болатыны әзірше белгісіз. Дереккөз: tengrinews 
