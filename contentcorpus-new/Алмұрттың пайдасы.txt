Алмұрттың құрамында В тобындағы барлық дәрумендер, сонымен қатар С, Р, РР дәрумендері көптеп кездеседі. Басқа жемістермен салыстырғанда алмұртта мырыш, бал, ванадий, молибден, никель, фтор, йод секілді пайдалы элементтер өте көп. Оның жазғы сорты – марганецке, ал қысқы сорты – темірге бай. - Үнді ғалымдары алмұрттың жас жапырақтарында фенол болатынын айтады. Бағзы замандарда бұл жапырақты жұлып, саңырауқұлақ ауруларының, тері қабынуының алдын алған. Алмұрттың жапырақтарын барлық елде тершеңдікке қарсы қолданады. - Алмұрт шырыны аптап ыстықта шөліңізді қандырады және дене температурасын тұрақты ұстайды. - Бұл жеміс күйзелісті жеңіп, көңіл-күйіңізді көтереді және жүрек қағысын жақсартып, ас қорыту жолдарын тазалайды. - Кептірілген алмұрттар семіруден сақтап, қант диабеті, цистит, бүйрек ауруларының алдын алады. Ол үшін күніне жарты стақаннан 4 рет ішіп тұруыңыз керек. - Іш өтіп ауырған кезде алмұрт киселі өте пайдалы. Оны әуелі жинап, кептіріп, қағазға сақтап, салқын жерде ұстаған дұрыс. - Алмұрт қайнатпасы және шырыны бүйректегі тастан құтылуға көмектеседі. Оны күнделікті уақытымен пайдаланып, тастан біржола құтылуға болады. - Алмұрт мыңдаған жылдар бойы халықтық медицинада простатитке қарсы қолданды. 
