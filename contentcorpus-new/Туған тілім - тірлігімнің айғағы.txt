                                                                                                                                              Расымен де, ана тілі-адамзат жаралғалы бері оның жан дүниесінің айнасы, өсіп-өніп, түрлене беретін, мәңгі құламайтын бәйтерегі болып келеді. Ана тілі жүректінің терең сырларын, халық тарихының барлық кезеңдерін, ата-баба мұрасын ұрпақтан-ұрпаққа сақтап отыратын асыл қазына. Туған тілін мақтан ету, оны таза сақтау, оның өрлеп, өсе түсуіне еңбек сіңіру- кез келген ұлт өкілінің қасиетті парызы. Жүз отыздан астам ұлт өкілі бір шаңырақтың астында бір жеңнен қол, бір жағадан бас шығарып, тату-тәтті өмір сүріп жатқан қазақ елінде бүгін айтулы мереке. 22 қыркүйек – Қазақстан Республикасы халықтарының тілдер мерекесі. 1999 жылы ЮНЕСКО-ның Бас кон­ференциясында «21 ақпан – Халық­­аралық ана тілі күні» ретінде белгіленген. Ал біздің елімізде «22 қыркүйек – Қазақстан Рес­публикасы халықтарының тілдері күні» болып ҚР Президентінің 1998 жылғы 20 қаңтардағы Жарлығымен бекітіліп, 1998 жылғы 22 қыркүйек күні бірінші рет ресми түрде аталып өтті. Осылайша, тәуелсіз еліміздің қо­ғамдық өмі­рінде өзіндік орны бар жаңа атаулы күн пайда болды. Бұл – Қазақстанда тұратын барша ұлт өкілдерінің тіл мерекесі.  Еліміз егемендігін алғалы мемлекеттік тіл мәртебесіне ие болған ана тіліміз – қазақ тілі уақыт өткен сайын қанатын кеңге жайып келеді. «Қазақстан халықтары тілдерінің күні»  - он төрт жыл бойы жалпы халықтық мереке ретінде азаматтарды татулық пен бірлік идеялары төңірегінде топтастыруға, өскелең ұрпақты Қазақстандық патриотизм мен жалпы адамзаттық ынтымақтастыққа тәрбиелеуге қызмет етіп келеді.  Дайындған: Айгерім Сматуллаева 
