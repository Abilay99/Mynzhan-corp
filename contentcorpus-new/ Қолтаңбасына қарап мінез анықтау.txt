 Адамның жазуы мінезі туралы көп жайдан хабар береді. Әріптерінің арасы алшақ болса, жомарт, қонақжай, ал керісінше, бір-біріне жабысып, сығылысып орналасса, пейілі тар екенін аңғарамыз. Ал қолтаңба әртүрлі болады, психологтар зерттей келе мынадай тұжырым шығарды. Қиындығы мен қарапайымдығына байланысты: • ешкімге ұқсамайтын ерекше қолтаңба – қарқынды шығармашылық әлеуеті бар; • қарапайым – мәселеге мәселе деп қарамайтын адам; • «салмақ артқан» қолтаңба – түйедейді түймедей етеді. Қолтаңба бағыты: • солға қарай иілген – басқалардан айрықша және өз жолымен ғана жүреді; • оңға иіліңкі – түсіністік танытатын және мінездерді үйлестіре білетін қабілеті бар; • тіке жазу – ақылды, турашыл, табанды; • әр түрлі көлбеулік – жасанды да жұмбақ жан; • «жатыңқы» әріптер – психологиялық ауытқушылық бар. Басып жазылуы: • шектен тыс – ашушаңдық; • күшті – сенімділік; • әлсіз – құпия адам. Қолтаңбада әртүрлі элеменет болуы: • ілмектер – сақтық, қырсықтық; • суреттер – шығармашылық адамы; • дөңгелек – қадалған жерінен қан алатын адам; • бірнеше элемент бірігуі – барлығын жақсы жағынан көру. Ұзындығына байланысты: • ұзын – мәселені тереңінен ойлану, шыдамдылық; мазасыздық; • қысқа – жағдайды тез түсіну, бірқалыпты жұмысқа шыдай алмау. Мөлшеріне байланысты: • шимайлатып салынған – терең жүйелі ойлау; • шағын – нақты ойлау. Сызықтары болуы: • астын сызу – өзін өзі жақсы көру, сырткөздің пікіріне тәуелді, өкпешіл; • үсті сызылған – тәкаппарлық, атаққұмарлық; • қайта-қайта сызылған – өзіне өзі сынмен қарау, сенімсіздік. Қолтаңбаның түрі: • дөңгеленген – кеңпейілділік, мейірбандық, сабырлылық; • бұрыштық – шыдамсыздық, әділет сүйгіштік, қырсықтық. Әріптердің арақашықтығы: • едәуір қашық – жомарттық, ысырапшылдық; • «тығыз» қолтаңба – үнемшіл, сараңдық. Қолтаңба «құйрығы» неғұрлым ұзын болса, адам өзгелердің сынап-мінеуіне төзгісіз келеді. Сонымен бірге мұқияттықтың да белгісі. «Құйрығы» қысқа болған сайын, адамның немқұрайлылығы да көрінеді. Соңғы сызықтың бағытталуы: • жоғары – оптимистік; • төмен – пессимистік; • түзу – орныққан мінез. Қолтаңба неғұрлым түсінікті оқылатын болса, иесі соғұрлым ашық-жарқын болғаны. Симметриялық белгілері: • симметриялық – сенімді; • симметриялық емес – тұрақсыз мінез, көңіл күйі құбылмалы; • секірмелі түрде – эмоцияға берілгіш, ұшқалақтық. 
