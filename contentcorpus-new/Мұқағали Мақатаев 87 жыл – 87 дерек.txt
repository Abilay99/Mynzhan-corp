Алатаудың бөктерінде туған қазақтың ақыны Мұқағали Мақатаев өмірге келгеніне биыл 87 жыл болады. Ақынның артында қалған аты да, хаты да өлмейді. Халықтың сүйіктісіне айналған, лирикалық өлеңдердің патшасы ақын туралы аз-кем біліп жүру керек 87 сұрақтың басын біріктіріп, жауап бердік. 1. Мұқағали Мақатаевтың әжесі:Тиін 2. Мұқағали Мақатаев анасын қалай атаған: Нақа (жеңге) 3. «Аққулар ұйықтағанда», «Қырандар, хош болыңдар!» қай уақыт аралығында жазылған:  1972 жылы 31 қыркүйек – 9 қазан 4. «Мұқағали мұрасы, сұлулық үлгісі біздің бүгінгі игілігіміз ғана емес, Мұқағали мұрасы, маржан поэзиясы – болашақ ұрпақтардың да еншісі, қастерлеп-қадірлейтін қазынасы», – деген ойдың авторы: Зейнолла Серікқалиев 5. Ақынның «Райымбек, Райымбек» поэмасы қай кезде жазылды: 1970 жылы күзде 6. 1969 жылы 14 маусымда Мұқағалидың бір топ өлеңдері қайда жарияланды: «Қазақ әдебиетінде» 7. Мұқағали Мақатаевтың жарының аты-жөні: Лашын Әзімжанқызы 8. Мұқағали жары Лашынмен қай жылы отау құрған: 1949 жылдың 30 наурызында 9. Ақын өзінің күнделігін қай жылдар аралығында жазған: 1972-1976 жылдар аралығында 10. 1973 жылы Мұқағали қандай оқу орнында оқыған: М. Горький атындағы әдебиет институтында 11. «Мен елу жылдық тойымды көре алмаймын. Мені жоқтатпа, сен өзің кеткенше азық болатын дүние жазып кеттім, соған ие бол! Қысылмассың! Өзіңе-өзің мықты бол». Ақын бұл сөздерді кімге айтқан: Жары Лашынға 12. Ақынның неше баласы бар: 5 баласы бар, екеуі – ұл, үшеуі – қыз (Майгүл деген қызы ерте қайтыс болған) 13. Мұқағалидың әкесінің есімі: Сүлеймен 14. 1954 жылы «Әдебиет және искусство» журналының 6-санында ақынның қандай өлеңдері жарияланған: «Әке туралы сөз», «Біздің жақтың іңірі», «Хат» 15. Дүниеден өтер алдында жазған толғау өлеңі: «Моцарт. Жан азасы» реквиемі 16. Мұқағали шығармалары қандай тілдерге аударылған: Орыс, қырғыз, өзбек, ағылшын, қытай, түрік, неміс. 17. 1999 жылы ақынның қандай кітабы Мемлекеттік сыйлыққа ие болды: «Аманат» атты кітабы 18. «Райымбек, Райымбек» поэмасы 1981 жылы қай газетте жарыққа шықты: «Лениншіл жас» 19. Мұқағали өлеңдеріне ән жазған сазгерлер: Н. Тілендиев, Д. Рақышев, Ш. Қалдаяқов, І. Жақанов, А. Қоразбаев, Т. Рахимов, М. Рүстемов, Т. Мұхамеджанов, Ә. Тінәлиев, Б. Оралұлы, Т. Досымов 20. Ақын қай жерде дүниеден өтті: Алматы қаласында 21. Ақынның туған жерінде мұражай қай жылы ашылды: 1991 жылы 22. Мұқағалидің әкесі Сүлеймен қай жылы соғысқа аттанған: 1941 жылы 29 желтоқсанда 23. Шешесі Нағиманның айтуы бойынша ақынның шынайы туылған күні: 8 наурыз 24. «Сүлеймен, айтпады деме, түбі осы балаңнан бірнәрсе шығады», – деп айтқан кім: Ауыл мұғалімі, Сүлейменнің досы Нұрмолда Исабаев 25. Ақын қай жерге жерленген: Кеңсай зираты 26. Азан шақырылып қойған есімі: Мұхамметқали 27. Мұқағали пір тұтқан қазақ, орыс ақындары: Абай мен Пушкин 28. Мұқағали «Қазақтың Бальзагы» деп құрмет көрсеткен жазушы: С. Мұқанов 29. Мақатаев 1973 жылы қараша айында қай қалаға сапар шекті: Мәскеу 30. Ақынның 1974 жылдың 27 қаңтарында жарық көрген поэмасы: «Чили, шуағым менің» 31. «Чили, шуағым менің!» поэмасы 1974 жылдың 27 ақпанында қай газетте басылды: Социалистік Қазақстан 32. Ақын қай жылы абақтыға қамалды: 2 мамыр 1974 жыл 33. Мұқағали қандай дертпен ауырды: Церроз печени-бауырдың қабынуы. 34. Мақатаевтың өзі «Таңдамалым» деп атаған еңбегі қандай атпен жарық көрді: «Өмірдастан» 35. «Өмірдастан» еңбегі қанша тиражбен шықты: 15 мың 36. Мұқағалидың досы: Ердос 37. Мұқағали 1973 жылы 22 сәуірде қай жазушыны жерлеуге барды: Сәбит Мұқанов 38. Мұқағали қатысқан «Қазақ жырының бір жылы» атты баяндама қай жылы өтті: 12 сәуір 1972 жыл 39. Мұқағалиға Алтын қалам сыйлаған жазушы: Ғабит Мүсірепов 40. «Мұқағали жалғыздықты, мүләйім жағымпаздықты, әдебиеттегі саудагерлікті, жемқорлықты, бәлеқорлықты жан-тәнімен жек көрген ақын». Осы ойдың авторы: Шерхан Мұртаза 41. Бұрынғы Пастер көшесін Мұқағали Мақатаев атындағы көше деп атау жөніндегі пәрменді жасаған: Алматы қаласының бұрынғы әкімі Заманбек Нұрқаділов 42. Мұқағали Мақатаевқа қойылған ескерткіштің авторы: Нұрлан Далбай 43. Ақынға арналған ескерткіш Алматы қаласында қай жылы ашылды: 2002 жылы 16-желтоқсанда 44. «Мәдениет және тұрмыс» журналында қай жылдары жұмыс істейді: 1963-1965 жж.45. Алғаш Мұқағали талантын бағалаған кім: Ә.Тәжібаев.46. Қай жылы онжылдық мектепті бітірген: 1948жылы47. Тараз қаласындағы №14 мектепке Мұқағали Мақатаевтың есімі қай жылы берілді: 1991 жылы48. «Мұқағали да халыққа ұстаз болуға жарайды», - деген ойды кім айтқан: Бауыржан Момышұлы49. «Мұқағали бала ұстауға да, күтуге де шебер болатын»,-деп айтқан кім: Жары –Лашын50. Мұқағали Мақатаевтың жыр жинағы АҚШ-тың Нью-Йорк қаласындағы «Metropolition Classics» компаниясы қай жылы тұсауын кесті: 2015 жыл51. Мұқағалидың жыр жинағы АҚШ-тың қай қаласында жарық көрді: Нью-Йорк52. Фариза Оңғарсынованың Мұқағалиге арнаған өлең топтамалары:«Мәңгілікпен кездесу», «Мақатаев туралы жыр»53.Фариза Оңғарсынованың «Мәңгілікпен кездесу» атты Мұқағалиға арналған топтамалары қай жылы жарық көрді: 1973 жылы54. Фариза Оңғарсынованың «Мақатаев туралы жыр» топтамасы қай жылы жарық көрді: 1984 жылы55. Мұқағалидың өзі қайтыс болғаннан кейін жарық көрген шығармалары: «Өмір-өзен», «Бәсіре», «Соғады жүрек», «Шолпан», «Жырлайды жүрек», «Аманат» т.б56. Мұқағали Мақатаевпен дос болған ақын қыз: Фариза Оңғарсынова57. Мұқағалидың аяқталмай қалған поэмасы: «Қашқын»58. Қарасаздағы Мұқағали мұражайының алғашқы директоры: Әбдіке Асанов59. Ақынның «Райымбек, Райымбек!» поэмасындағы Райымбек батырдың мүсінін сомдаған шебер: Құрақбаев60. Мұқағалиды Хантәңіріне балаған ақын: Еркін Ібітанов61. Халықаралық М. Мақатаев қорының президенті кім: Айдарова Бақытгүл Мұқағаликеліні62. Мына өлең жолдары кімге арналған? Әке, сенің жасыңнан асып барам,Кезі-кезі келгенде тасып та алам.Кезі-кезі келгенде жасып қалам, Мына өмірге бәрібір ғашық балаң: Әкесі Сүлейменге 63. Қай жылы Алматыға қоныс аударады: 1962 жылы 64. Мұқағалидың неше жасында әкесі соғысқа аттанған: 10 жасында 65. Әкесі қанша жасында ерлікпен қаза тапқан: 29 жасында 66. Мұқағали Дантенің қандай шығармасын аударған: «Құдіретті комедиясының» «Тамұқ» деген бөлімін 67. Ақынның А. Александров, М. Курганцев тәржімалаған өлеңдері қандай атпен орыс тілінде жарық көрді: «Зов души» 68. Ақын Дариға есімді жесір жеңге арқылы тылдағы халық өмірі, рух пен нәпсі, ар-намыс, адалдық, адамгершілікті суреттейтін шығармасы: «Өмірдастан»  69. О. Сүлейменов, М. Әлімбаев, Қ. Мырзалиев, Ж. Нәжімеденов, С. Мәуленов, т.б. шығармаларына талдау жасаған, өнер, поэзия туралы ой толғаған әдеби сын еңбектері: «Рух және сезім», «Сезім найзағайы», «1969 жылғы қазақ поэзиясы» 70. Ақынның драма саласындағы шығармасы: «Қош, махаббат» пьесасы 71. Әкесі қандай іспен айналысқан: Қарапайым шаруа, колхозда сушы, шалғышы болып істеген 72. Мұқағали кімнің қолында өскен: Әжесі Тиіннің 73. 1949 жылы «Советтік шекара» газеті ақынның қандай өлеңдерін жариялады: «Қырман басында», «Қойшы бала – Әкітай» 74. «Советтік шекара» газетінің бөлім меңгерушісі болып қай жылдары жұмыс істеді: 1960-62 жылдары 75. 1963-65 жылдар аралығында қай жерде жұмыс атқарды: «Мәдениет және тұрмыс» журналында 76. «Өзіңнен де жігерлілеу, оттылау, жас жеткіншек жеткенде мақтанбасқа бола ма?»,- деп талантын бағалаған кім: Ә. Тәжібаев 77. Мұқағали шет елдің қай ақындарының өлеңдерін қазақ тіліне аударған: У. Уитмен, У. Шекспир, Н. Тихонов, Р. Бернс, Ф. Ансари, А. Акопян, А. Исакян, Е Евтушенко, Ф. Моргунның 78. Мұқағали Мақатаевтың проза саласында жазған шығармалары: «Қос қарлығаш», «Жыл құстары» повестері, «Құлпытас», «Марусяның тауы», «Өзгермепті», «Әже» әңгімелері 79. Мұқағалидің жазушылық қырын танытатын повестері, әңгімелері және пьесасы қай жинағында жарық көрген: «Қош, махаббат» жинағы  80. Ақынның лирикалық өлеңдерінің жалпы саны : 650-ден астам 81. Мұқағали Шекспирдің қандай шығармасын аударған: «Сонеттерін» 82. «Қош, махаббат!» жинағы қай жылы жарық көрді: 1988 жылы 83. Моцарт тағдырын тілге тиек ете отырып, өмір туралы өз жанының оптимистік рухын жеткізген шығармасы: «Моцарт. Жан азасы» 84. Уолт Уитменнің өлеңдерін қай жылы қазақ тіліне аударған: 1969 жылы 85. Мұқағали Мақатаевтың 1975 жылы жарық көрген жыр жинағы: «Шуағым менің» 86. Ақынның «Саржайлау», «Сөнбейді, әже, шырағың», «Кел, еркем, Алатауыңа» өлеңдеріне ән шығарған сазгер: Н. Тілендиев 87. Ең алғашқы өлеңдері қай жылы жарияланды: 1948 жылы 
