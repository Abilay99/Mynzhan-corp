Каталондық «Барселона» мен Аргентина құрамасының сұрмергені Лионель Месси келешекте командаласы Неймардың «Алтын допты» жеңіп алатынын айтты. Бұл туралы испан басылымдары хабарлап отыр. - Мен келешекте Неймар «Алтын допты» иеленеді деп ойлаймын. Ол – өте талантты ойыншы. Жылдамдығы жоғары, техникалық шеберлігі таңдай қақтырады. «Алтын допты» иеленуіне толықтай мүмкіндігі бар, қабілеті жетеді, - деген Месси. Айта кетейік, 2015 жылғы «Алтын доп» иегерін аныққтауда Неймар үздік үштікке кірген болатын. 
