 40 күндік әскердегі сарбаздың 1 күндік өмірі жайлы фоторепортаж ұсынған едік. Ал, бүгін осы тақырып шеңберінде 40 күн ішінде сарбаздың не үйренетінін жазамыз. Әскери өмірді көріп, заңдылықтарына бағыну – ер азаматтың міндеті. Әкелеріміз осы борышын өтеуде 2 жыл туған елден шалғайда жүрді. Ал, одан кейінгі өзгертулер бойынша әскер мерзімі 1 жылға дейін қысқарды. 2013 жылдан бері 1 жылдыққа қоса, 40 күн ішінде әскери билетке қол жеткізу мүмкіндігі туды. Алматы қаласындағы әскери техникалық мектеп жауынгерлерді қысқа мерзімде әскери мамандықты меңгеріп шығуға ықпал жасайды. Инженерлік дайындық пәні бойынша оқытушы Мұса Кибаров Массагет порталының тілшісіне әскери дәрістің жүргізілуін, теориялық сабақтың маңыздылығын айтып берді:   Мұса мырза тілге тиек еткен үлгілі сарбаздардың бірі – 5-взвод, 3-бөлімше командирі Жеңіс Рамазанов. Осыған дейін ғылым саласында жұмыс атқарып, өз уақытында міндеттелген әскерге бара алмаған Жеңіс массагеттің тілшісімен әскери тұлға есебінде сұхбаттасты.   «40 күндік әскерге келетіндер 1 жылдық әскери өмірден қашып, қиындыққа төзгісі келмейтін жалған жауынгерлер» деп сын айтушылар да аз емес. Осы пікірдің рас-өтірігін ажыратып алмаққа, әскери техникалық мектептің тәрбие және патриоттық жұмыс директорының орынбасары Серік Қуатовпен тілдестік.   40 күндік әскер жайлы ойы зерек оқырман қандай пікірде екен? Азаматтың қысқа мерзімде өз борышын өтеуі дұрыс па, бұрыс па? 
