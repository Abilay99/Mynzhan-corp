 Маңызы өте зор. Әр елден келген қонақтар өз білімдерімен бөліседі. Шығармашылық байланыс орнату арқылы біз бір-бірімізден үйренеміз.  Қазіргі таңда, Оңтүстік Корея өз мәдениетін әлемге кеңінен таныстыруда. Тек операда ғана емес, олар өздерін өнердің басқа салаларында да көрсетіп жүр. Опера жұлдыздарының барлығы дерлік халықаралық деңгейде өнер көрсетіп, Италия, Франция, Германия елдерінде білім алған. Өз басым, Оңтүстік Кореяның Дегу қаласында бір ай жұмыс істедім. Джузеппе Вердидің атақты «Риголетто» операсының қойылымына қатыстым. Шілде айы болатын. Аптап ыстық, муссон жаңбырларының маусымы. Бірақ, соған қарамастан корейлік әріптестерім үздіксіз жұмыс істеп жатты.    Өкінішке орай, тек итальяндық дирижермен ғана танысып, жұмыс бастадық. Қалған қонақтармен әлі танысқан жоқпын.  Өте жақсы. Опера сияқты үлкен өнерге деген құрмет итальяндықтардың бойына ана сүтімен дариды. Ол бұл өнердің жілігін шағып, майын ішкен жан, өз мамандығының хас шебері.  Ол өте сезімтал. Қимыл-әрекеттерімен, көзқарасымен, жүріс-тұрысымен көрсетеді. Кем-кетіктерді айтып, бағыт-бағдар береді. Өнерде бұрыннан бері жүрген бізге ғана емес, жас дирижерлер, әртістермен өз тәжірибесімен бөлісуде.  Әлбетте, олар тек отандық сахналарда ғана емес, шетелдерде де танылуы керек. Бүгінгі таңда біздің жастарымыз өз қабілеттерімен биік тұғырлардан көрініп жүр. Дәл қазір олардың мүмкіндігі жетерлік. Олар өте дарынды. Шетелден білім алып, тәжірибе алмастырып жүр. Мемлекеттік қолдауымен ғана емес, өздері ізденіп, демеуші тауып, барлық мүмкіндіктерді пайдалануда. Оларға, өз басым, тек сәттілік тілеймін!  Иә, мен фестивальде «Турандот» операсындағы Лю партиясын орындаймын. Басты партияларды шетелден келген итальяндық опера әншілері орындайтын болады. Сондай-ақ, мен фестивальдің жабылу салтанатында, яғни гала-концертте өнер көрсетемін.  Фестивальге итальяндық маэстро арнайы шақырылды. Шамасы, ұйымдастырушылар бұл жолы тек Пуччинидің опералары болады деп шешті. Анық-қанығын нақты білмейді екенмін. Қалай болғанда да Пуччинидің сазы кім-кімді болмасын баурап алады. «Богема» мен «Турандот» театр репертуарындағы аса танымал әрі үлкен сұраныстағы опералар.  Дайындаған: Ғазиза Ұзақ 
