 Рецензия (Қасым Олжас. Бозбеткей: өлеңдер – Алматы: «Жалын баспасы» ЖШС, 2012. – 96 б.) ...Ақынның өлеңі дейміз, Ол оның тағдыры шығар. (13-бет) Бұл әлемді біреу «ішкі әлем» деп, біреу «өнер әлемі» деп, ішкі әлем мен сыртқы әлем, өнер мен өмір деп бөліп қарастырып жатады. Мұнда да бір шындық бар болар. Ал Олжастың өлеңдерінен сол әлемдерді біртұтас жырлауға деген талпыныс байқалады. Олай болмағанда ақын өмірі үшін өлеңнің мәні де болмас па еді? «Ақын болып өлу» өлеңінде:             . (25-бет) – дейді. Бір қарағанда жоғарыда «Ол оның тағдыры шығар...» өлеңіндегі ойға қайшылықты жолдар болып көрінгенімен, өзге тілде «бөлшектеуге келмейтін» деген мағынадағы атомның өзінің бөлшектенетініндей деп қабылдасақ, қайшылықты өмірдің ақын өлеңіндегі бір көрінісі деуге де негіз бар.             Ал «Төлеужан бұлағы» өлеңінде:                         ...Төкеңнің өлеңдегі бар ғұмырын,                         Тоқтатпай тұрған сынды сол бір бұлақ. (12-бет) – деген жолдар өнердегі тірілікті сөз етсе, сонымен қатар жас ақынның қалам машығын игерерде ақын тағдыры жайлы ұзақ ізденісте болғандығын да көрсетеді. Ақын жайлы шер толғау, асқақ жырлар мен астам ойлы жырлар да «мен ақынмын» деген әрбір қалам ұстағанның сиясынан төгіліп ақ қағазды былғағаны кім кімге де белгілі. (Әрине, дүние жаратылғалы бұл тақырыпта өлең жазғандардың бәрі емес, көркемдік деңгейінен көріне алмағанын ғана айтамыз). Ал Олжаста олай емес. Өзгеше.                        (16-бет) – деп ой қорытады жас ақын «Айтылмайтын ақиқат» өлеңінде.      (16-бет) – деген Олжас кітабының екінші бөлімін «Жанардағы жұмбақтар» деп атапты. Әрине әр жанарда бір жұмбақ бар десек, сол жұмбақты шешу кім кімге де бұйыра бермейтін бақ. Үнсіз тілдескен жанарлар ғана ұғысатын сезім жайлы өлеңдер осы бөлімде топтастырылыпты. Олжастың сана елегінен өткізіп жазған дүниелері «жанардағы жұмбақтардың» жауабын табуға жәрдем етер бәлкім. Оқып көрейік.                        (57-бет)                           (58-бет)                                                 Аруыма сонда аптығып «асық» деп қалсын,                         Ауылына жетсең жүрегің басып тоқтарсың.                         Өлеңімді оқып өңді қыз өзгеге берші,                         Өзіне өзі мың мәрте ғашық боп қалсын!!! (60-бет)                           Артында жасырынған шымылдықтың,                         Суретшінің кешірек сырын ұқтым.                         Келбеттердің кескінін келтірсе де,                         Суретін сала алмапты-ау сұлулықтың. (67-бет)                           ...Сағындырдың да аулыңа кеткен шақтарда,                         Сағындырмадың біреуді ауылға кеткен. (72-бет)                           ...Актердің аузымен айтылған,                         Ол менің сөздерім деп білгін. (76-бет)                           ...«Тұмауратқан» көңілімнің дәрісі,                         Өзі екенін біле тұра білмейді. (90-бет) Осылай оқып отырасыз. Оқисыз да, ойға қаласыз. Сезім шырғалаңы, сүю-күю, не болмаса жете алмай аптыққан көңіл емес, өзге бояу, өзге сурет.  Тірі пенденің кемшіліктен арылып болғаны жоқ. Солай десек те, кемшіліктен арылуға талпынып, талпынысы босқа кеткені де, нәтиже бергендер де бар. Олжас сол тылпынысы нәтиже бергендердің қатарынан. Төмендегі екі жолда кездесетін                         Өзің салған сара жолмен жүргіз,                         Қайратыңның қаһарынан нұр жүзгіз. (27-бет)                           Бұл сөзіме мейлі нанба, нанасың... (24-бет) Жалғаулар жайлы айтуым болашақта жас ақынның мұндай бірен-саран қателікке де ұрынбасын деген тілек деп білерсіздер.                         (Тағалам, өмір бердің мың рахмет! (23-бет) «Қазақтың монологы» өлеңінің бұл жолындағы «тағалам» сөзі көбіне көп «Алла тағалам» болып сөз тіркесі түрінде қолданылатынын ескерсек, Олжасқа өзге жолын қарастыру дұрыс болар ма еді?)  Автор: Бақытқожа Баязитов   
