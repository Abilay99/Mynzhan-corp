Алматылық «Қайрат» футзал клубының аты өзгертілді. Бұл туралы «Астана» ПКСК бас директоры Владимир Смирнов хабарлады. Енді клуб алдағы уақытта «Астана-Қайрат» атымен ел намысын қорғайтын болады. Кеше өткен арнайы баспасөз мәслихатында  Президенттік кәсіби спорт клубы мен  шағын футбол клубының арасындағы 2013 жылы 19 қарашада қол қойылған Меморандум шеңберінде  футзал клубы құрылатындығы мәлімделді. Яғни,  футзал клубы  Президенттік кәсіби спорт клубының құрамына еніп, атауын өзгертіп отыр.  шағын футбол клубының атын өзгерту ұсынысы алматылық ұжым тарапынан түскен екен. Ірі додаларда ел намысын қорғап жүрген ұжым алдағы уақытта өз алаңында кездесулерін (Алматы қаласы) өткізе береді. Себебі клуб басқа қалаға қоныс аударса, онда оның барлық рейтингтері мен жетістіктері жойылады екен. Команданың атын өзгерту мақсаты - Астана қаласының имиджін арттыру, елімізде шағын футболды дамыту мен ірі спорттық ұйымдарды біріктіру негізінде қолға алынған.  футзал клубы (ендігіде «Астана-Қайрат») елімізде ғана танылған клуб емес. Еуропада абройы мен атағы жоғары ұжымдар қатарынан. Негізі 1995 жылы қаланған. Одан бергі аралықта талай белестерді бағындырды. 2012/2013 жылғы маусымда УЕФА Кубогын жеңіп алды. Өзге де жетістіктеріне тоқтала кетейік. 1999 ж - ҚР Кубогының иегері2000 ж - ҚР Кубогының иегері2003/04 жж- ҚР чемпионы2004/05 жж- ҚР Кубогының иегері, ҚР чемпионы2005/06 жж - ҚР Кубогының иегері, ҚР чемпионы2006/07 жж - ҚР Кубогының иегері, ҚР чемпионы2007/08 жж - ҚР Кубогының иегері, ҚР чемпионы2008/09 жж - ҚР Кубогының иегері, ҚР чемпионы, УЕФА Кубогының қола жүлдегері2009/10 жж - ҚР Кубогының иегері, ҚР чемпионы2010/11 жж- ҚР чемпионы, УЕФА Кубогының қола жүлдегері2011/12 жж - ҚР чемпионы2012/13 жж - УЕФА Кубогының жеңімпазы, ҚР Кубогының иегері, ҚР чемпионы2013/14 жж – Еременко Кубогының иегері, ҚР Кубогының иегері, ҚР чемпионы, ҚР Суперкубогының иегері2014/15 жж - ҚР Кубогының иегері, ҚР Суперкубогының иегері  
