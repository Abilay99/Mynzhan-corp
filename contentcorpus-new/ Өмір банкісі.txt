 Жастық оттары көздерінде жанып тұрған төрт жігіт банкке кіріп несие алды. Мол ақша үлкен жұмыстарды бастауға кеңінен жетеді.  Бірінші жас 25 жыл сауық-сайран құрып, қалған 25 жылында құлшына жұмыс істеп, алған қарызын қайтармақшы болды. Нәтижеде, ол 70 жасқа келгенше өндіріп жұмыс жасай алмады. Көз жұмғанша қарызға белшесінен батты.  Екінші жігіт қарызды ала салып, бар күш-қуатымен қызмет атқарды. 50 жасында барлық қарызын қайтарды. Бірақ, сол күні-ақ зорығып жығылды, көп өтпей дүние салды.  Үшінші жас 70 жасында барлық қарызынан құтылды. Көп өтпей ол да келместің кемесіне мінді.  Ал, төртінші жас 40 жыл жұмыс істеді. 60 жасында барлық қарызын қайтарды. Өмірінің соңғы он жылында әлемді аралап саяхат жасады. Жер шарының көптеген ғажап жерлеріне барды. Жүзінен күлкі табы кетпеді, 79 жасында ол да көз жұмды.  Сол жылы қарыз берген банктың аты "Өмір" болатын... Дайындаған: Мейіржан Әуелханұлы  
