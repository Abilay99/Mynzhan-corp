Футболдан Еуропа лигасының екінші іріктеу кезеңіндегі бірінші ойында "Тобыл" Арменияның "Пюник" командасынан басым түсті. Қостанайда өткен ойында 2:1 есебімен жеңіске жетті. Ойындағы үш гол да екінші таймда соғылды. 49 минутта Максим Федин есеп ашса, 80 минутта Азат Нұрғалиев есепті еселеді. Ойын соңында еревандық команда бір гол соғып, есепті қысқартты.  Екі команда арасындағы қарымта кездесу келесі аптада Ереванда өтеді. 
