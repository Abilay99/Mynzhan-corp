Ұйқысыздық басым көпшілігіміздің бірінші жауымыз. Жайлы төсек пен жұмсақ керуетте жатсақ та, әрі аунап, бері аунап, ұйқымыз келмейтін кездер жиі болады. Ол үшін жатар алдында төмендегідей тағамдарды жемегеніміз жөн: Қара шоколад (жүрек қағысын жоғарылатып, ұйқысыздықты шақырады); Ет (ас қорытуды баяулатады. Сол себепті көпке дейін ұйқымыз келмейді); Кофе (мүлдем ұйықтай алмауымыз мүмкін); Энергетикалық сусындар ( құрамында түрлі кофеиндер бар); Дәрі-дәрмектер (ауырғанды басатын дәрілерді, тұмауға қарсы таблеткаларды ұйықтар алдында ішудің қажеті жоқ); Қызанақ (тиамин аминқышқылы мидың жұмыс істеуін белсендіріп, ұйқыны бұзады); Кәді (кәдінің құрамында да тиамин саны көптеп кездеседі); Қышқыл тұздық (қыжылды шақырады); Ұйқымыздың дұрыс болмауының салдарынан көңіл-күйіміз болмай, болмашы нәрсеге ренжіп, шыдамсыздық танытып жүреміз. Сондықтан жоғарыда айтылған тағамдарды ұйықтар алдында жемегеніміз абзал.  
