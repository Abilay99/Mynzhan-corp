Тарихы сонау ХІХ ғасырдан бастау алатын фотография жасау әдісін француздық өнертапқыш Луи Дагер Франция ғылым академиясы мүшелеріне таныстырды. Ол дагеротипті алу процесін – жарыққа сезімтел металл пластинкаларындафото сурет алуды көрсетті. Осы оқиғадан кейін Франция мемлекеті Дагердің әзірлемесіне «әлемге арналған сый» деп баға берді. Осылайша Дагеротипия фотоға түсірудің алғашқы практикалық әдісі болып белгіленді. Бұл әдістің өзін 1822 жылы Жозеф Ньепс ойлап тапқан, ал Дагер арқасында фотографиялық суретті алу әдісі әлемге таралды.Бүгінде фото  алудың әдіс мен сапасы өзгергенмен, оған деген сұраныс, оның адам өміріндегі маңызы кеміген жоқ. Заманауи қоғамда кішкентай баладан, егде тартқан адамға дейін фотографияға әуес.Өткен күннен естелік қалдырып, сәтті шақтарды «шақ» етіп белгілеп қоятын фото өнері адамзатқа маңызды. Түрлі түсті қанық карточкалар үйдегі фото альбомда, ал олардың электронды форматы компьютер немесе қалта телефонымызда толып тұр. Әрине, фотоға түсірумен ешкімді таң қалдырмайсың, оның үстіне смартфондар дамыған кезде сурет, селфи дегенмен мәселе туындамайды. «Қажет суретті өзің түсіре аласың» деуіңіз орынды. Алайда бұл салада да кәсібилік пен біліктілік керек... Бүгінде ең танымал әлеуметтік желілердің барлығы дерлік фотосуреттерге негізделген, түрлі шаралар мен той-думан фотограф қызметінсіз өтпейді, фотосессиялар сән журналдары, әншілер партфолиоларында ғана емес, оларға тапсырысты жеке отбасылар да жиі беретін болды. Демек, фотографияға сұраныс бар, сұраныс бар жерде бәсеке бар, ал бәсеке бар жерде сапа бар.  Фотограф – табысты кәсіп түрі Фотоға түсіріп, табыс табу үшін алдымен бұл істің маманы болу керек. Өйткені тапсырыс беруші сіздің қызметңізді алмас бұрын түсірген суреттерңізді бағалайды. Егер кәсіби түрде фото сессиялар, партфолио жасаумен айналысамын десеңіз – онда фото мектепті оқып алу керек. Ал той мен банкеттерді түсіруде сурет түсірудің жалпы ережелері мен жақсы фото аппараттың болғаны жеткілікті.  Альбина Миникеева, әуесқой фотограф Талдықорған қаласы:  Заманауи фотографқа қойылатын талаптар Санат Иманғалиев кәсіби фотограф Астана қаласы:   Қатардағы фотограф қанша табады?  Дәурен Абдильдинов кәсіби фотограф Алматы қаласы: . Білгенге – маржан  Зарина Оспан кәсіби фотограф, Павлодар қаласы:   Сөз соңында... Жоғарыда берілген ақпаратты саралай келе фотограф болу табысты кәсіпкерлікке әкелетініне көзіміз жетті. Бұған қоса республика деңгейде өтетін фотобайқаулар да тамаша ынталандуры мен танылудың мүмкіндігі.  Естеріңізде болса, осы жылдың 18 шілдесінде «Атамекен» ҰКП мен «Менің Атамекенім» қоғамдық бірлестігі «#МеніңАтамекенім» фото және видео байқауын жариялаған болатын. Фотографтар мен әуесқой суретке түсірушілер туған өлкелерінің әсем табиғатын немесе тұрмыс-тіршілігінен сыр шертетін мыңдаған сурет редакцияға келіп түсті. Байқауда14 облыс, 3 қаланың ішінен марапатталған тек 9 өңір ғана.Гран При Алматы облысы Кербұлақ ауданы Көксу ауылының тұрғыны Ержан Дәулетбаевқа бұйырды.  Жеңімпазға  «Менің Атамекенім» қоғамдық бірлестігінің құрылтайшысы, Олимпиада чемпионы, «Жақсылық» шаруа қожалығының басшысы Жақсылық Үшкемпіров қазақтың ақ бас тұқымды бұқасын сыйға тартты. Фотоға түсіру немесе басқа кәсіп түрін бастағыңыз келсе алғашқы кеңесті «Атамекен» Ұлттық кәсіпкерлер палатасынан алыңыз. Кәсіпті кәсіби мамандармен бірге бастаңыз. Әлия Кемелбекова 
