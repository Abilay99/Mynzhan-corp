Кәсіпқой бокста ел намысын қорғап жүрген қазақстандық боксшы Иса Ақбербаев спорттық мансабындағы кезекті жеңісіне қол жеткізді. Ол кеше Мәскеуде жекпе-жек өткізіп, қарсыласы Игорь Караваевты бірінші раундта ұрып құлатты. IBO Intercontinental тұжырымы бойынша бірінші ауыр салмақтағы әлем чемпионы  Беларусь елінің боксшысы төтеп бере алмады. Жекпе-жектің басталғанына 1 минут 23 секунд өткеннен кейін қазылар жұдырықтасуды тоқтатуды жөн деп шешті. Нәтижесінде отандасымыз кәсіпқой бокстағы 14-ші жекпе-жегін жеңіспен аяқтады. Оның 10-ында мерзімінен бұрын жеңіске жеткен.  Бір кездесуі жоспарланып өтпей қалған.  Негізінен, бұл жұдырықтасу WBA тұжырымы бойынша екінші орта салмақтағы ресейлік  пен аустралиялық  жекпе-жегі аясында ұйымдастырылған еді. Бокс кешінің басты кездесуінде ринг иелерінің былғары қолғап шебері жеңіске жетті.  
