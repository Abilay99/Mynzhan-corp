Қазақстан Үкіметі мерекелік күндер тізбесін бекітті, деп хабарлайды ҚазАқпарат Әділет министрлігі жанындағы Нормативтік-құқықтық актілері ақпараттық-құқықтық жүйесінің сайтына сілтеме жасап. Премьер-Министр Бақытжан Сағынтаев ағымдағы жылдың 31 қазаны күні «Қазақстан Республикасында мереке күндер тізбесін бекіту туралы» №689 ҚР Үкіметінің қаулысына қол қойды.  Осы құжатқа сәйкес 46 мерекелік датадан тұратын тізбе бекітілді.  1. Қазақстан Республикасы Ұлттық ұланы күні - 10 қаңтар;  2. Алғыс айту күні - 1 наурыз;  3. Жерге орналастыру, геодезия және картография күні - наурыздың екінші сенбісі;  4. Геолог күні - сәуірдің бірінші жексенбісі;  5. Ғылым қызметкерлері күні - 12 сәуір;  6. Қазақстан Республикасы Мемлекеттік күзет қызметі күні - 21 сәуір;  7. Мәдениет және өнер қызметкерлері күні - 21 мамыр;  8. Саяси қуғын-сүргін және ашаршылық құрбандарын еске алу күні - 31 мамыр;  9. Химия өнеркәсібі қызметкерлерінің күні - мамырдың соңғы жексенбісі;  10. Қазақстан Республикасы рәміздері күні - 4 маусым;  11. Эколог күні - 5 маусым;  12. Полиция күні - 23 маусым;  13. Мемлекеттік қызметші күні - 23 маусым;  14. Жеңіл өнеркәсіб қызметкерлері күні - маусымның екінші жексенбісі;  15. Медицина қызметкері күні - маусымның үшінші жексенбісі;  16. Байланыс және ақпарат қызметкерлері күні - 28 маусым;  17. Дипломатиялық қызмет күні - 2 шілде;  18. Қазақстан Республикасы ұлттық қауіпсіздік органдары қызметкерлері күні - 13 шілде;  19. Балық шаруашылығы қызметкерлері күні - шілденің екінші жексенбісі;  20. Металлург күні - шілденің үшінші жексенбісі;  21. Сауда қызметкерлері күні - шілденің төртінші жексенбісі;  22. Көлік қызметкерлері күні - тамыздың бірінші жексенбісі;  23. Құрылысшы күні - тамыздың екінші жексенбісі;  24. Шекарашы күні - 18 тамыз;  25. Спорт күні - тамыздың үшінші жексенбісі;  26. Шахтер күні - тамыздың соңғы жексенбісі;  27. Білім күні - 1 қыркүйек;  28. Мұнай-газ кешені қызметкерлерінің күні - қыркүйектің бірінші жексенбісі;  29. Отбасы күні - қыркүйектің екінші жексенбісі;  30. Қазақстан халқы тілдерінің күні - қыркүйектің үшінші жексенбісі;  31. Атом саласы қызметкерлерінің күні - 28 қыркүйек;  32. Әділет органдары қызметкерлерінің күні - 30 қыркүйек;  33. Машина құрастырушылар күні - қыркүйектің соңғы жексенбісі;  34. Еңбек күні - қыркүйектің соңғы жексенбісі;  35. Қорғаныс өнеркәсібі қызметкерлері күні - 6 қазан;  36. Ұстаздар күні - қазанның бірінші жексенбісі;  37. Құтқарушы күні  - 19 қазан;  38. Орман шаруашылығы қызметкері күні - қазанның үшінші жексенбісі;  39. Әлеуметтік қорғау жүйесі қызметкерлерінің күні - қазанның соңғы жексенбісі;  40. Күзет ұйымдары қызметкерлері күні - 29 қазан;  41. Сыртқы барлау күні - 5 қараша;  42. Статистика күні - 8 қараша;  43. Ұлттық валюта күні, Қазақстан Республикасы қаржы саласы қызметкерлерінің кәсіби мерекесі - 15 қараша;  44. Ауыл шаруашылығы қызметкерлерінің күні - қарашаның үшінші жексенбісі;  45. Прокуратура күні - 6 желтоқсан;  46. Энергетик күні - желтоқсанның үшінші жексенбісі.  Қаулы алғашқы ресми жарияланған күннен кейін күнтізбелік он күн өткен соң қолданысқа енгізіледі. Дереккөз: inform.kz 
