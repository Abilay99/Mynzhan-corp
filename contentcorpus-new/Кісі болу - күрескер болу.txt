Ғалым болудан адам болу қиын дегендей, бұл атқа лайық болу оңай іс емес. Сондықтан ұлылардың адамдық туралы айтқан сөздерін оқып, өзіміздің керегімізге жаратайық: Адам – барлық нәрсенің өлшемі.  Адам деген – ардақты ат!  Жер бетінде адамнан артық еш нәрсе жоқ екеніне кәміл сенемін. Мен әрқашан адамға тағзым етіп келдім, тағзым ете беремін де. Мен өзім адамнан қастерлі болатын ешқандай кереметті кітап дүниесінен білген емеспін. Адам деген бүкіл әлем ғой, бір өзіне бүкіл әлемді сыйғызып тұрған адам мәңгі жасай берсін! Өмірдің небір қиын-қыспақ, небір ауыр минуттарында менің жүрегім: «Жасай бер!» - деген гимнді шырқаудан танған емес. Жер үстінде Адам атанудан артық міндет жоқ. Ресей ақылды және адал адамдарға зәру, осындай болуға ұмтыл, сонда ғана сен өз тағдырыңның қожасы, қоғамның лайықты мүшесі бола аласың.  Атымды адам қойған соң, Қайтіп надан болайын...  Адамның бойындағысының бәрі де: жүзі де, киген киімі де, жаны да, ойлары да әсем болуы керек.   Адамның қолынан келмейтін еш нәрсе жоқ.  Табиғатта не керемет күштер бар ғой, десек те, соның бәрі адамзаттан күшті емес деп есепте.  Адам дегеніміз – күн, ал сезімі – оның планеталары.  Адам ерекше болып тумайды, ол өзін-өзі ісімен ерекше етеді.  Адамдардың бір-бірінен айырмашылығы мынада: біреулері нені айтуға, нені істеуге тиіс екенін әуелі ойлап алады, енді біреулері айтарын айтып, істерін істеп алғаннан кейін барып ойланады.  Адам жақсыны арман етсе, өмірде бәрі де жақсы болмақ.  Үш-ақ нәрсе адамның қасиеті: Ыстық қайрат, нұрлы ақыл, жылы жүрек.  Сүйегі жоқ балықтың болмайтыны сияқты, кемшілігі жоқ адам да болмайды.  Адамның адамшылығы істі бастағандығынан білінеді, қалайша бітіргендігінен емес.  Адамның ісі қандай болса, іші де сондай.  Кісі болу дегеніміз – күрескер болу деген сөз.   Жасыңдағы мініңді қартайғанша сүйретіп қайтесің, кәріліктің күйбеңі әлі-ақ алдыңнан шығады.  Өз жанына көп үңілген жан қателігін тез сезеді, еріксіз салмақты болады, бәрін білем демейді, көкірек кермейді.  Адам бақытсызбын деп сарнай берсе, шынымен-ақ бақытсыз болады.  Еш нәрсе талап етпеген адам еш нәрсе бермейді де.  Мен армандағыш, ізденгіш, жаны тыным таппайтын кісілерді ұнатамын. Ал дегеніне жетісімен тоқтай қалған адамның мен үшін ешқандай қызығы жоқ.   Құдіретті ер қиналса да қыңқ етпейді, әлсіз адам қиналмай жатып безектейді.  Адам бойындағы өнер атаулы - төзім мен уақыттың қосындысынан өзге ештеңе де емес.  Күллі адам баласын қор қылатын үш нәрсе бар, содан қашпақ керек: әуелі – надандық, екіншісі – еріншектік, үшіншісі – зұлымдық.  Ашулы адамның сөзі аз болса, ыза, қуаты артында болғаны. Егерде аузынан қара қан ағызса, - домбыт, мақтаншақ, қорқақ болғаны.  Адамдар қолынан іс келетіндер және қолынан іс келмейтіндер болып қана екі категорияға бөлінеді.   Не ақылы, не күш-қайраты жоқ адам ғана нағыз сорлы.  Орайы келгенде өжет бола алмаған кісіні ақылды жан деу орынсыз.  Кішкентай адамдарға ұнағың келсе, өзің де кішкентай бол.  Қолынан келетін, істеуге тиісті ісін істей алатын адамды бақытты әрі тамаша адам деуге болады.  Көңілі кіршіксіз жан кісіні күндемейді.  Өз үйін ұнатпаған адам өзі өскен жұртын ұнатпайды, ал өзі өскен жұртын ұнатпаған адам өз елін, өз халқын сүйіп жарытпайды, ал онсыз адамзатқа деген сүйіспеншіліктің болуы да мүмкін емес.  О, тоба! Адамның үнсіз ойлай білетіні қандай дұрыс болған. Егер ой естіліп тұрар болса, мынау жалпақ әлемде санаулы-ақ достар қалған болар еді-ау!  Аң мінезді адам – аңнан да жаман.  Адамзат тірлігі – жақсы-жаман жіптен аралас тоқылған мата.  Ғалым болудан адам болу қиынырақ.  Рухы ұқсастардың бәрі – туыстар. Жамандықты иттің етіндей жек көретін адам ғана жақсылықты жанындай жақсы көреді.  Өзі жөнінде еш нәрсе айтпайтын, ал айта қалса, еш нәрсені жасырмай ақтарылатын кісіге жұрт сенбейді.  Адамның ішкі сезімінің айнасы – көз.  Шыдамды, сабырлы адам – бастаған ісінің жақсы нәтижесін көреді, білімге құштар адам – іздегенін табады.  Қанша даңқы болса да, қанша білікті болса да, табиғаты түзу жан еш уақытта – жас шағында да, жасамыс шағында да – кеудесін көтермейді.  Ең қиын іс – өзіңді өзің тану, ең оңай іс – басқаға ақыл айту.   Адамда нағыз адам болудан басқа мақсат болуы мүмкін емес.  Өнерсіздің қылығы – Тура сөзін айта алмай, Қит етуге бата алмай, Қорлықпенен шіруге; Аз ақшаға жалданып, Өнбес іске алданып, ол таба алмай жүруге...  Қашан бір бала ғылым-білімді махаббатпен көксерлік болса, сонда ғана оның аты адам болады.  Пайданы көрсең бас ұрып, Мақтанды іздеп, қайғы алма. Мініңді ұрлап жасырып, Майданға түспей бәйгі алма. Өзіңде бармен көзге ұрып, Артылам деме өзгеден. Күндестігін қоздырып, Азапқа қалма езбеден.  Сынаспай, сырласпа.   Аз сөйлер де, көп тыңдар Хас асылдың баласы.  Пиғылдың түзелуінен бұзылуы оңай.  Адам ақылды, кішіпейіл, әділ, батыл да қайырымды болуы тиіс. Тек сонда ғана оның осынау Адам деген мәртебелі атпен аталуға құқы болады.  Дайындаған: Қарлыға Бүйенбай  
