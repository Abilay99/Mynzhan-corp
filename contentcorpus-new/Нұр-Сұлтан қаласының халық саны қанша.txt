19 қыркүйекте Нұрсұлтан қаласында VI кәсіпкерлер конференциясы ұйымдастырылды. Жиынға қала әкімі Алтай Көлгінов қатысып, елордадағы шағын және орта бизнес субъектілері, қаланың жалпы даму процесі жайлы баяндама оқыды. Әкімнің айтуынша, соңғы 10 жылда елордадағы шағын және орта бизнес субъектілерінің саны 5 есе артып, нәтижесінде 130 мыңға жеткен. Ал, қала халқының саны – 1 миллион 100 мың адам. Бүгінде елордада 22 590 орынға арналған жекеменшік балабақша мен мектептер жұмыс істеп тұр. Жекеменшік емханалар да дами түсуде. Қазіргі уақытта елордада осындай 14 мекеме жұмыс істейді.  , - деді Алтай Көлгінов. Еске сала кетейік, Қазақстандағы халық саны ең көп қала – Алматы (1 884 600 адам). Екінші орында Нұр-Сұлтан (1 109 600 адам), үшінші кезекте Шымкент (1 023 800 адам) қаласы тұр. Деректі 2019 жылдың 1 тамыз күні Статистика комитеті ұсынды. 
