 Күз-қыс мерзімінің қолжетімді көкөністерінің бірі – асқабақ. Асқабақтың адам ағзасына пайдасы мол. Одан түрлі тағамдар жасауға болады. Солардың бірі – асқабақ уылдырығы. Мұндай көкөністі икраны нанға жағып жесеңіз, өте тойымды болады әрі тәбетті ашады. Оны дүкеннен сатып алғанша, үйден оңай дайындалатын түрін жасап көріңіз.  - 800 г асқабақ;- 1 үлкен пияз;- 1 ас қасық томат;- 1 шай қасық тұз;- 1 шай қасық қант;- 1 ас қасық сірке суы;- қалауыңызға қарай қара бұрыш;- ақжелкен немесе аскөк;- 1 сарымсақ тілшесі. Пиязды ұсақтап тураймыз. Асқабақты үккіштен өткіземіз. Табаға аздап май құйып, пиязды қуырамыз. Оған асқабақты салып, қайта-қайта араластырып тұрып, 10 минуттай қуырамыз.  Оған томат, туралған ақжелкен (аскөкті) және сарымсақ саламыз. Одан соң тұз, қара бұрыш, қант салып және сірке суын құйып, барлығын араластырамыз. 5 минуттан соң отты сөндіреміз. Уылдырық дүкендікіндей біртекті болғанын қаласаңыз, блендермен езіп алуға болады.  Асқабақ уылдырығы дайын!  
