ЕУРО-2016 іріктеу турнирі аясында өтетін Қазақстан – Исландия матчының төрешілер бригадасы анықталды, – деп хабарлайды sports.kz. Бұл туралы Nur.kz жазды. Бас төреші – Тасос Сидиропулос, оған Дамианос Эфтимиадис мен Полихронис Костарас жәрдемдеседі. Төртінші төреші болып Христос Акривос тағайындалды. Төрешілердің барлығы Грекия өкілдері. Еске сала кетейік, Қазақстан мен Исландия арасындағы матч 28 наурыз күні Астанада сағат 21:00-де басталады.  
