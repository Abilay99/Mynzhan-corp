 Ашуланған сәтіңізде тезден тиылуға тырысыңыз. Соңы үлкен өкінішке соғуы әбден мүмкін. "Ашу - дұшпан, ақыл - дос" дегенді ұмытпаңыз ешқашан.  *** Уақытты созуға тырысып, онға тіпті отызға дейін сан санаңыз. *** Ашуландырған адамнан алшақтай түсуге тырысыңыз. Уақыт қана емес, мұндай сәтте ара қашықтық та емдейді. Жаяу жүріп, жаттығу жасаңыз. *** Егер ештеңені өзгерту мүмкін болмаса, сол қалпында қалдырыңыз. *** Даулы мәселені келте қайырыңыз. Шешемін деп әуреленбеңіз. Оны шешуде қызбалыққа салынбаңыз. *** Тыңдаудан қашпаңыз. Менің қателесуім мүмкін ғой деп, қарсыласыңыздың сөзін байыппен соңына дейін тыңдауға тырысыңыз. *** Сүйіктіңізге ашуланған кезде оны құшақтауға тырысыңыз. Мейлі қаламасаңыз да осылай істеуге дағдыланыңыз. *** Қателескеніңізді сезінсеңіз, кімнен болса да арланбай кешірім сұраңыз. *** Қандай жағдайда да қолды бір-ақ сілтеп, теріс бұрылмай, оның көзіне тура қараңыз. *** Ашу-ызаға жол берген, қателікке бой алдырған соң дереу өзіңізге есеп беретін болыңыз. Екі-үш күн ішінде өз ісіңізден дұрыс қорытынды жасай біліңіз. Бұл сіздің келесіде қайталамауыңызға үлкен септігін тигізеді. *** Біреуден көмек, ақыл сұрауға еш намыстанбаңыз. «Жаяудың шаңы шықпайды» деген халық даналығын есте сақтаңыз. Дайындаған: Алшын Матай  
