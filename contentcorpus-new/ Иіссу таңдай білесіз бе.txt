 Иіссуды таңдау – өнер. Ал оны пайдалану – шеберлік. Коко Шанель іссуды әйелдің келе жатқанынан хабар беретін, ал кеткенде оны еске салатын, көзге көрінбейтін, бірақ естен тандыратын аксессуар деп санайды. Иіссуды киіммен теңеген де осы мадам. Сонымен, иіссуды қалай таңдау қажет? Иіссу иісі үш кезеңге бөлінеді: бастапқы, орташа (негізгі) және қалдық. Парфюм иісін қақпағындағы иісіне бола бағалау қателік. Теріге қонған жұпар тек  15-20 минуттан соң ғана ашылады. Осы иіс негізгі болып саналады. Бұл иіс парфюм тұрақтылығына байланысты 20-25 сағат тұруы мүмкін. Осы уақыт аралығында иіс құбылып, жоғарғы, орта, төменгі ноталарын ашады. Одан кейінгі 10-15 сағатта білінер білінбес дәмі ғана қалады. Егер осы үш кезеңде де иіс ұнаса, сатып алуыңызға болады.  Профессор-парфюмер Роже Дов айтқандай, «хош иісті таңдау нақсүйерді таңдаумен пара­-пар. Бір біріңізге сай келетініңізді тек түнді бірге өткізген соң ғана білесіз». Егер ертеңіне теріңізде қалған иіс ұнамды болса ғана парфюмды сатып алуыңызға Иіссуды қалай қолданасыз? Оны таза, құрғақ теріге жаққан жөн. Әсіресе теріңіздің ең нәзік жерлеріне – білезік тұсына, құлақтың төменгі жағына, желке ойығына, кеуденің астына қарай жағуға болады. Иіссуды киімге сеппеген жөн, себебі жұпар тек теріде ғана ашылады, оның үстіне киіміңізде дақ қалдырауы мүмкін. Эсте Лаудер иіссуды ауаға сеуіп, хош иіс тұманына сүңгіп алыңыз деп кеңес береді. Ал Коко Шанель қай жеріңізді сүйгенін қаласаңыз, сол тұсыңызға жағыңыз дейді.    
