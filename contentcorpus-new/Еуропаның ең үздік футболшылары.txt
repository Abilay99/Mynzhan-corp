Халықаралық спорт сараптама орталығы (CIES) Еуропадағы мәресіне жеткелі тұрған маусымның ең үздік футболшыларын жариялады. Үздік құрам ойыншылардың статистикалық көрсеткіштері бойынша түзілген. Сарапшылар үздік құрамға осы маусымда 2 000 минуттан кем ойнамаған футболшыларды топтастырған. Оған Мюнхеннің «Бавария» командасынан 4 футболшы енген. Қақпашы: Мануэль Нойер («Бавария»).  Қорғаушылар: Алекс Сандро («Ювентус»), Матс Хуммельс («Бавария»), Хави Мартинес («Бавария»), Бруно Перес («Рома»).  Жартылай қорғаушылар: Тиаго Алькантара («Бавария»), Поль Погба («Манчестер Юнайтед»), Наби Кейта («Лейпциг»).  Шабуылшылар: Криштиану Роналду («Реал»), Дрис Мертенс («Наполи»), Лионель Месси («Барселона»).  
