Эстрадада қолтаңбасы қалыптасып келе жатқан өнер иесі Ардақ Бәлтаевтан сұхбат алған едік...  Негізі, бұл байқауға кездейсоқ тап болдым. Негізгі мамандығым - домбырашы. Байқау туралы «ЗараТуштра» тобының продюсері Жанна Сабировадан естідім. Содан кейін жеке әнші ретінде қатысып, өзімді сынап көруге бел будым. Іріктеуге қатысып, топ жарғандардың қатарынан көріндім. Финалға шыққан он кісінің арасынан озып шығып, ел намысын қорғауға мүмкіндік алдым.  Байқаудың шарты бойынша, әр мемлекеттен бір-бір адам шығып, өз елінің намысын қорғайды. Әр апта сайын байқау әр елде өткізіледі. Бір апта бойы сол елдің тілімен, дінімен, тұрмысымен, салтымен танысады. Келген бойда байқауға қатысушы әншілерге сол елдің ана тіліндегі танымал әнді ұсынады да, дайындалуға бір ғана апта береді. Алдымен байқау біздің елде өтті. Біз келген қонақтарымызды қарсы алып, ұлтымыздың тыныс-тіршілігімен таныстырдық. Қонақжай халық екенімізді көрсеттік. Кейін басқа елдерді аралай бастадық. Шыны керек, ауыр болды. Себебі, 1 апта ән жаттауға, оны сахна алып шығуға өте аз. Одан қалса, өзге елдің тілін білмей жатып, әнін бірден айтып кету қиын. Бірақ, мұның барлығы маған оң пайдасын тигізді. Үлкен сабақ алдым, тәжірибе жинақтым, кәсіби шеберлігімді арттырдым. Ақтық финал Түркия елінде өтті. Байқау жеңімпазы көрермендер жіберген смс-хабарламалардың санымен анықталды. Сол көрсеткіштер бойынша 1-орынды Қырғызстан, 2-орынды Қазақстан иеленді.  Әлбетте, әділ өтті. Байқаудың халықаралық деген дәрежесі бар. Барлық шарттар дұрыс орындалды. Жеңімпазды көрермен қауым анықтады. Жеңімпаз болу үшін маған небәрі 21 дауыс жетпей қалды.  Шынымды айтсам, қатты бәсекелестікті көрген жоқпын. Барлығымыздың мақсатымыз бір болды. Әркім өз елінің намысын қорғап, абыройын түсірмеуге тырысты. Барлығымыз байқау аясында жақсы дос болып кеттік. Бүгінде әлемнің әр елінде жүргенімізге қарамастан, бір-бірімізбен ғаламтор арқылы байланысқа шығып, амандық-саулығымызды сұрап жатамыз.   Иә, өкінішке орай, басқа елдермен салыстырғанда бұл байқау өз жерімізде кеңінен танымал бола қойған жоқ. Бәлкім, жарнама аз болды. Тіпті, ақтық финалға шыққанымды Түркиядағы Қазақстан елшілігі білмеген. Финалда жеңімпаздарды марапаттау кезінде басқа елдің азаматтары келіп, өз жерлестерін құттықтап, марапаттап жатты. Ал мені өзге ұлттың өкілі қолымды алып, құттықтады. Мен бұған қатты намыстандым. Іздеушісі жоқ жетім баланың күйін кешкендей болдым.  Мен мектепті бітірген соң, Жүсіпбек Елебеков атындағы эстрада-цирк колледжіне оқуға түстім. Айгүл Үлкенбаеваның домбыра сыныбында оқыдым. Колледж қабырғасында оқып жүргенде Ержан, Аман деген жігіттермен «Аршын» тобын құрдық. Басымызды «Серпер» тобының әншісі марқұм Биғазы Тұтқабеков біріктірді. Ол кісі бізге дәріс беретін. Көзі тірісінде бізге әрдайым қолдау көрсетіп, ақыл-кеңестерін аямайтын. Өкінішке орай, аға жол апатына түсіп, қайтыс болды. Кейін біз де оқуымызды аяқтап, жан-жаққа тарап кеттік.   Иә, жеке әнші болып жүрген жайым бар.  Көбіне мен шығармашылық ізденісте жүремін. Жаңа әндер жаздыру үстіндемін. Ойда жүзеге асуға тиісті дүниелер бар. Соларды біртіндеп жүзеге асыруды қолға алып жатырмын.  Әрине, басылды. Әзіл-қалжыңға оң көзбен қарайтындардың бірімін. Шыны керек, ол кезде 1 сәуір екенін аңғармаған едім. Сіздердің әзілдеріңіз мықты, шынайы болғаны соншалықты, кішкене ашуланып та қалдым. Кейін әзіл екенін түсініп, мақаланы оқып, өзім де еріксіз күлдім.  Әр саналы азамат отбасын құрып, ұрпақ тәрбиелеу керек. Мен де болашақта шаңырақ көтерсем деймін. Жеке өміріме келер болсақ, басым бос. Ата-анама жақсы келін, маған аяулы жар болатын аруды іздестірудемін.  Көп рахмет! 
