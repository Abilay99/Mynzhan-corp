Ана сүті – табиғаттың берген ғажайып сыйы, сәби үшін ең мінсіз қорек. Оның құрамында баланың өсуі мен дамуына қажетті қоректік заттар, ферменттер және ең маңыздысы- ақуыздық байланыстар сынды барлық компоненттер бар. Дәл осы ақуыз – жасушалардың, ферменттер мен гормондардың негізгі құрылыс материалы. Сәби өзін қауіпсіз сезінуі үшін анасымен тығыз байланыста болуы керек. Емізу — сол байланысты орнатудың ең жақсы тәсілі. Әр ана баласына ең үздігін бере алады. Себебі әр ананың сүті бала ағзасының қажеттіліктеріне қарай бейімделіп отырады. Мұндай композицияны жаңадан ойлап табу немесе қайталау мүмкін емес! Сәбидің ас қорыту жүйесі толық қалыптаспаған, алайда ол ана сүтіндегі ақуызды жақсы сіңіреді. Ана сүтінде көп мөлшерде сарысу ақуызы, аз мөлшерде казеин және қорыту процесін жеңілдететін жартылай ыдыратылған ақуыздар мен ферменттер болады. Сарысу ақуызы асқазанда тамаша қорытылады, ал оның емшек сүтіндегі казеинмен ара қатынасы 70/30-ды құрайды. Ақуыз құрамына кіретін аминқышқылдар деңгейі емшек сүтімен үйлесімді. Осылайша, емшек сүтінің ақуызы сәбиге арналған үйлесімді мөлшерімен, сонымен қатар жоғары сапасымен ерекшеленеді. Дәл сол себепті сәбиге ана сүтінен асқан нәрлі тағам жоқ. Алайда ана сүті аз болатын немесе тартылып қалатын жағдайлар кездеседі. Мұндайда сәбидің қарны тоймай мазасыздануы мүмкін. Одан бөлек салмақ қоспау және баяу даму қаупі бар. Көп жағдайда жас аналар емшек сүтін сиыр сүтімен алмастырып жатады. Олар екі сүттің құрамының бірдей екеніне сенімді. Табиғи сиыр сүті өсіп келе жатқан бала үшін пайдалы әрі нәрлі заттектердің қайнаркөзі деп есептеледі. Расымен, сиыр сүтінде пайдалы және нәрлі заттектер көп, бірақ бұзау үшін ғана пайдалы. Ал сәбидің нәзік ас қорыту жүйесі үшін сиыр сүті ауыр болады. Екі жасқа толмаған балалар үшін сиыр сүті несімен қауіпті? Сондықтан емшек сүтін сиыр сүтімен алмастыру және қаймағы алынбаған сиыр сүтімен 2 жасқа дейінгі сәбилерді тамақтандыру ұсынылмайды. Анасы сәбиіне бере алатын ең үздік азық — бұл емшек сүті!  
