 Кейде «Біз не үшін өзімізді 100% қызметке арнауымыз керек?» деген сұрақ қоюымыз мүмкін. «Өзін атқарып отырған жұмысына 99,99% арнаса да, жеткілікті емес пе?» деген сұрақ та туындауы мүмкін. Төменде осы мыңнан бір үлес ағаттықтың соңы қандай зардаптарға әкеліп соғатынын қарастырып көрейік. Көпшілік алда-жалда өзінің жұмысқа 99,99%-ын ғана арнайтын болса, онда: Сағатына 16 мың пошта жолдамасы жол бойы жоғалады; Сағатына 22 мың дана ақша чегі басқа біреудің атына ағат жолданады; Чикаго халықаралық әуежайында әр күні екі ұшақ қону барысында қатерге жолығады; Күніне жаңа өмірге келген 50 нәресте ата-анасына ағат табысталады, яғни ауысып кетеді; Шипаханада аптасына 500 рет операция жасауда ағаттық кетеді; Дәрігерлер қауымы жылына 20 мың адамға дәрі беруде ағаттық жасайды, яғни науқас адамға қате дәрі беріледі; Жоғарыдағы 0,01% жауапкерсіздік және т.б. себептер салдарынан жүрегіңіз жылына түрлі себептермен 32 мың рет артық соғады. Дайындаған: Сұңқар Ақбоз Сурет: oxfam.org.hk 
