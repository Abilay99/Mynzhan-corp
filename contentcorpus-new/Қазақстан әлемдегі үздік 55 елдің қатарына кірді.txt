U.S. News нұсқасы бойынша Қазақстан әлемдегі үздік елдердің ретингінде 55-орын алды. Тізімге 60 ел кірді. Рейтинг елдің туризміне, мемлекеттің әлеуметтік міндеттемелеріне, мәдениетіне, инновациясы мен тарихи мұрасына, бизнес ашу мүмкіндігіне, әлемдік аренадағы қуаттылығына негізделіп жасалды. Тізімде алғашқы орынды Германия алды, одан кейін Канада, Ұлыбритания, АҚШ, Швеция мен Австралия тұр. Соңғы үш орын Иран, Украина және Алжирге бұйырды. Сипаттамада Қазақстанда пайдалы қазбалар қоры, соның ішінде уранның көп екені айтылған. Сонымен қатар елдегі ауылшаруашылықтың дамығаны айтылады. Мамандардың пікірінше, ел экономикасы мұнай секторымен байланысты. Тізіммен толығырақ мына жерден танысуға болады. Дереккөз: tengrinews  
