2016 жылғы «Қазақстан барысының» шешуші кезеңіне шыққан барлық балуандар белгілі болды. Бұл туралы жарыстың ресми сайты хабарлап отыр. 2016 жылдың «Қазақстан Барысы» турнирінің іріктеу жарыстары аяқталып, еліміздің 14 облысы мен Астана, Алматы қалаларынан жеңімпаз атанып, 32 балуан ақтық сайысқа жолдама алды. Өткен жылдардың финалға қатысқан балуандарымен қатар, биыл 11 балуан республикалық турнирдің бас жарысының кілеміне алғашқы рет қадам басады. Олар: Дулат Алпысов (СҚО), Алтынбек Аусағитов (СҚО), Еркебұлан Егінбаев (Павлодар облысы), Еламан Ерғалиев (Қызылорда облысы), Сержан Ерлан (БҚО), Ербол Игілік (Маңғыстау облысы), Бауыржан Қабай (Алматы қаласы), Абылайхан Қасымхан (Қостанай облысы), Асхат Құсайынов (ШҚО), Дархан Темірханов (Ақтөбе облысы) және Мереке Тұрашев (Ақмола облысы). «Қазақстан Барысы 2016» турнирінің финалдық кезеңіне қатысатындар: Ақмола облысы: Мереке Тұрашев, Леонид Станеев Ақтөбе облысы: Дархан Темірханов, Нұрсұлтан Иманғазин Алматы облысы: Ұлан Рысқұл, Александр Касачёв Атырау облысы: Сұңғат Закарияев, Кенжебек Күзембаев Батыс Қазақстан облысы: Олжас Сүлейменов, Сержан Ерлан Жамбыл облысы: Айбол Айтбек, Дәулетхан Жақыпов Қарағанды облысы: Асыл Бәрменов, Бекзат Ахметбеков Қызылорда облысы: Еламан Ерғалиев, Руслан Әбдіразақов Қостанай облысы: Ерлан Омаров, Абылайхан Қасымхан Маңғыстау облысы: Нұрдәулет Жарылғапов, Ербол Игілік Оңтүстік Қазақстан облысы: Жұманазар Ерсұлтанов, Нұрсұлтан Мыңғышов Павлодар облысы: Самир Мәмедов, Еркебұлан Егінбаев Солтүстік Қазақстан облысы: Алтынбек Аусағитов, Дұлат Алпысов Шығыс Қазақстан облысы: Айбек Нұғымаров, Асхат Құсайынов Алматы қаласы: Виктор Демьяненко, Бауыржан Қабай Астана қаласы: Айбат Сейтен, Айтуар Абдулов Әскер Барысы: Талғат Әмренов Қазақстан Барысы 2015: Бейбіт Ыстыбаев «Қазақстан Барысы» турнирі ақтық сайысының жеңімпазы, «Тайтұяқ» пен Қазақстан барысы алтын белбеуінің иегері анықталатын дүбірлі дода 3 шілдеде сағат 12.00-де елордамыздағы «Сарыарқа» республикалық велотрегінде өтеді. 
