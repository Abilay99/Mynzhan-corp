Қызылжарда Алаштың аяулы ақыны Мағжан Жұмабаевқа еңселі ескерткіш орнатылды. Ескерткіштің ашылу рәсіміне Солтүстік Қазақстан облысының әкімі Құмар Ақсақалов, Қазақстан жазушылар одағының төрағасы Ұлықбек Есдәулет, Мағжан Жұмабаевтың туысы Лейла Жаңабаева, "Мағжан көктемі" IV республикалық фестивалінің бірінші орын иегері Аяхбай Дінмұхамед қатысты. 
