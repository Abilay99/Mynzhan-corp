  Бұл жерде әлбетте үй шаруасындағы әйел баласына жіті көңіл бөле алады. Ал жұмыстағы әйел үйге шаршап-шалдығып қайтады, сондықтан, баласына қарауға мүмкіндігі бола бермейді. Жұмыстағы әйелдің өз-өзін жетілдіруіне мүмкіндігі бар. Бұл жерде қайсысына жақтасарымызды білмейміз. Себебі, кейбір үй шаруасындағы әйел де үйде отырып-ақ, кітап оқып, көрмелерге барады, соңғы жаңалықтардан құлағдар болып отыруға тырысады. Әлбетте, ақша жағдайын таразылар болсақ, үй шаруасындағы әйел күйеуінің қалтасына қарап отырады. Күйеуі ғана ақша табатын отбасыларда проблемаларды күйеуі өзі шешеді, ал әйелі оның қай-қай шешіміне де бас шұлғып отыруға мәжбүр.  Жұмыстағы әйел қалайда өзін күтеді. Өйткені ол адамдармен араласады, кімнің не киіп жүргенін көреді.  Үй шаруасындағы әйел бірнеше жылдан соң жұмыс жасағысы келсе, оған жұмыс бірден табыла қоймайды. Әйел адамның үйде отыруы не жұмыс жасауы мәңгілік дау іспетті. Ал сіз қалай ойлайсыз? сурет: pssp.ru, sunhome.ru 
