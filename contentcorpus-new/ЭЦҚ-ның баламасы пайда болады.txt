Қазақстанда ЭЦҚ-ны қолдану оңай болмақ. Ол үшін қосымша бағдарлама орнату қажет емес. Бұл туралы ҚР Цифрлық даму, инновациялар және аэроғарыш өнеркәсібі министрі Асқар Жұмағалиев халыққа есеп беру кездесуінде айтты. Қазіргі қолданыстағы электронды цифрлық қолтаңбадан (ЭЦҚ)  жаңа "бұлтты" ЭЦҚ-ның басты айырмашылығы сол, оны пайдалану үшін компьютерге қосымша бағдарлама (NCALayer) орнатпайсыз. Сонымен қатар, ЭЦҚ сіздің компьютеріңізде емес, қорғалған серверде сақталады және оны пайдалану үшін бейнеидентификациядан өту керек.  - деді Жұмағалиев. Министр бұл қолданыстағы ЭЦҚ-ның баламасы екенін, оны жоғалтып алу мүмкін еместігін және өзіңізден басқа ешкімнің пайдалана алмайтынын атап өтті.  деді Жұмағалиев. ЭЦҚ-ның жаңа түрі компьютерде немесе басқа да тасығышта сақталмайды. Қызметті алу кезінде жүйе азаматтың серверде сақталған цифрлық қолтаңбасын автоматты түрде табады. Қазіргі уақытта ЭЦҚ-ның жаңа түрі әзірлену үстінде екен. Қолданысқа биыл енгізуді жоспарлауда.  
