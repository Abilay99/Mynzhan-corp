 Тұз, ас содасы, сірке суы және басқа да қолжетімді заттарды түрлі үйлесімде қолдану арқылы тазалауға арналған қымбат химиялық құралдарды ауыстыруға болады.   Шкафтардың есіктері мен тұтқаларындағы қолмен ұсталған іздерді ескі тіс щеткасы және қолдан жасалған паста арқылы кетіруге болады. Пастаны дайындау үшін 1 бөлік өсімдік майын 2 бөлік ас содасымен араластырыңыз.  Лимон мен тұз — асүйді ретке келтіруде қолданылатын қарапайым әрі экологиялық өнімдер. Азық-түлік турауға арналған ағаш тақтайға тұз сеуіп, одан соң оны жарты лимонмен ысу керек. Сонда тақтайдағы дақтардан және жағымсыз иістен арыласыз. Егер тақтайды ыдыс жууға арналған құралмен тазаласаңыз, химиялық иіс пен дәм қалып қояды.   Егер су душ торынан жан-жаққа атылып ағылса, тесіктер тотпен бітеліп қалған болуы мүмкін. Одан құтылу үшін қарапайым полиэтиленді пакет алыңыз, оған сірке суы мен қарапайым суды 1:1 қатынаста құйыңыз. Содан соң осы пакетке душтың басы толықтай еніп тұратындай бекітіп қойыңыз. 15-20 минут ұстаған соң, пакетті алып, сумен шайыңыз.  Ваннаны және кафельді тақтаны сарғыш түстен тазарту үшін мынадай қоспа көмектеседі: 0,5 стақан ас содасы, 60 мл сутек тотығы және ыдыс жууға арналған 1 шай қасық сұйықтық.  Бірнеше лимонды бөліктерге бөліп, суы бар әйнек ыдысқа салыңыз. Ыдысты микротолқынды пешке салып, су қайнаған соң, бірнеше минут ұстаңыз. Содан соң микротолқынды пештің ішіндегі кір жерлер жылдам тазарады.  Грейпфрут пен лимон — жақсы тазартатын жемістер. Грейпфрутқа немесе лимонға аздап тұз сеуіп, ыдыс-аяқ жуатын шұңғылшаны ысқылап шығыңыз. Айнадай таза болғанын бірден байқайсыз.   Қолыңызға таза шұлық киіп алыңыз. Оны 1 бөлік қарапайым судан және 1 бөлік сірке суынан тұратын ерітіндіге малып, пердешенің беттерін сүртіп шығыңыз.  
