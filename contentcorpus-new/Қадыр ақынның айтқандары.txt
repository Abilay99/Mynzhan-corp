Қазақтың классик ақыны Қадыр Мырза Әлидің әдебиетімізге сіңірген еңбегі ұшан-теңіз. Ол әдебиеттің қай саласына болса да, қалам тербеген. Тіпті өмірінің соңына дейін жазуды тоқтатпаған адам. Оның өлеңдері мен айтқан әңгімелері, дәйексөздері бүгінде көптеген жиын-тойларда, отырыстарда айтылады. Ақынның дәйексөздерінен үзінді оқи отырыңыздар. *** Мықты болсаң, өзгенің жетістігін, өзіңнің кемістігіңді көре біл.  *** Бүкіл дүниені сатып алуға дайын адам өзін сатып жіберуге де дайын.  *** Қанша тапқаның емес, қанша тындырғаның байлық.  *** Адамның шашқаны емес – тергені, алғаны емес – бергені қалады. *** Сүйген екенсің таусылып сүй, екінші біреуге қарайтын хəлің болмасын! *** Шындықты айтып сотталып, өтірік айтып сытылып кету мүмкіндігі де бар.  *** Еркектер неге əйелін тастайды? Бір əйелге төзбеген ер көп əйелге төзе ме сонда? *** Дүние – тұзды тамақ, жеген сайын шөлдейсің. *** Бақыттың қонғанын емес, ұшып кеткенін қатты сезесің. 
