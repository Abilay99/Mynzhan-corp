Македония елінде өткен «Звездички» халықаралық байқауында бас жүлдені қазақстандық жас әнші Санат Асуат жеңіп алды.  Македонияның Прилеп қаласында өткен «Звездички» халықаралық байқауына Қазақстан елі тұңғыш рет қатысты. Биылғы байқауда Қазақстан, Беларусь, Грузия, Мальта, Ресей, Сербия, Хорватия, Македония, Венгрия елдерінен келген 14 жас әнші бақ сынады. Ал өнерпаздардың арасындағы ең жасы кіші қатысушы – 12 жасар Санат Асуат. Жасы кіші болса да, алға суырылып шығып, ол бас жүлдені қанжығасына байлап қайтты.   Байқау шарты бойынша әрбір қатысушы тек жаңа ән шырқау керек. Санаттың орындауындағы «Арманыңа сен» әнін белгілі атыраулық композитор Болат Кохаманов, ал сөзін жезқазғандық ақын Дильбар Маликова жазды.  – дейді Санаттың анасы Жаннат Сангалиева.   Санат Асуат:   Байқаудың тағы бір ерекшелігі әр елден келген қатысушы өз ұлттық тағамын дайындайды. Санат анасымен бірге ет асып, бауырсақ пісіріп, құрт, жент, май, ірімшік т.с.с. ұлттық тағамдарға толы дастархан жайды.   Санат Асуат 4 жасынан бастап вокалмен айналысып келеді. Бұған дейін ол тек республикалық деңгейдегі байқауларға қатысып, дүбірлі додаларда жеңіске жеткен. Бүгінде музыка мектебінде жетіген аспабында ойнауды үйреніп жүр. Бас жүлдені қанжығасына байлап оралған Санатты әуежайда туған-туыстары, достары, ұстаздары үлкен қошеметпен күтіп алды. 
