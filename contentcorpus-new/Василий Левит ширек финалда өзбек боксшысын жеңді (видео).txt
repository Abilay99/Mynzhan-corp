91 келіге дейінгі салмақта Рио Олимпиадасының күміс жүлдегері, отандасымыз Василий Левит Ташкентте өтіп жатқан Азия чемпионатының жартылай финалына шықты. Қазақстандық боксшы ширек финалда Санжар Тұрсыновты жеңді. Үш раундта да қарсыласынан көз жазбай, жекпе-жекті бақылауында ұстаған Василий Левит барлық төрешілердің шешімі бойынша жеңіске жетті.  Айта кетейік, осыған дейін қазақ боксшылары арасында бірінші болып 56 келіге дейінгі салмақта Қайрат Ералиев жартылай финалға шыққан болатын. 
