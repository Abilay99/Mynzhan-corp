АҚШ-тың Business Insider журналы бүгінгі таңда әлемге әйгілі болған беделді компаниялардың логотиптарының дизайн бағасының әр түрлі екендігі және олардың кейбірінін жасауға миллиардтаған АҚШ доллыры қаржы жұмсалса, кейбіріне тек 15 доллар ғана жұмсалып жасалынғаны жайлы мақала жариялады. Компания құрылып әлемдік бәсекеге жол тартқанда оның белгісі де өзгеше болуы өте маңызды дейді мақала авторлары. Пепси Кола сусынының құмарасындағы логотибіне өзгеріс енгізу үшін 5 миллион АҚШ доллары қаржы жұмсаған екен. Ал, Twitter логотибі үшін 15-ақ доллар қаржы жұмсапты. Microsoft - ақысыз жоба  2012 жылы Майкрософт компаниясы ұжымның белгісіне қайта жоба жасады.   Twitter желісінің логотибі iStockphoto порталы арқылы жасалынған. 15 АҚШ долларындық құны бар суретті Жапонияда тұратын Англиялық көркемөнер шебері 6 долларға iStockphoto сайтына жасап берген.   Nike компаниясының логотибі 35 долларға жасалынған. 1971 жылы жобаланған белгі дизайн колледжінің студенті Давидсонға тиеселі екен. Ол сағатына 2 доллар ақы алып, бұл логотипті жасаған.   Кока-кола компаниясы өз логотиптері үшін бір тиын да ақша жұмсамаған. Ол 1886 жылы жобаланып, қолданысқа енген.   Google компаниясының логотибі де Брин Сергейдің жобасы негізінде жасалып, қазірге дейін көп өзгеріске ұшыраған жоқ.   2012 Лондон Олимпиадасының логотибі 625 мың АҚШ долларына жобаланған.    ENRON компаниясының логотибі 1990 жылы 3300 долларға жобаланған.   ВВС 1994 жылы 1 миллион 800 мың АҚШ доллары қаржы жұмсап түпкі жоба негізінде Gill Sans шрифінде қайта жобаланған.   NeXT компаниясы 1986 жылы 100 АҚШ доллары жұмсап логотипке тапсырыс берген.    Англия ВР мұнай компаниясының логотибі 2008 жылы мөлшермен 211 миллион АҚШ долларына осы логотипті жобалатқан және осы арқылы «барлық адам сенетін энергия компаниясы» болуын армандаған.   Дайындаған: Сұңқар Ақбоз 
