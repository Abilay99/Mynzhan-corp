Зерттеулер нәтижесі бойынша Британ Корольдігінің денсаулық сақтау қоғамы “Instagram әлеуметтік желісі жастардың денсаулығына кері әсерін тигізеді”,- деген қорытындыға келді. Мұндай қорытындыға келмес бұрын ғалымдар 14 пен 24 жас аралығындағы 1500 адаммен сұхбат жүргізген. Респонденттерге негативті әсер ететін, сондай-ақ, психикасын бұзып, күйзеліс пен агрессияға итермелейтін қосымшаны анықтау ұсынылды.   Сұхбат нәтижесінде өзінің сырт келбетіне көңілі толмай, өз-өзін бағалау деңгейін түсіріп, ұйқысыздыққа алып келетін әлеуметтік желі Instagram екені анықталған. Тәжірибеден өтушілер оның адамға беретін әсерлерін төмендегідей мысалдармен келтірді: — өз келбетін өзге адамдардың мінсіз фотосуреттерімен салыстыру — ұйқыға уақытында жатуға мүмкіндік бермеу — өзі тіркелген адамдар өміріндегі жаңалықтардан хабарсыз қалу қаупі — шын өмірдегі достары мен туыстарына қажет деңгейде көңіл бөлмеу — басқалардың “ертегідей өмірін” көре алмаушылық Антирейтингтегі екінші орынды Facebook пен Snapchat әлеуметтік желілері алды. 
