 «Сөз сүйектен өтеді» деп дана халқымыз тегіннен тегін айтпаған. Әр айтылған сөздің салмағы бар. Әр сөздің жұмсалу реті бар. Аузым бар деп сөйлей беру әдепті әм арлы адамның ісі емес. Біз бүкіл ойымызды сөзбен жеткіземіз. Санаңызға келген ой сөз боп тіліңізге түспес бұрын жүрек пен ақылдың сүзгісінен өтуі керек. Өмір болғаннан соң бір-бірімізбен сөзге келіп, ренжісіп жататын кездеріміз болады. Тіпті, ашуға бой алдырып, жақын деген адамымызға ауыр сөз айтып, көңіліне қаяу, жүрегіне үлкен жүк түсіреміз. Адамның ашу үстінде көзі көрмей қалатыны рас. Біз сіздерге ашу үстінде айтылар сөздің ауырлығы жөнінде айтпақпыз. Бұндай шақта не істеу керек?          Өмір өте қысқа. Уақыт тым аз. Жүретін жол көп. Сондықтан, өкпелеспей, ренжіспей, араздаспай бір-бірімізді сыйлап ғұмыр кешу – әрбіріміздің міндетіміз болса керек. Бақытты өмір сүруге не кедергі ендеше?! 
