Бірде Ескендір Зұлқарнайын бір ғұламаға көкейіндегі сұрақтарын қояды. – Әлемде ең ақылды адам кім? – Сұрақты дұрыс қоя білетін және өмірінде кездескен әр адамнан сабақ алатын жан. – Әлемде ең күшті кім? – Өз әлсіздігін жеңе білген адам. – Онда өмірдегі батыр кім? – Жауын досына айналдыра білген жан батыр. – Әлемде ең жоғары құрметке кім ие? – Өз-өзін құрметтей білген адам. – Ал кім әлемдегі ең бай адам саналады? – Қолда барына қанағат тұта білген жанды ең бай адам деп есептейміз. – Ең бақытты жанды айтыңызшы. – Әдемі әрі ақылды әрекеттерге баратын жары бар күйеу бақытты. Міне, осы жауаптар Зұлқарнайынның көңілінен шығып, кейінгіге мұра етіп қалдырған екен. 
