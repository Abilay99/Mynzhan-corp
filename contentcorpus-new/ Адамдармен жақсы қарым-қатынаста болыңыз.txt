 Адамдармен қарым-қатынаста көркем мінезді болыңыз. Адамды ізгілікке жетелейтін адами құндылықтардың маңызды жүйесі — тұлғааралық қарым-қатынаста дұрыс болу. Ал адамдармен дұрыс қарым-қатынас жасау дегеніміз не? Жауабын білгіңіз келсе, жақсы қарым-қатынасты қалайтын болсаңыз, мына кеңеске құлақ түріңіз. 1.Қызметтік қарым-қатынастар. • Қызмет бабында өз жеке мәселеңізді әріптестеріңізге айтпауға тырысыңыз. Неге? Өйткені өз жұмысымен басы қатып отырған әріптесіңіз сіздің әңгімеңізден жалығуы мүмкін. • Әріптесіңіздің көңіл-күйіне мән беріңіз. Көңіл-күйі жоқ болса, мазасын алмауға тырысыңыз. • Егер сіз басшы немесе орынбасар болсаңыз, үлкен жиналыстарда әріптесіңіздің жұмысы көңіліңізден шықпаса, жеке қабылдауға шақырып мән-жайды түсіндіріңіз. Осы жерде мына сөзді есте сақтауға тырысыңыз.- Сеніңше, ең жоғары адамгершілік қасиет не? - Біреуді ұялтпау. (Ф.Ницше).• Әріптесіңізбен жақсы қарым-қатынаста болу үшін, жылы сөз айтыңыз. • Сыйлық жасасаңыз, арада сыйластық пайда болады. Сыйлық жасау міндет емес. Тек шынайы көңілде екенін түсініңіз. • Әріптестеріңізге өмірбаяныңызды айтып, мақтана бермеңіз. Тыңдаушы әріптестеріңіз де сіздің әңгімеңізден жалығып кетуі мүмкін.  2. Жеке қарым-қатынастар. • Өзіңіз дос тұтып жүрген құрбыңыз немесе досыңыз болса айтыңыз. Сізді біле жүрсін. • Үлкеннің ақылын тыңдау, сөзге тоқтау, үлкен-кішіні сыйлау – инабаттылықтың көрінісі. (Ғ. Мұстафин).• Үлкен кісі ақыл-кеңесін айтса, аяғына дейін бар ынтаңызбен тыңдаңыз. • Ата-анаңызбен сөйлескенде әдепті болыңыз. • Ата-ананың ақыл-кеңестері – өмірлік тәжірбиеден жинақталған тәлім-тәрбиесі мол құнды, жақұтты сөздер. Айтылған кеңестерін қолдана біліңіз. • Үш адам тұрып екі адам өздігінен сыбырласуға болмайды, үшінші адам өзін ыңғайсыз сезінуі мүмкін. • Құрбыңызды қызықтыратын әңгімелер айтыңыз. Өзіңіз туралы көбірек айтсаңыз, құрбыңыз сіздің әңгімеңізден жалығып кетуі мүмкін.• Өзіңізді өзгелер сыйласын десеңіз, бірінші өзіңізді сыйлаңыз. Сосын өзгелерді сыйлаңыз. • Жақсы мақтауларды достарыңызға жиі айтып тұрыңыз. • Дөрекі болу – өз басыңның қадір-қасиетін ұмыту деген сөз. (Н.Г.Чернышевский).• Қарым-қатынаста дөрекі болмай, кішіпейіл болыңыз. • Сізден кіші адам ақыл сұраса, шын көңіліңізбен жауап беріңіз. Сіздің сол кісіге қайтарған жауабыңыз, өмір бойы есінде сақталуы мүмкін. • Жақсы қарым-қатынас әрқашан өзгелерді қызықтыратыны рас. Өзгелерге үлгі болсын десеңіз, жүрегіңізді мейіріммен нұрландырыңыз. Сыйластығыңыз кішіпейілділіктен бастау алсын. • Жақын жандарды ренжіткен болсаңыз, татуласуға қадам жасаңыз.  Дереккөз: anabol.kz 
