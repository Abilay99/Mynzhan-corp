 Ағылшын тілінде тура мағыналы сөздерден гөрі, тұрақты тіркестер (идиомалар) жиі қолданылады. Олардың тура мағынасын қабылдамай, құрылымын жаттап алу керек. Әйтпегенде біреудің ойын түсінбей қалуыңыз мүмкін. Бүгін назарыңызға күнделікті өмірде де, іскерлік ағылшын тілінде де жиі қолданылатын идиомаларды ұсынамыз. 1. The writing is on the wall – тікелей "қабырғадағы жазба" деп аударылады. Дегенмен, бұл идиоманы жақын арада өзінің жұмысын тоқтататын, сәтсіздікке ұшырайтын жобаларға байланысты айтады.  2. To be nothing much to write home about – "мақтанатындай ешнәрсе жоқ, мүлде қызық емес" — осылай ерекшелегі жоқ, әдеттегі нәрселерге байланысты айтады.  3. Pen pusher / paper pusher – бұл тіркес кеңседе аса маңызы жоқ, жұмыс істеген кейіп танытқанымен, ешқашан бір істі аяғына жеткізбейтін адамды суреттейді.  4. Not worth the paper it’s written/printed on – "бұған артық парақ құртудың қажеті жоқ еді" – тіркес құны жоқ, бос құжаттарға байланысты айтылады.  5. Put pen to paper – бұл тіркес "жазып бастау" деген мағына береді.  6. A poison-pen letter – бұл қорқыту, жала жабу немесе бопсалау мақсатында жазылған аноним хат.  7. A paper trail – "құжат ізі" – дәлел не куә болатын құнды құжаттар.  8. To give someone their walking papers или marching orders – Жұмыстан шығару жөнінде құжатты алу. Егер сіз біреуге walking papers берсеңіз, демек, сіз одан орынсыз қылығы не жұмысына салғырт қарағаны үшін қызмет орнын босатуды талап еткеніңіз.    9. A paper chase – кейде жетістікке жетелейтін жол адамды әуреге салады.  10. Paper over the cracks – бұл мәселені шешудің орнына, оны тығып, жасырғанда айтады. Мысалы, тексеріс келер алдындағы мектеп, аурухана мен өзге де қызмет орындарының күй-жайын айтуға болады.  11. Red ink – "қызыл бояу", бұл идиоманы компанияның табысынан айырылып, қарызға батқанын суреттеу үшін қоладанады.  12. The ink is not dry/still wet – тікелей "сиясы кеппеген" деп аударылады. Жақында не тап қазір дайын болған құжатқа байланысты айтады.  
