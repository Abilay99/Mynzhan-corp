Бай жалшыны сынайын деп тақиясын алып, басын сипайды. Сөйтсе жалшы оған қарап тілін шығара қойыпты. Байдың басын сипағаны: «Басқа бәле неден?» деп сұрағаны екен. Оған жалшының тілін көрсеткені: «Басқа бәле тілден» дегені екен. Бай: - Таппадың, жалшым, басқа бәле ағайын мен туыстан болады, - дейді. Жалшы өз сөзін дәлелдемек болып: - Жоқ, байеке, өйтіп былшылдамаңыз, - деп қалады. Бұрын мұндай сөзді естімеген бай ашуланып, керегенің басында ілулі тұрған қамшыға ұмтыла береді. Жалшы: - Сабыр, сабыр, байеке, айтпап па едім «басқа бәле тілден» деп, енді түсінген боларсың,-дейді. Сөзден жеңілген бай белден ұрған жыландай сылқ етіп отыра кетіпті.   Дереккөз: alashainasy.kz 
