Алдағы күндері Алматы, Жамбыл, Оңтүстік Қазақстан және Қызылорда облыстарында дауыл тұру қаупі бар.  Ұйытқи соққан желдің екпіні секундына 23-28 метрге дейін жетеді. Тіпті күн суытып, -1-3 градус үсік жүреді. Ал республиканың батысында ыстық күндер жалғасын тауып, ауа температурасы +25,+30 градус ыстық болады. Сондай-ақ солтүстік, орталық және шығыс аймақтарда күн жылиды.  Саида Бердібекова, «Казгидромет» РМК инженер-синоптигі:  - Ертең Астана жауын-шашынсыз болады, оңтүстік батыстан соққан желдің күші секундына 9-14 метр. Түнде +2+4 градус жылы, күндіз +16+18. 30 қыркүйек және 1 қазан күні жауын-шашынсыз, түнгі температура +5+7 градус, күндізгі +18+20 градус. Дереккөз:24.kz 
