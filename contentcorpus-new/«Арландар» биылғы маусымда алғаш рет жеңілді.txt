Бүкіләлемдік бокс сериясында (WSB) ел намысын қорғап жатқан «Astana Arlans» клубы Италияның "Италия Тандер" командасынан 2:3 есебімен ұтылды.  Италияның Бергамо қаласында өткен кездесуде қазақстандық боксшылар сапынан Асланбек Шымбергенов пен Филипп Хргович жеңіске жетті. Бұл сында 91 келіден жоғары салмақтағы боксшымыз нокаутпен жеңіске жетті. Ал Мирас Жақыпов, Роман Щергинов, Хрвое Сеп сынды боксшыларымыз қарсыластарына жол берді.   Гаурав Бидхури – Мирас Жақыпов – 2:1 (48:47, 48:47, 45:50)Донато Козенца – Роман Щегринов – 3:0 (48:47, 49:46, 48:47)Адам Патрик Нолан – Асланбек Шымбергенов – 0:3 (47:48, 46:49, 47:48)Валентино Манфредонья – Хрвое Сеп – 3:0 (49:46, 48:47, 48:47)Алессио Спахиу – Филип Хргович – TKO (R2, 1:30) Қарсыластарын бет қаратпай ұтып келе жатқан Марат Жәкиев шәкірттері осылайша алғаш рет ұпай жоғалтты. Алайда «Астана арландары» 39 ұпаймен «В» тобында бірінші орынға ие болды. Ел боксшылары жартылай финал жолдамасын алдына ала иемденіп қойған болатын.   
