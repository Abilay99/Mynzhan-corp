   Сол арқылы, оқырман кітаптағы кейіпкерлермен бір қатарда сюжетті бастан кешуге мүмкіндік алады. Мәселен, бас кейіпкердің қапалы кезінде жүздеген жарық диодты шам кітапты көмескі сәулелендірсе, қорқынышта кеудешедегі қапшықтар ауаға толтырылып, еңсеңізді басуға тырысады, уайымдағанда арнайы дірілдер (вибрация) жүректің соғысын жиілетпек. Мамандар дәл қазіргі таңда көпшіліктің электронды кітапқа көшіп жатқанын ескере отырып, физикалық әсерленудің көркем әдебиетте эволюция жасайтынына сенімді. Өз кезегінде, бұл жаңалыққа сенбейтіндер де табылуда. Олардың ойынша, бұл оқудың сиқырлы сәтін жояды-мыс. Дегенмен, жаңа заманда кітап оқитындардың қатары сиреген тұста әдебиетке қызығушылықты оятатын кез келген әдістің өте-мөте қажеттілігі бар сияқты. Ал сіз қалай ойлайсыз?   
