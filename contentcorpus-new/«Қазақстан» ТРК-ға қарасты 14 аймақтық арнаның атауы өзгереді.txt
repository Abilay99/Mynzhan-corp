«Қазақстан» телерадиокорпорациясына қарасты 14 аймақтық арнаның атауы өзгереді. Бұл туралы Орталық коммуникациялар қызметінде «Қазақстан» РТРК» АҚ-ның  ұйымдастыруымен өткен баспасөз мәслихатында айтылды.  Сонымен қатар Қазақстан» РТРК» АҚ Басқарма төрағасы Ерлан Қарин өзінің инстаграм парақшасына:  – деп жазды.  Естеріңізге сала кетейік, осы жылдың 28 тамызында корпорацияның жаңа телевизиялық маусымы аясында «Qazaqstan», «Balapan», «Qazsport» телеарналары еліміздің мемлекеттік туы түстес ортақ логотиппен бекітіліп, жаңа форматта шыққан болатын. Ұлттық арнада 10-нан астам жаңа жоба көрерменге жол тартты. Қазақстанның көпшілікке беймәлім тарихы туралы баяндайтын - «Киелі Қазақстан», еліміздің әйгілі адамдары жайлы сыр шертетін - «Ұлы дала ұлағаты» деректі фильмдері, халықаралық музыкалық - «Мен қазақпын», «Silk way star» мегажобалары, табиғаттың тылсым күші мен құдіретін бейнелейтін - «24 сағат табиғат құшағында», кәсіпкерлікті насихаттайтын - «Үміткер», сондай-ақ, қоғамдық-саяси, отбасылық құндылықтарды дәріптейтін, заманның сұранысына сай келетін реалити-шоу жанрындағы бағдарламалар жарық көрді. 
