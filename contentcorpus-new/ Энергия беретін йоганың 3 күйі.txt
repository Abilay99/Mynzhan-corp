 Күннің басында немесе соңында ішкі тыныштықты орнатуға көмектесетін йоганың жаттығулары бар. Олар барлық адамға келеді, бірінен соң бірі орындалады және 15 минуттан артық уақыт алмайды.    Ақыл-ой шаршағанда кейде ми тұсынан қызуды сезінеміз. Тыныштану үшін басты "суыту" керек. Бұл қалыпта жай тыныс алу керек. Суреттегі қалыпты жасаңыз: алақаныңызбен еденге тіреніп, аяғыңызды барынша түзу ұстаңыз. Жамбас сүйектері жоғары тұруы керек. Табаныңызды сәл көтеруге болады. Ішті босаңсыту керек. Көзіңізбен кіндігіңіз жаққа қараңыз. Тек мұрынмен бірқалыпты жай тыныс алып, осы қалыпта 2-3 минут тұрыңыз. Ми оңай босаңсу үшін маңдайыңызды сүйеуішке қоюға болады.  Жеңілдеу, қызған мидың тынышталуы, босаңсу, арқа, желке және бүйір бұлшықеттерінің созылуы.    Аяғыңызды қиыстырып отырыңыз және басыңызды алға қарай түсіріңіз, бірақ омыртқаңызды түзу ұстаңыз. Көзіңізді жұмып, алақандарыңызды қосып, кеуде тұсында ұстаңыз. Иығыңызды тік ұстап, іш пен жамбас бөлігін толықтай босаңсытыңыз. Ішіңіз босаңсыған күйде ауа кеудеңізді толтыратындай мұрын арқылы ұзақ тыныс алыңыз. Содан соң бір секунд ішінде бірден шығарып жіберіңіз. 1 секундтық үзіліс жасаңыз. Ішіңіз ширыға бастағанын сезгенге дейін тыныс алуды қайталаңыз. Содан кейін жаттығуды аяқтаңыз, ішіңіз қысылмауы керек.  Лимфа айналымының жақсаруы, мидың және бұлшықеттердің оттекпен қанығуы.    Шалқасынан жатыңыз. Омыртқа барынша созылу үшін құлағыңыздың астыңғы жағына кішкене сопақ жастық қойыңыз: иығыңыз жерге тиіп тұру керек. Қолыңызды денеңізден әрірек қойыңыз. Аяқтарыңызды сәл ашып жатыңыз. Басыңызға қойған жастық қалыңдау болуы керек, себебі бетіңіз алға бұрылып тұруы тиіс. Содан соң бүкіл денеңізді босатып жатыңыз. Толықтай тыныштану үшін көзіңізге бірдеңе байлап қоюға да болады.  жан дүниенің қалпына келуі, жүйке, бұлшықет  және ақыл-ой кернеуінің азаюы, ақыл-ой мен дене бірлігінің қайта орнына келуі. 
