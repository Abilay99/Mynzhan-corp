Америка Құрама Штаттары әлемдегі демократиясы дамыған елдердің көшін бастап тұрса да, ақылға қонымсыз заңдар ең көп қолданылатын ел болып саналады. Осы заңдармен күресуді мақсат еткен мемлекетте "Dumb laws" (Топас заңдар) атты ондаған ұйым бар. Елдегі осындай заңдардың көбі Техас штатында. Мысалы, бұл штатта адам аяғынан тік тұрып сыраны үш реттен артық жұтуға, буйволдарды отельдің екінші қабатынан тұрып атуға болмайды. Теміржолдағы поездар екі жолда бір-біріне қарама-қарсы жүріп келе жатса, біреуі екіншісі жүріп өткенше міндетті түрде тоқтауы тиіс. Ал штатта аяқ киімсіз жүру тек арнайы рұқсатпен ғана мүмкін болады. Ол үшін сіз $5 төлеуге тиіссіз. Бірақ бұлардың барлығы да ескі заңдар болып саналады. Ал жақында Техас губернаторының бастамасымен қабылданған заң көпшілікті таң қалдырды. Ол заң бойынша, қылмыскер жапа шегушіні қылмыс жасаудан 24 сағат бұрын ауызша немесе жазбаша ескертуі тиіс. Одан бөлек, ескертуде қылмыстың қалай жасалатыны да толықтай жазылуы керек. Егер аталған жағдайлар орындалмаса, онда қылмыскер жазасы одан да ауырлайтын болады.  Штаттың жекелеген қаларында да осындай заңдар жоқ емес: Флорида штаты да осындай заңдардан кенде емес. Тұрмыс құрмаған әйелдерге жексенбі күні парашюттен секіруге тыйым салынған. Флоридада: Пенсакола қаласында егер әйел адам ваннадағы электроқұрылғыны пайдалану кезінде ток ұрып қайтыс болса, онда ол (тумаластары) $100 айыппұл төлеуге тиіс. Ал Майамиде тіптен күлкілі. Велосипедте дыбыстық сигнал болмаса, жүруге болмайды. Керісінше енді сол велосипедтегі сигналды қолдануға да тыйым салынған. Заңын бұзбау мүмкін емес штаттардың арасында Арканзас та алдыңғы орында тұр. Бұл штатта кім қандай мақсатпен болса да, сайлау болатын күні және жиналған дауыстарды санау кезінде сайлау учаскесінің терезесі мен есіктеріне 15 метрге дейін жақындауға болмайды. Бұл заң бойынша сайлауға келген штаттың әр дауыс берушісі еріксіз қылмыскер атануға мәжбүр. Сондай-ақ осы штатта жүргізушілерге 21.00-ден кейін салқын сусын сататын дүкендердің қасында сигнал басуға тыйым салынады. Сонымен қатар осы заң бойынша мейрамханалар мен барлардың ғана емес, тұрғын үйлердің де қасында көліктен сигнал басуға болмайды.  АҚШ-тың көптеген қалаларында өртке деген көзқарас мүлдем бөлек. Мысалы, Чикагода өртеніп жатқан үйдің ішінде тамақ ішуге болмайды. Оны жасаған адам қылмыстық жазаға тартылады. Эванстонда (Иллинойс штаты) өрт көлікте киім ауыстыруға мүмкіндік беретін жалғыз жағдай болып есептеледі. Форт-Медисонда (Айова штаты) өрт сөндірушілер өрт болған жерге барардың алдында 15 минуттық жаттығу жасауы тиіс. Жаңа Орлеанда қолтырауындарды өрт гидрантына байлауға болмайды. Ал Сент-Луисте өрт сөндірушілерге жалаңаш, сондай-ақ халат және ұйықтар алдында киетін киім киген әйелдерді өрттен құтқаруға тыйым салынады.  Hью-Бритн округінде (Коннектикут штаты) өрт сөндірушілердің көліктері қандай жағдай болмасын сағатына 25 мильден артық жылдамдықпен жүруге болмайды.  Кентуккиде суға түсу костюмін киген әйел егер оның қасында екі полицей болмаса немесе қолында күрегі болмаса жолға шығуға қатаң тыйым салынады. Бұл заң салмағы 40 келіден аз немесе 90 келіден жоғары әйелдерге қатысы жоқ.   Кармел қаласында (Нью-Йорк штаты) әртүрлі түстегі шалбар мен пиджак киген ер адамға $500 айыппұл салынады. Hогалес округінде (Аризона штаты) ер адамдарға денесін жаттықтыруға тыйым салынған. Hебраскеде шаштараздарға таңғы 7.00-ден кешкі 19.00-ге дейін сарымсақ шеуге болмайды. Ал Нью-Джерсиде орналасқан кез келген мейрамханада тамақты шылпылдатып жегендер дереу тұтқындалады. Десек те, АҚШ-тағы «топас заңдардың» көшін Калифорния мен Индиана штаттары бастап тұр. Калифорнияда жануарлар мектептерге, шіркеуге және қоғамдық тамақтану орындарына 500 метр қашықтықтан жақындауға болмайды. Сондай-ақ мұнда жүргізушісіз көлікке 60 миль/сағ артық жылдамдықпен жүруге болмайды. Калифорнияда мына нәрселерге тыйым салынған: екі сиырыңыз болмаса, ковбойлық аяқ-киімді бетіңізге киюге; сот алдында жылауға; қоңыздар мен бақаларды жалауға; ішкі киіммен көлік жууға; Одан бөлек, Чико қаласында ядролық құрылғыны қала ортасында жаруға болмайды. Айыппұл - $500. Ал Индианада қазаннан наурыз айына дейін ванна қабылдауға, жексенбі күндері көлік сатуға, құстар мен қояндардың табиғи түсін өзгертуге, шарап сататын дүкендерде сүт сатуға, ғашық жандарға мұрт қоюға, қоғамдық саябақтарда қарбыз жеуге, мейрамханалар мен барларда ішімдіктерді тік тұрып ішуге болмайды. Индианада жүргізушінің жолаушысы шұлық кимеген және жасы 17-ге толмаған қыз бала болса, ол сот алдында жауапқа тартылады. 1984 жылы қабылданған заң бойынша Индиананың Спейдс қаласында қару-жарақтың көмегімен консерві банкілерді ашуға болмайды. Бұл заңды бұзғандар үш айға дейін түрмеге тоғытылады. Осы Индиана заңы бойынша «пи» cаны халықаралық нормаға сай 3,1415 емес, 4-ке тең.  Енді АҚШ елінің әр штатындағы адам түсінбес заңдарына жеке тоқталайық: Алабама Аризона Арканзас Гавайи Джоржия Иллинойс Индиана Калифорния Канзас Колорадо Коннектикут Миннесота Миссури Мичиган Монтана Мэриленд Небраска Невада Огайо Оклахома Луизиана Теннесси Флорида Марикопа-Кауни Блит Льюис Мариетта Урбана Мак-Лаф Уичита Кентукки Миннесота Сент-Луис Нью-Йорк Кливленд Пенсильвания Оңтүстік Дакота Техас Вашингтон Сиэтл Батыс Виргиния   Дайындаған: Болат Қосмағамбет  
