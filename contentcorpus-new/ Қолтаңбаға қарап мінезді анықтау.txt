 1. Қолтаңбаның үлкендігі А) кең құлаштылық – ауқымды мәселелерді ғана ойлап, оларды талдағанды жақсы көреді; Ә) шағын – деректі ұғымдардың аясында ғана ойлайды. 2. Қолтаңбасының ұзақтығы А) барынша созылыңқы – мәселелерді тереңінен ойлайды. Жақын немесе бейтаныс адамдардың ісіне рұқсатсыз араласқанды жақсы көреді; Ә) қысқа – мәселенің төркінін бірден анықтайды. Бір іспен ұзақ айналысқанды ұната бермейді. 3. Қолтаңбасының түрі А) дөңгелек – жұмсақ, мінезі жібектей, аса мейірімді, салмақты; Ә) әріптерінің бұрыштары үшкір – шыдамсыздық, қатаңдық, тәуелсіздік, қыңырлық. 4. Әріптерінің ара-қашықтығы А) әріптер бір-бірінен алыс орналасса, ысырапшыл, бірақ қолда барын өзгеден аямайды; Ә) әріптері бір-біріне тығыз орналасса – үнемшіл, сараң (әсіресе, әріптер кішкене болса). 5. Қолтаңбаны қоюдағы қосымша элементтер А) дөңгелек – идеялар мен шешілмеген мәселелердің аясында қалып қою; Ә) ирек сызықтар – қыңырлық пен байқағыштық; Б) суреттер – шығармашылық қабілет. 6. Қолтаңбаның қағаз бетінде орналасуы А) сол жаққа еңкейіңкі – өз-өзін өзгелерге таныта білетін және қоғамдағы пікірлермен келісе бермейтін адам; Ә) оң жаққа еңкейіңкі – барлығына түсіністікпен қарау, мінездің тұрақтылығы; Б) әріптер тік орналасса – ұстамдылық, ақыл, қайтпас қайсарлық; В) Қолтаңбаны әр кез әр түрлі бағытта қоятындар – тұрақсыздық пен зымияндық; Г) жатыңқы орналасқан әріптер – маңызды психологиялық ауытқуларды білдіреді. 7. Қолтаңбаның бағыты А) жоғары – оптимизм; Ә) төмен – пессимизм; Б) біркелкі – тұрақты мінез. 8. Соңғы таңбаның ұзақтығы А) соңғы таңбаның қысқалығы талғамсыздықты көрсетсе, керісінше ұзарта түсетін адамдар байқампаз, жан-жағын үнемі бақылап жүретін жандар. 9. Қолтаңбаның астын сызу А) төменгі бөлігін – кекшілдік, өзін-өзі жақсы көру, өзгелердің пікіріне тәуелділік; Ә) жоғарғы бөлігі – мақтаншақтық, атақ-абыройды сүю. Б) қолтаңбаның өзін сызу – өз-өзіне көңілі толмаушылық. 10. Симметрия А) симметриялы – адалдық; Б) симметрияға мән бермеу – тұрақсыздық, 11. Күрделілігі мен қарапайымдылығы А) қарапайым – бұл адам «менде қиыншылықтар жоқ» ұстанымымен өмір сүреді; Ә) күрделі – түймедейді түйедей етуге құмар жандар; Б) ерекше – шығармашылық белсенділігі зор. 12. Түсініктілігі Қолтаңбасы түсініктірек болған сайын, ол адамның мінезі ашық жарқын келеді. 13. Қаламды  ұстауы А) тым қатты ұстап жазатындар – ашуланшақ; Ә) солғын – құпиялылық; Б) қатты батырып жазу – өзіне деген сенімділік. Ал Сіздің қолтаңбаңыз қандай? Дайындаған: Қарлыға Бүйенбай  
