Орта салмақта WBA (Super), IBO, WBC және IBF тұжырымдары бойынша әлем чемпионы Геннадий Головкин уақыт өте келе жаңа титулдар үшін жоғары салмақ дәрежесіне өтуі мүмкін. Бұл туралы қазақстандықтың бапкері Абель Санчес айтты. "Брукпен жекпе-жек боксшылардың сынақтан өтетін замандарына ұқсайды, мәселен Лупе Пинтор немесе Рой Джонс сияқты чемпиондар жоғары салмаққа өтіп, басқа титулдарға таласқан еді. Күндердің бірінде Головкин 168, тіпті 175 фунтқа өтуі мүмкін", - деді Санчес. "Біз команда ретінде Головкиннің 168 салмаққа көтеріле ала ма, жоқ па көреміз. Рамирес өте биік, қолдары ұзын, күші көп, жақсы боксшы. Боксшы ұлы атану үшін алатын белестері болады. Ол осындай сындардан өтуі керек. Осылай жасаған ұлы чемпиондар бар. Олар туралы әңгіме әлі күнге айтылып келеді. Болашақта Головкин жайлы да солай дегендерін қалаймын", - деді бапкер. Дереккөз: tengrinews.kz 
