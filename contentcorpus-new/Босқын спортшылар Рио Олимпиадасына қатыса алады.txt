Халықаралық Олимпиада комитеті (ХОК) босқындар арасындағы кәсіби спортшыларды 2016 жылы Рио-де-Жанейрода өтетін Олимпиада ойындарына қатысуға шақырды. Бұл туралы ХОК президенті Томас Бах хабарлады. Томас Бах дүйсенбі күні БҰҰ-ның Бас ассамблеясында сөз сөйлеп, босқындарға қолдау білдіру мақсатында жаңа жобаларды қолға алып жатқандықтарын хабарлады. Соның бірі – босқын спортшылардың Олимпиада ойындарына қатыса алуы. Осыған дейін босқын спортшылар ірі жарыстарға қатыстырылмай келген болатын. Себебі олардың намысын қорғайтын елі мен Олимпиада комитеттері болған жоқ. Ал алдағы Олимпиадада босқын спортшылар Олимпиада Әнұраны мен Туының астында өнер көрсететін болады.  -  - деді Томас Бах. Айта кетейік, Рио-де-Жанейро Олимпиадасы 2016 жылдың 5-21 тамыз аралығында өтеді.  
