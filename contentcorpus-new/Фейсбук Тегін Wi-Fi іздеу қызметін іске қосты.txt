Жақында ғана Фейсбук компаниясының сериал түсіруге қатысты жаңа бастамасын қолға алғанын хабарлаған болатынбыз. Әлеуметтік желінің басқарушы топ мүшелері жоспары бойынша жобаның негізгі нысаны, яғни, көрермені — 13 пен 34 жас аралығындағы жастар. Сериалдарда саяси тақырыптар талқыланбайды, сондай-ақ,  әдеби нормаға жатпайтын лексика қолданылмайтын болады. Ал, бүгін аталған әлеуметтік желі "Тегін Wi-Fi іздеу" қызметін іске қосқаны туралы ақпарат белгілі болды.Аталған қызмет түрі тұтынушының геолокациясына байланысты жақын маңдағы тегін интернетті анықтайды. Мекеме иесі тегін Wi-Fi бар екенін арнайы картада көрсеткен жағдайда оны табу ешқандай қиындық тудырмайды. Жақын маңдағы қолжетімді әрі тегін интернетті табу үшін фейсбук қосымшасын ашып, More батырмасын басасыз, кейін " Wi-Fi табу" қызметін таңдайсыз. Қажетті қадамдарды орындағаннан соң телефоныңыз тегін интернетке қосылу мүмкіндіктерін ұсынады. 
