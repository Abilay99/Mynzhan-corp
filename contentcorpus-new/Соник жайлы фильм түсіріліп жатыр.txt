Sega, Dendy ойын аппараттарының жұлдызы болған Соник кейіпкері жайлы фильм түсіріліп жатыр. Бұл жобамен Paramount Pictures киностудиясы айналысуда. Фильмдегі басты рөлді, яғни Соник образын Бен Шварц сомдайды. Сонымен қатар, кірпі Сониктің фильмінде Джеймс Марстен, Тика Самптер және негізгі жағымсыз кейіпкердің рөлінде аса танымал Джим Керри ойнайды. Фильм 2019 жылдың 15 қарашасында алғаш рет көрсетіледі. Бұл хабарлама шыққалы әлеуметтік желіде пікірлер тоқтаусыз жазылып жатыр. Көрермендер Джим Керриді асыға күтетіндерін айтып, жылы лебіздерін білдіруде. 
