Бүгін Еуропа лигасының үшінші електік кезеңіне өткен ел клубтары «Астана» мен «Шахтер» бірінші кездесулерін өткізеді. Жерлестерімізге жеңіс тілей отырып, кездесулерге шолуымызды ұсынамыз.   Елордалық клуб Еуропа лигасын өткен маусымда ерте аяқтаған-ды. Бұл маусымда сәтті өнер көрсетіп келеді. Бірінші іріктеу кезеңінде Арменияның командасын қос кездесу қорытындысында ойсырата жеңсе, екінші іріктеу кезеңінде тель-авивтік «Хапоэльден» басым түсті. Өз алаңындағы жеңіс келесі кезеңге өту мүмкіндігін шешіп берді. Сондықтан, шәкірттері бүгін де өз алаңындағы басымдықты пайдаланып қалуы тиіс. Өйткені, клуб  жанкүйерлерін сәуір айынан бері нәтижелі ойындарымен қуантып келеді. Футбол мамандары қазақстандық клуб бірінші кездесуде жеңіліс табатын болса, онда келесі кезеңге өте алмайды деп болжауда.  Негізінен екі клубтың да ойын деңгейлері шамалас.  електік ойындарды бірінші кезеңнен бастаса, екінші кезеңнен жарысқа қосылды. Швециялық клуб түздегі соңғы алты ойынының біреуінде ғана жеңіске жеткен. Қорғаныс пен жартылай қорғаныста қазақстандық клубтың басымдығы айтылуда. Ал шабуыл шебіндегі ойыншылардың ойындары тепе-тең бағалануда. Сонымен қатар,  екінші қабатта аса сәтті өнер көрсетпесе де, баспен соққы жасауда басымдық танытады деп болжануда. Қазіргі таңда көптеген букмекерлік орталықтар жерлестеріміздің бірінші ойында жеңіске жететініне аса сенімділік танытып отырған жоқ. Нақты нәтиже бойынша  деген болжамдар жасауда. Ойынды Астана уақытымен сағат 20:00-де «KazSport» арнасынан тамашалай аласыздар. Арна басшылығы шешуші ойынды да тікелей эфирде ұсынуды жоспарлап отыр.   Қарағандылық «Шахтер» өткен маусымда ел абыройын асқақтатып Еуропа лигасының топтық кезеңіне өткен-ді. Бұл маусымды бірінші електік кезеңнен бастаған клуб «Ширак» пен «Атлантастан» оңай айналып өтті. Ендігі қарсылас – «Хайдук». Хорват футбол клубының аты Еуропаға таныс. Десе де бірінші ойында «кеншілер» ұжымы басымдыққа ие. Өз алаңындағы соңғы сегіз ойында Виктор Кумыков шәкірттері жеңілмепті. Ал сплиттік команда жаңа басталған біріншіліктерін сәтті бастай қойған жоқ. Соңғы кездесуде сырт алаңда «Риекаға» есе жіберген. Футбол мамандары өткен маусымда «Селтикті» сан соқтырған «Шахтердан» тағы да сенсация күтуде. Өз алаңында ірі есеппен жеңіп, гол жібермеу тапсырмасы қойылып отыр.  Кездесудегі бас қазы қызметін Әзірбайжан елінен келген төрешілер жұбы атқарады.  жасыл алаң жиегінде  көмектеседі. Бас қазы осыған дейін Чемпиондар лигасындағы «Ақтөбе» мен тбилисилік «Динамо» арасындағы ойынға да төрелік еткен-ді. Ол кездесуде қазақстандық клуб 3:0 есебімен жеңіске жеткен болатын. Букмекерлік орталықтар жерлестеріміздің бірінші ойында жеңіске жетуге мүмкіндігі жоғары деп бағалауда. Нақты нәтиже бойынша  деген болжамдар жасалуда. Кездесуді Астана уақытымен сағат 18:50-де «Хабар» арнасынан тамашалай аласыздар. Жерлестерімізге жеңіс тілейміз! Дайындаған: Өмірбек Сансызбай  
