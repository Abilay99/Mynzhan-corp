Өзін сыйламайтын адам – бақытсыз, алайда өзіне толықтай көңілі толатын адам – нағыз ақымақтың өзі. *** Біз махаббаттың өлімдей күшті екенін білеміз. Есесіне ол әйнек секілді қорғансыз. *** Ата-анасын ардақтамаған ұл – нағыз қылмыскер. Ешбір ұлдың анасына бейжай қарауына құқы жоқ. *** Кеме капитаны апатқа ұшырауға қалай жол бермесе, мемлекет басында отырған кез келген басшы дәл солай соғыстан бас тартуы тиіс. *** Өмір шыңға шыққанмен бірдей. Асықпай шығасың, зымырап түсесің. *** Адамға махаббат қонған кезде жүрегі жерде жоқ элементпен толығады. Оның себебін білесің бе? Бұл бақыттың құпия сыры неде деп ойлайсың? Ол тек жалғыздығымыздың бітуімен байланысты. *** Махаббаттың тілі әрдайым бірдей, барлығы кімнің аузынан шығатынына байланысты. *** Қуаныш пен бақыттың жанымызға терең бойлағаны соншалық, оған үнемі ынтығамыз да тұрамыз. *** Соғыстың қажеті жоқ, қажеті жоқ... Оның орнына жұмыс істеп, ойланып, ізденейік. Ең үлкен жеңіс – бұл еңбектің жемісін көру. Ал соғыс - жабайылардың ісі. *** Жазушының бір ғана қабілеті бар. Ол өмірдегі шындықты көзімен көріп, оны нағыз шебердей суреттейді. Қалғандары екіжүзді адамның тірлігі ғана. *** Әрбір соғыс үшін неге басшыларға соғыс жарияламасқа? Осыны халық түсінсе ғой... Олар өзгелерді адам өлтірмеуге шақырған күні соғыс аяқталар еді. *** Бейбіт тұрғындарға шабуыл жасағанда соғыс рақымсыздықпен тең, ал Отан үшін күресу – бұл әркімнің міндеті. *** Әлемдегі әдемілік, мінсіздік, отырғызылған бау-бақша – барлығы да адамның ісі. Дайындаған: Қарлыға Бүйенбай  
