"Біз – баяғыда жылқы етін жеп, қымыз ішетін едік! Сондықтан желмен жарыстық, мінезіміз жылқыдай тепсініп тұратын тік, өр болдық, қайыспайтын ер болдық, дұшпанымыздан зор болдық! Біз – бүгін тауық етін жеп, қымыздан басқасын іштік. Сондықтан, бірдеме айтып қайрат қылғанымызбен, тауықтай қопаң-қопаң етіп ұша алмай қор болдық!"Осылай деп бір кездері ашынған едім. Оным бекер екен. Неге дейсіз ғой?! Айтайын...  Былтыр жамағайындарымның үшеуі бірдей балалы болды. Өмірге ат ұстар келді, қырық қысырақ келді(екі ұл, бір қыз). Қуандық! Құттықтадық! Анда-санда үйіне жолымыз түскенде, мейірленіп басынан сипадық. Болашағынан зор үміт күттік(әлі де күтіп жүрміз). Әр барғанымда байқағаным, үшеуі де балаларын жасанды сүтпен(нестле, нестажен, нан т.б мен білмейтін аттары бар) тамақтандырады екен. Себеп дейсіз бе?! Себебі, аналарынан сүт шықпайды! Бірінің әкесіне(анасынан да) «осыған тоя ма», – десем, «тояды, тек, әр апта мың жеті жүз-екі мың теңге тұратын сүттің екеуін алып бере беру - қалтаға кәдімгідей салмақ салады екен», – деп жымиып қарап тұр. Таңырқадым да қойдым. Бір күні шашымды қысқартуға шаштаразға бардым. Кезегімді күтіп отырсам, шашын сәндеп болған келіншек, жасына толмаған сәбиін, жасанды сүтпен тамақтандырайын деп жатыр екен. Сәби сүттің дайын болғанына дейін шыдамай, сол, жасанды сүтке кәдімгідей талпынып, шырылдап жылайды. Анасы көтеріп тұр. Мұрнының астындағы ана омырауына да қарамайды, ана сүтінің исін де сезбейді. Көріп қаттым да қалдым(жағамды ұстадым). Шаштараздан шашымды емес басымды алдырып шыққандай күй кештім. Шыға салысымен Маралтайдың өлеңі есіме түсті: Сау қанатым қалмаған соң күймеген,Рухымды қанмен сүтке илегем.(саған жаным ашитыны тағы рас,емшегіне еркек ерні тимеген) Иә, бұл, омырауына сәби ерні тимей, ана болу бақыты бұйырмай кеткен Әдилә ғой! Ал, бүгінгі тірі Әдиләлар неткен бақытсыз... Жатсам да, тұрсам да балаларға беретін осы – құрғақ сүттер ойымнан шықпай қойды. Алғаш ойлап табылған кез-келген өнім қоғамға, адамға қажеттіліктен болған деген қағидаға сүйеніп, бұл жасанды сүттердің ойлап табылуына не себеп болды деген сұрақ мені жиі мазалады. Сондықтан осы өнімнің тарихына назар салдым. Белгілі тарихшы  ол жайлы былай дейді:   Міне, жоғарыдағы тарихшы айтып өткен қажеттіліктердің арқасында Ал, оны дайын өнім ретінде нарыққа әкелген дейтін шведтік фармацевт. 1867 жылы Нестле сиыр сүтіне бидай ұнын, қант қосып балалар құрғақ сүтін дайындады. Ол оны  деп атады. Жоғарыда айтып өткен қиындықтарға тап болып отырған сәбилі отбасылар бұл дайын өнімді сатып ала бастады. Аз уақыттың ішінде бұл сүт бүткіл Еуропаға таралды. Сол кездің өзінде жасанды өнімнің балалар денсаулығына зиян екенін айтып, дәрігерлер дабыл қақты.   Бүгінде, Еуропа мен АҚШ-тағы басты проблемалардың бірі балалар мен жасөспірімдердің семіздік ауруына көптеп шалдығуының бір ұшы осында жатқан сыңайлы. Бұл батыстағы жағдай. Бізде ше?! Көшпенді қоғамда да мұндай қиындықтар кездесті. Бірақ ол кезде ағайынның ауылы аралас, қойы қоралас өмір сүрді емес пе. Егер жаңа туған анадан сүт шықпай қалса абысыны бар, көршісі бар емізіп ала беретін. Бұл дегеніңіз - көшпенділерде құрғақ сүт болмады деген сөз емес, болды! Белгілі ғалым, этнограф құрғақ сүттің ертедегі көшпенділерде болғанын, малдың , – дейді ғалым. Қазір ХХІ ғасыр. Ақпараттық техналогия дамыған, әрбір адамның көзі ашық заман. Ендеше, әрбіріміздің үйіміздің асханасында осы жасанды сүттің тұруының себебі неде? Қазақ қанша дегенмен ұяң халық емес пе? Мұның себебін аналардан сұрасаң, "сымбатым бұзылады" деп айтпайды. Барлығының айтатын «гөй-гөйі» біреу – сүт шықпайды! Бәрімізде бар еріншектік – дүкеннен сатып алып, тұтынатын тауарымыздың құрамымен танысып, мерзімінің өткен өтпегенін тексеріп жатпаймыз. Жасанды сүтті де балапанымызға берердің алдында оның сыртында жазып қойған құрамымен таныспаймыз. Оқығанның өзінде де түрлі элементтердің не мағына беретінін арнайы маман болмаса біз түсінбейміз. Оның құрамында мынадай қоспалар болады екен:  Таурин. Бұл қоспа лицзензияланбаған препереттар құрамына кіреді. Тауриннің құрамы әлі толық зерттелмеген. Құрамында таурині бар құрғақ сүтті ішкен баланың жүйкесі тынышталып, тамаққа деген тәбеті төмендеп, көп ұйықтайды.  Тауринді көбіне энергитикалық сусындарға қосады. Лактоза. Бұл «момақан», бейтарап қоспаның балаға берер пайдасы да, зияны да жоқ. Лактоза сүт және сүт өнімдерінің барлығында кездеседі. Лактозаның тәттілігі қанттан 6 есе төмен, суда жақсы еритін, өте нәрлі зат. Мұны қосудағы мақсаты не өндірушілердің дейтін боларсыз. Бұл қоспаны жай ғана жасанды сүттің көлемін  үлкейту үшін қосады. Натрий хлориді. Қарапайым тілмен айтқанда – ас тұзы. Педиатр –дәрігерлердің пікірінше  бір жасқа дейінгі балалардың бүйрегі ас тұзын сіңіруге қауқарсыз. Ал, жасанды сүтті өндірушілердің пікірінше ас тұзы балаға зиянсыз өте пайдалы консервант. Калий хлориді. Бұл қоспа жайлы мынаны айтуға болады. Мұны АҚШ-та өлім жазасына кесілгендерге егуге қолданады. Мальтодекстрин. Бұл қоспаның құрамы жайлы дау көп. Ғалымдардың бір тобы мальтодекстринді зиянсыз қоспа десе бір тобы мұнымен келіспейді. Мальтодекстрин әлі тәжрибеден толық өтпеген қоспа. Егер сіз жаңа туылған сәбиіңізге құрамында осы қоспасы бар құрғақ сүтті беріп, іс жүзінде тәжрибеге өз үлесіңізді қосамын десеңіз – мархаббат! Ең сорақысы бұл «зиянсыз» қоспалар денсаулық сақтау минстрлігінен рұқсат алған препараттар тізіміне кіреді. Омеге 3. Балаға ең пайдалысы осы! Омега3 нәрестенің жүйке, иммундық жүйелерінің дұрыс қалыптасуына, көздің жақсы көруіне, тістің дұрыс шығуына пайдасы көп препарат саналады. Аналарға айтарымыз – егер, балаңыз болашақта қиын бала атанбасын десеңіз өз бойыңыздағы омега3 элементін арнайы маманға барып тексертіп, қадағалаңыз. Себебі, бүгіндегі 90 пайыз баласын емізетін аналарда омега3 қоспасы жетіспеушілігі тіркеледі.  Мұны байқасаңыз бірден құрамында омега3 қоспасы бар тағамдар  және (балық және балықтан жасалатын тамақтар), көкөністерді (грек жаңғағы т.б) көптеп тұтыныңыз. Сіз бұл жазбаны оқып отырып жасанды сүттерден мүлдем бас тарт дегіңіз келе ме?! Демекшісіз ғой. Жоқ, әсте олай емес. Құрғақ сүттерді пайдалануға болады, тек уақытша. Жасанды сүттерді пайдалануға болатын кез:    Бөбектердің болашағын ойласақ, құрғақ сүтті бала алты айдан асқасын қолданған дұрыс дейді мамандар. Қазақта  деген сөз бар. Уызына жарымаған бала – болашақта дені сау, жан-жақты білімді азамат бола алмайды. Уызына жарымаған бала – талантын ұштап жетістікке жете алмайды. Жасанды сүтте пайдалысы, зияны бар елудей қоспа болса бұла сан ананың сүтінде, ананың уызында он тіпті жүз есе көп. Елбасымыз айтқандай, "мәңгілік ел" боламыз десек, мәңгілік елдің ертеңі ұрпағымыз екенін ұмытпайық. Оның жан-жақты білімді, қабілетті,  бәсекеге төтеп бере алатын азамат болғанын қаласақ  оның келешегін осы «сүттен» бастап ойлаған жөн.. Туыла сап аузы аққа жарымаған бала – болашақта ештеңеге жарамайды!   
