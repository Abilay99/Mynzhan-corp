 Көзәйнектерді жаз бойы шешпей өттік. Келе жатқан күз де бұл аксессуардың өзектілігін кемітпейді. Күзде қандай көзәйнектер сәнде болмақ? Көзәйнек тек көзді зиянды сәулелерден ғана сақтап қоймай, сонымен қатар сәнді аксессуар болып табылады. Бейнеңізді аяқтайтын соңғы "нүкте" бола алатын бұл бұйымды сәнге сай таңдаңыз. Теория бойынша көзілдірікті бет пішініне қарай таңдауға болады, іс жүзінде мінсіз пішінді көзәйнекті тек киіп көріп таңдаса болады.  Күз-2012 маусымының ең сәнді көзілдірігі дөңгелек пішінді болмақ. Мәселе тек пішінде ғана емес, өлшемде де. Бұл маусымда ең үлкен көзілдіріктер ең сәнді болмақ. Беттің жартысын жабатын дөңгелек көзілдірік - дизайнерлердің нағыз арманы. Танымал  сән үйлерінің топтамаларының бәрінде осындай аксессуар бар.  Жалпы осындай пішінді көзілдіріктер беті төртбұрыш, созыңқы келген аруларға жарасады. Олар киген бойда бетті домалатып, жұмсартады. Жартылай дөңгелек, жоғарғы жағында жолағы бар көзілдіріктер де сәнде. Жоғарғы жағындағы жолақ келбетіңізге байыптылықты қосады. Бұндай көзілдірікті іскерлік стильдегі киіммен киген дұрыс. Айта кетсек, осындай көзәйнектер түзу кекілі бар қыздарға өте жарасады. Өз орнын әлі де төртбұрыш пішінді көзәйнектер бермеуде. Сәнде кез келгені: үлкені де, кішісі де, металл не пластик жиектемедегілер. ХХ ғасырдың 50-60 жылдарының тренді "мысық көздер" сәнге оралды. сынды сұлулардың сүйікті аксессуарлары болған осындай көзәйнектер кез келген стильдегі киіммен жарасуы тиіс. Бұл маусымдағы ең сәнді трендтердің бірі - кереғар түстер. Жиегінің түстері түрлі бола тұра, киіміңіздегі аксессуардың бір түсіне сәйкес болса, бұл нағыз сәннің өзі.  Күздің тағы да бір ерекшеліктерінің бірі - мөлдір жиекті көзәйнектер. Бұл аксессуармен сіз тек сәнді ғана емес, сонымен қатар өте ерекше боласыз.  Дайындаған: Сания Аринова  
