Массагет қазақ жастар порталы бір ай бұрын «АЙНА» жаңа жобасын қолға алды. Мақсаты – өнер-ғылым әлемінде жүрген тұлғалар жөнінде құнсыз ақпаратқа құнығатын оқырманның талғамын жоғарылату. Жоба діттегеніне жетіп келеді десек те болады. Небәрі төрт шығарылымы жарық көргенде келесі түсірілімін тағатсыздана күтетін тұрақты көрермендер қалыптасты. 13-17 минуттық бір бағдарламаны бірнеше рет көріп, өз уақытын пайдалы іске жұмсағанына риза болып жүрген оқырмандар қатары да аз емес. Лебіздесуге келген тұлғалар «Айна» алдында отырып, өз-өзіне есеп беруге, жүріп өткен жолына зер сала қарауға мүмкіндік берген редакция ұжымына алғысын білдіріп те жатыр.  Бүгінгі шығарылым 24 жасында "Қазақ КСР Еңбек сіңірген өнер қайраткері" құрметті атағына ие болған, Қазақ КСР-ның Халық артисі, Өнертану ғылымының профессоры, «Парасат» Орденінің иегері, М.Әуезов атындағы Қазақ мемлекеттік академиялық драма театры директорының кеңесшісі Есмұхан Обаевтың ішкі әлеміне үңілуге арналады.  Алдыңғы шығарылымдарын көре отырыңыз: Айна. Сатыбалды Нарымбетов: «Атақтың бақ не сор екені парасатқа байланысты» Айна. Қуандық Рахым: «Менің ең жақсы қасиетім — қазақилығым» Айна. Серік Жанболат: «Ер жігіттің ең асыл қасиеті – табандылық» Айна. Жігер Ауыпбаев: «Сағың сынбасын»   
