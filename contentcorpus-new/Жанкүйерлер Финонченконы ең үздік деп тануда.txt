 Сауалнама барысында мыңдаған адам дауыс берген және сұхбаткерлердің тең жартысы ұзақ үзілістен кейін ұлттық құрамға шақырту алған Финонченконы сөзсіз бірінші орын иесі деп таныған. Сауалнама қорытындысы бойынша екінші орын тағы бір аға ойыншы Нұрбол Жұмасқалиевке бұйырса, үшінші орында "Шахтердің" ойыншысы Сергей Хижниченко жайғасқан.  Естеріңізге сала отырсақ, Мирослав Беранектің тәлімгерлері Фарерге қарсы өткен ойында 2:1 есебімен басым түсті. Финонченко екінші таймда алаңға шығып, жеңіс голының авторы атанды.  10 қыр кыркүйек күні ұлттық құрамамыз 2014 жылғы әлем чемпионатына іріктеу кезеңі аясында Швеция құрамасымен кездесетін болады. Ойынның басталу уақыты - 22:00    
