"Мінсіз дене бітіміне барар жол ауыр болу керек" деп кім айтты? Аштық жарияламай-ақ арықтауға болады екен. Тек оның сырларын біліп жүрсеңіз болғаны.  Қарныңыз аша қалғанда шоколад пен қуырылған картоп жеудің орнына, пайдалы жеміс-жидек, жаңғақ, сыр жеген дұрыс.  Теледидарға қарама-қарсы отырып тамақтанғанда сіз 40%-ға артық калория жеп үлгересіз. Сондықтан ғажап "қорапты" кешкі ас кезіне өшіре салыңыз. Сондай-ақ кітап оқу, телефонмен сөйлесу сияқты басқа да көңіл алаңдатын заттарды тамақтанғанша шетке қоя тұрғаныңыз дұрыс.   Күнделікті салмағыңызды өлшеп тұру салмақты қадағалап тұруға көмектеседі. Мынандай қулық жасаңыз. Таразыны тура тоңазытқыштың қасына қойыңыз. Осылайша әр кез дәмді бір нәрсе жегіңіз келіп тұрғанда, ол сізді тоқтата алады.  Көрдіңіз бе, тіпті күнде емес, аптасына 3-ақ рет! 15 минуттық жаттығулар да денеңізді шымыр ұстауға көмектеседі. Спортпен шұғылдану зат алмасуды тездетеді: демек денеңізде көбірек калорияны жою мүмкіндігі пайда болады.  Тәтті бәліш ойыңыздан кетпей ме? Ойыңызды басқа нәрсеге аударыңыз. Құрбыңызға қоңырау шалып соңғы жаңалықтармен бөлісіңіз, не жұмысқа кірісіңіз.  5 минут бойы көңіліңізді алдасаңыз, ары қарай ешқандай бәлішті еске алмайсыз.  Диетолог мамандардың ортақ ойы - таңғы асты қалдыруға болмайды. Таңғы асыңыз тойымды, дәмді болуы тиіс. Сонда күні бойы қарныңыз ашпай, тоқ жүресіз.  Күніне екі рет жеміс жеуді әдетке айналдырыңыз. Ондағы қант жайлы уайымдамасаңыз да болады. Ол расында біздің шайға қосатын қант емес, ағзаға зияны аз немесе мүлдем жоқ фруктоза мен басқа да көмірсулар.  Су - табиғи түрде арықтауға көмектесетін арзан құрал. Күніне 2 литр су ішсеңіз, ағзаңыз тазаланып, жаңарып, теріңіз жайнап, зат алмасуыңыз тездейді.  Күнделікті ұйқысы қанбайтын адам ағзасына жетпей жатқан энергияны тамақпен алмастырады. Сондай-ақ ұйықтамаған адам ылғи ашулы болады. Ал стресс тағы да артық тамақтың желінуіне себеп болады.  Мінсіз салмаққа қол жеткізген сәтіңізді көз алдыңызға елестетіңіз. Қандай киім киіп, қандай сұлу болатыңыз жайлы армандаңыз. Келесі жолы майлы, пайдалы емес тағам жегіңіз келіп қалғанда осы бейнені еске алыңыз. Дайындаған: Сания Аринова  
