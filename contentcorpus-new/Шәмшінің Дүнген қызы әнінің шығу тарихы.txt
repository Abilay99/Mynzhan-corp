Көзі тірісінде-ақ ел қошеметіне бөленіп, қазақ сазының падишасына айналған Шәмші Қалдаяқов мәңгілік өлмейтін талай әндерін қалдырып кетті. Соның бірі – Бұл әнді Шәмші белгілі ақын Сабырхан Асановпен бірлесе отырып шығарған екен. Бірде Шәмші өзімен бірге Сабырхан Асановты ертіп Жамбыл өңірін аралауға кетеді. Бірге жүрген сапарда екеуі сияқты әндерді жазады.  Әуелі бұл әннің сазы кейін мәтіні келген екен. Жамбыл өңірінде Дүнген ауылы бар. Кезінде Шәмші сол ауылда тұрып, дүнген халқымен сіз-бізі жарасқан деседі. Сол ауылдың тұрғыны дүнген қызын Шәмші өз сазына қосқан. Сазгердің сезімін сүйіспеншілікке толтырып, тәнті етіп, әсем әнге арқау болған «Дүнген қызы» бұл күнде көзі тірі көрінеді.    Жамбыл өңіріндегі сапар кезінде жергілікті тұрғындар сазгер мен ақынға қошемет көрсетсе керек. Сонда Шәмші:  деген екен. Сазгер айтқандай-ақ, әнді жергілікті халық жадында сақтап, оның көзден таса болуына жол бермеген. «Дүнген қызы» әні біраз жылдар бойы айтылмай келді. Өткен ғасырдың аяғында ғана әнді Ғани Мәтебаев пен Мақсат Базарбаев өз репертуарларына қосып, халыққа ұсынды. Дүнген қызы Әнін жазған: Шәмші Қалдаяқов Сөзін жазған: Сабырхан Асанов Түндей тұнық көздеріңнің қарасы, Қосылардай қастарыңның арасы. Жалт қарасам, жалын атқан ақ жүзің, Алаулайды атқан таңмен таласып, сырғалым.   Қиял қанша ертеді елес  Дүнген қызы, арманым. Кез боп келсе ертелі-кеш, Сенен көзді алмадым. Өзгені емес, өзіңді ойлап жүдедім, Түсінер деп бір қазақтың жүрегін, сырғалым.  Кімге болсын сүйкімді бір баласың, Көңілімді баурап алып барасың. Гүлге орайсың, түнге орайсың жылда сен, Елге жаннат ерке Талас даласын, сырғалым.    Қиял қанша ертеді елес  Дүнген қызы, арманым. Кез боп келсе ертелі-кеш, Сенен көзді алмадым. Өзгені емес, өзіңді ойлап жүдедім, Түсінер деп бір қазақтың жүрегін, сырғалым.  Сені ойлаумен артта суық қыс қалды, Сені ойлаумен жазғы ұзақ түн қысқарды. Бақыт жайлы әнді бірге щырқайық, Қонақтатып қойып бауға құстарды, сырғалым.   Қиял қанша ертеді елес  Дүнген қызы, арманым. Кез боп келсе ертелі-кеш, Сенен көзді алмадым. Өзгені емес, өзіңді ойлап жүдедім, Түсінер деп бір қазақтың жүрегін, сырғалым. Дайындаған: Ғазиза Ұзақ   
