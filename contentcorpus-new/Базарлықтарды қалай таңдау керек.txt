Қалың жұртшылық кезекті демалысты шетелде өткізгенде немесе өзге елге іс-сапарға шыққанда елге естелік болсын деген ниетпен базарлық әкеліп жатады. Базарлықты тек өзіне ғана емес, ағайын-туыс пен жора-жолдастарға сый ретінде тарту етеді.  Сол үшін де көпшілік барған елі туралы естеліктер көп болсын деп өзіне, жақын жандарына, тума-туысқандарына, достарына, әріптестеріне т.б. базарлықтар әкеліп жатады.  Олардың әр алуандығы соншалықты, тіпті, қайсысын таңдарыңызды білмей қаласыз. Осы кезде санаңызға «Әпкем піл мүсінін жинаушы еді ғой», «Көршім қоңырауларды ұнатушы еді» т.с.с. ойлар келіп, бірден сауда жасауға асығасыз. Бар ойыңыз - жақындарыңызды сый-сыяпатпен қуанту. Бірақ та, кімге не алу керектігін білмей, әбігерге түсесіз. Сол үшін базарлық алмас бұрын, бар туыстарыңыз бен таныстарыңыздың тізімін жасап, кімге не алу керектігін бір қағазға түсіріп алыңыз.   Базарлық туған күн, үйлену я мерейтойға тартылатын үлкен сый емес. Сондықтан да, оны таңдаған кезде ары-бері ойланудың қажеті шамалы.   Әрине, бар ойымыз сыйымыз арқылы жақындарымыздың көңілін көтеру. Алайда, әрқайсысына сый алуға біріншіден, уақытыңыз тығыз; екіншіден, ақша-қаражаттарыңыз жеткіліксіз болуы мүмкін. Сол үшін базарлық сатып алғанда барлығының көңілінен шығатын ортақ сый алған абзал. Мысалы, шарап, тәтті науаттар, кәмпиттер, жеміс-жидектер, шәй, кофе сияқты тағамдарды әкелуге болады.  Бұл жақта жергілікті шеберлердің қолынан шыққан бірегей тауарларды сатады.  Магниттерді көптеп әкелсеңіз, оларды әріптестеріңізге, дос-жарандарыңызға, көршілеріңізге сыйға тартуға болады. Тек магнитті жақын достарыңыздарға, тума-туысқандарыңызға сыйламаған жөн. Әр елде өзінің салтына, тарихына, наным-сеніміне, мәдениетіне қатысты базарлықтар сатылады. Кәдесый алғанда осындай тұстарды да ескерген абзал.   
