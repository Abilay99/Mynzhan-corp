Мадридтің "Реал" футбол клубы биыл Испания чемпионатында топ жарғанын осыған дейін жазған едік. Клуб өз тарихында 33-ші рет бұл атаққа қол жеткізді. Зиннедин Зидан шәкірттеріне чемпиондық атақ оңай бұйырған жоқ. Соңғы турға дейін күш салды. Сондай-ақ бірнеше рет соңғы минутта соғылған голдар "корольдік клубты" ұпайсыз қалудан құтқарып қалды. Назарларыңызға команданың осы маусымдағы ойындарында соңғы минуттарда соққан голдар топтамасын ұсынамыз.  
