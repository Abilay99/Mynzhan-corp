"Ар арызын жазатын қаламгер"  «Ар азығынсыз құр өнердің өсуімен басқалар бақытты бола алмағаны секілді, келешекте қазақ та бақытты бола алмайды», - деген Сұлтанмахмұт сөзі бүгін де мәнді, маңызды. Ғылым мен технология дамып, өркендеген сайын адамзат өмірінде түрлі рухани дағдарыстың белгілері қылаңдана бастады. Оны ұлттық және жалпыадамдық құндылықтар арқылы «емдеу» ісі қашанда қажет. Әсіресе, сөз өнерінің міндеті бөлек бұл жерде. Өйткені, . Ұлттық құндылықтар мен адамзаттық мұраттардың ар нүктесінде қиылысатыны да сондықтан. Ғасырлар бойы қаламгерлердің қаламына азық, жырына арқау болған адамшылық мәселесі тәуелсіздік дәуіріндегі әдебиетіміздің өкілдері үшін де таңсық тақырып емес. Әсіресе, жастар үні өзгеше естіледі.  – жастар арасындағы өзіндік стиль-соқпағын тапқан жазушы.  атты әңгімелер жинағын оқығанда, талапты жазушының талантты жазушы екеніне көз жеткіздік. Баспасөз бетінде алғаш жарияланғанда-ақ оның  атты әңгімесі көпшіліктің көңілінен шықты.  Шығармада қиюласқан күрделі сюжеттік желі жоқ, қарапайым оқиғаның өзінен ойлы дүние туыпты. Әңгіменің ажарын ашып тұрған нәрсе ­– кейіпкерлер арасындағы диалогтар. Әңгіме қала шетінде пәтер жалдап тұратын екі қыздың тағдырын қысқа қайырып сипаттаудан басталады. Таныстары шақырған кешке бармай, үйде кітапқа көміліп, болашақ ханзадасын қиялдап отыратын екі қыздың әңгімесінен өкініш пен үміттің салқыны еседі. Қаланың қалталы шегір көз жігіті оқиғаны баяндап тұрған қызды сүйеді. Ал оның құрбысы шегір көзге ғашық. Қаланың қу жігіті өз сүйгеніне қолы жетпеген соң, өзін сүйетін құрбысына қол салады. Ойыншық етіп, арын таптайды. Жүкті болған Жауһар ауылға кетіп, содан оралмайды. Өмірден безініп, дүние салыпты. Жазушы мұның жауабын алдын ала Жауһардың өз сөзімен береді: » деген Жауһардың сөзінде қоғамдағы қазіргі жауһарлардың таным-түсінігі ашылады. Жауһар да, шегір көз де – типтік бейнелер.  бет-бейнесі боямасыз беріледі. Осы жиынтық бейнелер арқылы жастар арасындағы дендеген дерттің, рухани кемістіктердің кеспірі көрінеді. Араға бес жыл салып ол өздері тұрған баяғы пәтерге барады. Арт жақтан шыққан дауысқа ойы бөлінген қыз баяғы шегір көз жігіттің мүгедек күйіне түскенін көреді. Мұнда да  дейтін ежелден белгілі заңдылықтың белгісі білінеді. Өзіне ессіз ғашық болған қыздың, ауылдың қарапайым қызының обалына қалған шегір көз сары жігіт мүгедектер арбасына таңылған. Бірақ ол оған өкінбейді. Ең қиыны да – осы. Қайта кекесінді қалпымен қызды кешкі биге шақырады. Жігіт демде жақын арада жазылып кететінін, әлі де қызға ғашық екенін, келісім берсе, пәтер мәселесі бір сәтте-ақ шешілетінін айтып үлгереді. Бірақ қыз жүрегі жіби қоймайды. Шегір көз өз сырын: , - деп ашқандай болады. Дәл осы сөздер баяндаушы қыздың әңгіме басындағы Жауһарға айтқан «Мен ұйықтап жатып ояу жатқандай, ояу жатып ұйықтап жатқандай сезінем. Күн суық күні ыстықтап жүремін, ал ыстықта тоңып жүремін» деген сөзімен ұқсас, ұштас. Қыз жігіттен бір медеу болар демеу тапты ма, оның ығына жығылып, ыңғайына көнгендей болды. Бірақ соңғы рет пәтерге көз салған қыз ұзап кетті. Әңгіме біткенде көп нәрсенің шешіміне қол жеткізе алмай ойға баттық. Асылы, ойландыратын шығарма ­– осал шығарма емес. А. Мантаеваның кейіпкерлері аз айтады, бірақ соған көп нәрсе сыйғызып айтқысы келеді. «Жауһардан» бүгінгі қала жағалап, пәтер жалдаған қазақ жастарының әлеуметтік жағдайы ғана емес, олардың психологиялық бітім-болмысы мен ішкі күйініш-сүйініші де айқын көрінеді.  Жазушының шеберлігіне төлқұжат болатын сипат – оның тілі. Аягүлдің әңгімелері түсінікті болғанымен, кейбір тілдік қолданыстары көңілімізден шыға қоймайды. , - дейді оның кейіпкері. Әрине, кейіпкерді сөйлетіп отырған – Аягүлдің өзі. Осы жерде  деген тіркестен гөрі басқа да ұтымды тіркестерді іздегені жөн болар еді деп ойлаймыз. Жауһардың ақтарыла отырып:  - дегеніне сенімсіздене қарадық. Өйткені,  деген ойнақы тіркестей көрінгенімен, ойлы тіркес емес секілді бізше. Ал ,» деген жолдардың коррекциялық қателіктің кесірі деп ұғайық. «Жауһар» атты шағын әңгімесі арқылы жазушы қазақ қоғамындағы бір ауық шындықты оқырман алдына жайып салды. Өмірдегі шындықты өнердегі шындыққа айналдыра білу – жазушының шеберлігі ғана емес, міндет-борышы да. Автор: Нұрбол Құдайбергенов Дайындаған: Шерхан Талапұлы  
