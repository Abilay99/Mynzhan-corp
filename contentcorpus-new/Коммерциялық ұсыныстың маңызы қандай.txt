Коммерциялық ұсыныс – фирма немесе ұйым айналысатын тауар және қызметті егжей-тегжейлі сипаттайтын құжат. Мәселен, ынтымақтастық туралы коммерциялық ұсыныс нақты міндет шеңберінде құралады және еш уақытта статикалық негізде болмауы шарт. Демек, жаңа клиенттер немесе серіктестерді тартуда коммерциялық ұсынысты жаңадан жазу керек. Өзінің ерекшелігіне қарай коммерциялық ұсыныс қолтаңбалар мен мөрлер тұратын үлгілік құжат емес, алайда оның жазылуы, мақсатты аудиторияға әсер етуде жарнамалық құрауышы өте маңызды. Қарапайым тілмен айтқанда, фирма немесе кәсіпорын өзі өндіретін өнім немесе қызмет түрін тиімді өткізу, жаңа өткізу нарықтарын, клинеттерді табу мақсатында әр аудитория ерекшелігіне қарай коммерциялық ұсынысты сауатты жаза білуі тиіс. Коммерциялық ұсыныстың мәтіні қандай болуы керек? Бас тарту қиын болатын жарнаманы қалай жазуға болады? Қандай сөздер, тақырыптар, сөйлемдер тартымды бола алады? Мәтінді қалай рәсімдеген жөн? Сонымен қатар маркетинг шеберлері қандай құпия формулаларды қолданады? Осы сұрақтарға жауаптарды  маркетолог Аркадий Теплухин Алматы қаласы Кәсіпкерлер палатасының Маркетологтар клубында өткен кездесу барысында бөлісті.    Спикер коммерциялық ұсыныстың құндылығынан бастады. Шартты түрде оларды үш типке бөлуге болады: функциялық (мәселен, Ақылды үйді сатарда: үздік жеткізілімдердің озық технологиялары, кез келген қалта көтеретін бағалар, модульділік, жүйелерге тәулік бойы қызмет көрсету, Жер планетасының кез келген нүктесінен  және ғарыштан бақылау, ынтымақтастық қолдау, клиенттерге құрмет); эмоциялық (өмір стилі, қуаныш пен шаттық, ниеттестік және достық, өмірдегі ең үздік); өз болмысыңды көрсету (өз орнынды бағалау, рулық қауым – қоғамдастық, мәртебе – өмірде табысқа жету, барлық жайлылықты жасауға қабілеттілік, өз отбасыңды қорғай алуды мақтаныш тұту). Осы ретте бірегей сату ұсынысы үш негізгі критерийді қанағаттандыруға тиіс: тұтынушыға арналған нақты ұсыныс, ол бәсекелестердің ұсынысынан ерекшеленуі керек, жаңа тұтынушыларды тарту үшін ұсыныс мықты болуы шарт.    Дэвид Огилвиден мәтін атауына арналған 29 «сиқырлы сөз»:  1.«Тегін» 2. «Жаңа» 3. «Қалай жасау керек...» 4. «Тосыннан» 5. «Қазір» 6. «Жаңа» 7. «Елестетіңіз» 8. «Дәл осында» 9. «Жаңа ғана пайда болды» 10. «Маңызды жетілдіру» 11 «Жақсарту» 12. «Таңқалдырарлық» 13. «Салыстыру» 14. «Сенсациялық»,  15. «Айтарлықтай», 16. «Революциялық» 17. «Керемет» 18. «Ғажап» 19. «Сиқырлы» 20. «Ұсыныс» 21. «Тез» 22. «Оңай» 23. «Қажет етіледі» 24. «Қиын,бірақ шешілетін мәселе» 26. «..туралы шындық» 27. «Тиімді сатып алу» 28. «Асығыңыздар» 29. «Соңғы мүмкіндік». Мәтіннің бірінші абзацы осындай сөздерден құрылауы тиіс: Коммерциялық ұсынысқа арналған мінсіз мәтіндердің үлгілері:   «Бұл сіз нашар тұрғын үй жағдайынан құтылып, армандаған үйге көшкеніңіз туралы оқиға. «Крыша мира» компаниясы салған үй. Био – Тек стиліндегі үй. Қазақстан және ТМД-дағы ең ақылды үй». «Tsar Nicoulai фирмасы Калифорнияның орталық жазықтарында орналасқан теңіз фермаларында өсірілген жоғары сапалы табиғи уылдырықты ұсынады. Басқа өндірушілерге қарағанда, біз түрлі балықтардың уылдырықтарын араластырмаймыз: әр құтыға тапсырыс болған сәтте қапталып, тұзбен ғана консервацияланған бір ғана бекіренің уылдырығы салынады. Estate уылдырығы орташа мөлшердегі, хош иісті және жұмыр-майлы қабыршықты қоңыр-қара уылдырықтар. Жаңа піскен құймаққа бір қасық қаймақпен бірге берілген уылдырықтарды балғын шараппен үйлестірсе – мұндай тіскебасар әр бөлігімен ауызды естен кетпес дәммен толтырады».  Коммерциялық ұсыныс жазған соң оны сынап көруді ұмытпаңыз. Ол үшін мынаған көз жеткізу керек:    Алматы қаласы Кәсіпкерлер палатасы жанындағы Маркетологтар клубына қатысу – тегін. Тіркелу үшін: almaty.cop827@gmail.com, +7 727 3310133, ішкі:  802. 
