1963 жылдан бері Харбинде жыл сайын қар мен мұз фестивалі өтеді. Харбин - Қытайдың солтүстік-шығысында орналасқан Хэйлунцзян ауданының астанасы. Бұл қаланы «Мұз шаһары» деп атайды. Қыс мезгілінде бұл аймақта орташа температура -18°С, кей кезде ауа райы -38,1°С-қа жетеді.   Мәдени төңкерістер кезінде фестиваль өткізілген жоқ. 1985 жылдан бастап фестивальді өткізу қайта қолға алынды.   Биыл фестиваль 5 қаңтарда басталып, үш айға жалғасатын болады.  Фестиваль барысында 100-ден аса туризм, өнер, спорт, мәдениет және сауда-экономикалық қызметке байланысты іс-шара өткізу жоспарланған.  Фестивальге қатысу үшін Қытай пен алыс-жақын шетелден мүсіншілер келеді. Фестиваль аясында неке қию салтанаты өткізіледі.  Өз некелерін мұз қалашығында қию үшін фестивальдің алғашқы күні Нигерия, Ресей, Қытай мемлекеттерінен 18 жұп арнайы келген болатын.   
