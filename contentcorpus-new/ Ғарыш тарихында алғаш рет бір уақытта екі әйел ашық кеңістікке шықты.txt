 Тарихта алғаш рет Халықаралық Ғарыш Станциясы бортынан бір уақытта екі әйел ашық кеңістікке шықты.  Америкалық ғарышкерлер Кристина Кук пен Джессика Меир станциядағы бұзылған сыртқы эгергоблокты ауыстыру үшін 6,5 сағат ғарышта жұмыс істеген.   Кристина Кук осымен ғарыш кеңістігіне 4-рет шығып отыр. Ал Джессика Меир алғаш рет шыққан. Екі әйел ғарышкердің кеңістікке шығуы наурыз айында жүзеге асу керек еді. Сол уақытта Кук пен бірге Энн Макклейн бірлесіп жұмыс істеу жоспарланған болатын. Бірақ Макклейнге сай келетін скафандр Халықаралық Ғарыш Станциясында жоқ болған. Айта кетейік, осыған дейін 14 әйел ғарышкер ашық кеңістікке шыққан. Оны алғаш рет КСРО ғарышкері Светлана Савицкая 1984 жылы жүзеге асырған.  
