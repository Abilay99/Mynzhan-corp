 Шоколад торты – барлық тәтті жақсы көретін адамдардың арманы. Шоколад торты көңіл күйді көтеріп, сергітеді. Ендеше, шоколад тортының бір түрін ұсынамыз.   - 4 жұмыртқа;- 1 кілегей майы;- 1 стақан қант;- 1 стақан ұн;- 1/2 стақан крахмал;- 4 ас қасық какао;- 1 қопсытқыш.  - 1 кілегей майы;- 1 құты қойылтылған сүт. Алдымен барлық құрғақ ингредиенттерді (ұн, қопсытқыш, крахмал, какао) араластырып, електен өткізіп қоямыз. Жұмыртқа мен қантты 4 минуттай (1 жұмыртқа 1 минут) миксермен араластырамыз.  Оған бөлме температурасында тұрған кілегей майын салып, миксермен тағы да араластырамыз. Содан соң ұн қоспасын аз-аздан салып, біртекті болғанша араластырамыз. Мультипісіргіш ыдысын майлап, оған дайын қамырды құямыз. Бисквитті мультипісіргіштегі "Выпечка" батырмасын басып, 1 сағат уақытқа қоясыз. Уақыт аяқталғанша қақпағын ашпаңыз. Бисквит суыған соң үш бөлікке бөліңіз. Крем дайындау үшін бөлме температурасында тұрған жұмсақ кілегей майын миксермен 3-4 минуттай соғасыз. Одан соң оған қойылтылған сүтті құйып тағы да миксермен араластырасыз. Крем дайын! Дайын креммен бисквит бөліктерін бір-біріне жабыстырып, бетін өз қалауыңыз бойынша безендіресіз.  Шоколад торты дайын! Астарыңыз дәмді болсын! 
