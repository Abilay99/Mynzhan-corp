Желтоқсан айының алтыншы жұлдызында дана халқымыздың дара перзенті, дариядай қазақ әдебиетінің дарынды қаламгері, кемеңгер ойшыл, ұлы суреткер Мұхтар Омарханұлы Әуезовтың туғанына 116 жыл және әл-Фараби атындағы Қазақ Ұлттық Университетіне 80 жыл толуына орай қазақстандық ЖОО-ның студенттері арасында «Әлемнің Әуезові» атты республикалық шығармашылық сайыс өтеді. Айтулы іс-шараның негізгі ұйымдастырушылары – ҚазҰУ-дың «Ай-Ару» рухани-танымдық студент қыздар Орталығы. Шарт бойынша, сайысқа «Қазақ тілі мен әдебиеті», «Филология» мамандығы бойынша білім алатын жоғары оқу орындарының 3-курс студенттері және әрбір оқу орнынан 1 студент қатыса алады. Сайыс үш бөлімді қамтиды:  – тест бойынша сынақ. Барлығы 50 сұрақтан тұратын 2 нұсқада тест беріледі. Тест М. Әуезовтің жалпы шығармашылық мұрасына қатысты. Прозалық туындылары, драматургиясы, көркем аудармалары, әдеби зерттеу еңбектері, публицистикасы қамтылады.  –  эссе жазу қабілетіне сынақ. Эссе тақырыптары М. Әуезовтің өмірбаян өмірбаян кезеңдеріне қатысты болады.  Ø Балалық шақ. Ата өнегесі. Ø Әуезов өмірінің Семей кезеңі. Ø Алаш және Әуезов. Ø Әуезов және Абайтану. Ø Әуезов және саяси қысым. Үшінші кезең   –  тірек сөздер бойынша ауызша толғам «Абай жолы» роман-эпопеясы негізінде өтеді.  Мәселен: – Бөжейдің асы; – Абайдың достары; – Аяулы аналар т.б.  Бәйгеге қатысушылардың білім-біліктілік деңгейі жинаған бал көрсеткіші бойынша арнайы тағайындалған сарапшылар тарапынан бағаланады. Соңғы айналымға дейін өз біліктілігімен назарда болған студенттер арнайы диплом, сый-сияпаттармен марапатталатын болады. Баршаңызды иісі қазаққа ортақ қос мерейтойды бірге атап өтіп, рухани азық жинауға шақырамыз! Анықтама телефондары: 8775 926 3154;  8775 359 2821 Электронды почта адресі: kapi-51@mail.ru Дайындаған: Айгерім Сматуллаева 
