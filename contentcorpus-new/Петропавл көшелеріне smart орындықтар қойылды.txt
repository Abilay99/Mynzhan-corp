Петропавл көшелеріне smart орындықтар қойылып жатыр. Орындықтар арқылы тұрғындар телефонын сымсыз қуаттай алады.  Бұл "Ақылды қала" бағдарламасы аясында жүзеге асқан жобалардың бірі. Цифрлық ноу-хау адамдар көп жүретін басты және орталық алаңдарға қойылған. "Ерекше" орындықтар емен ағашынан жасалған. Сондықтан да жауын-шашын мен аптап ыстықта бүлінбейді. Тағы бір артықшылығы – күн сәулесінен қуат алады. Аялдау орны әсіресе жастардың көптеп жиналатын жеріне айналды. "Қаланың орталық алаңдарында 4 smart – орындық орнатылды. Олар тегін Wi-Fi да таратады. Енді тұрғындар көшеде серуендеп қана қоймай, ұялы телефондарын қуаттай алады", – дейді қалалық әкімдік бөлімінің бас маманы Асхат Рамазанов. дереккөз:today.kz 
