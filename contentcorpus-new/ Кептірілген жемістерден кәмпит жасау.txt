 Заманауи азық-түлік дүкендерінің сөрелері түрлі түсті қаптамадағы шоколадты кәмпиттер мен барлық мүмкін карамельдермен толып тұр. Алайда қазір адамдар сәнді қораптағы кәмпиттердің қасынан өтіп кете салады. Оның себебі бағасында емес, қазір кез келген бағаға кәмпит табуға болады. Бұл жерде мәселе сапасында болып тұр. Сондықтан оның орнына кептірілген жемістерден дайындалған өте пайдалы әрі тәтті кәмпиттер жасап үйренген жөн.   200 г кептірілген өрік, 150 г бадам жаңғағы, 100 г мейіз және 100 г шоколад.   Өрікті жуыңыз. Қажеттігіне қарай кепкен жемістерді ыстық суда жұмсартып алыңыз, бірақ олардың ботқаға айналып кетпеуін тексеріп отырыңыз. Содан соң мейізді жуып, кептіріңіз. Өріктің жартысына бір бадам жаңғағы мен мейіз салып, оны өріктің екінші жартысымен жауып қойыңыз. Егер бүтін кептірілген жемістер қолдансаңыз, салындыны оның ішіне тығып жіберіңіз. Дайын кәмпиттерді буға ерітілген шоколадқа салып шығыңыз. Кәмпиттерді тоңазытқышқа аз уақытқа салып алыңыз.    200 г құмшекерлі печенье, 100 г кілегей майы, 20 шт қараөрік, 1 плитка сүтті шоколад.  Печеньені блендермен немесе оқтаумен ұсақтаңыз. Печенье үгіндісін жұмсақ кілегей майымен араластырып, біртекті масса шығарыңыз. Оны 20 бірдей үлеске бөліңіз. Қараөрікті жуып, оған аз уақытқа қайнаған су құйып қойыңыз. Печенье қоспасының бөліктерін шелпек ұқсатып жасап, оның ортасына бір қараөрік салып, одан қолыңызбен шар жасаңыз. Соңында шарларды буға ерітіліген шоколадқа салып шығыңыз. Дайын кәмпиттерді салқындау жерде ұстаңыз.   құрма, өрік, мейіз, қараөрік (әрқайсысы 100 г-нан); 150 г грек жаңғағы, 50 г жержаңғақ, 50 г күнжіт дәнегі және 3 ас қасық сұйық бал.  Кептірілген жемістерді салқын суда жуыңыз. Оларды аз уақытқа (10-15 минут) қайнаған суға салыңыз. Содан соң оларды кептіріп, ет турағышпен ұсақтап алыңыз. Жаңғақтар мен жержаңғақтарды ұсақтаңыз. Осы ингредиенттерді бір ыдысқа салып, оған бал құйып, біртекті қоспаға айналдырыңыз. Қоспадан шағын шарлар жасап, оларды күнжітке аунатып алыңыз.    өрік, мейіз, қараөрік, тазартылған грек және орман жаңғағы (әрқайсысы 100 г-нан); безендіруге аздап кокос ұнтағы.  Кептірілген жемістерді біріктіріп, жақсылап жуып, қайнаған суға салып жібітіңіз. Оларды ет турағыштан өткізіңіз. Грек жаңғағын да ұсақтаңыз. Бүтін күйінде тек орман жаңғағын (фундук) қалдырыңыз. Кептірілген жемітер мен грек жаңғағын араластырыңыз. Алдымен бір орман жаңғағын алып, оның айналасына қоспадан шар жасайсыз. Әр кәмпитті кокос ұнтағына аунатып шығасыз. Кәмпиттерді тоңазытқышқа салып, қатырып алыңыз.   өрік, грек жаңғағы және кептірілген інжір (әрқайсысы 100 г-нан); аздап жаңа сығылған апельсин шырыны, күнжіт, 1 ас қасық бал.  Кептірілген жемістерді біріктіріп, жақсылап жуып, 40 минутқа цитрус шырынына салып қойыңыз. Содан соң інжір мен өрікті пышақпен ұсақтап тураңыз. Жаңғақтарды противеньге салып, аздап қызарғанша пеште ұстаңыз. Одан кейін жаңғақтарды да ұсақтап, ұсақталған жемістермен және балмен араластырыңыз. Сол қоспадан шарлар жасап, оларды күнжітке аунатып алыңыз. Кәмпиттерді тоңазытқашта қатырып алыңыз. 
