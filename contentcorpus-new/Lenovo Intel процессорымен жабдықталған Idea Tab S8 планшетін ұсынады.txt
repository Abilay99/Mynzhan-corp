 IdeaTab S8 аппараты Lenovo компаниясының Intel платформасымен жұмыс істейтін алғашқы Android-планшеті болмақ. Осыған дейін, Intel процессорларымен Windows девайстары ғана шығарылған болатын. Дисплей артына төрт ядролы Bay Trail Z3745 процессоры қондырылған. Оперативті жадысы 2 Гбайт, ал қосалқы жадысы 16 Гбайт болады деп күтілуде. Сондай-ақ, планшет Wi-Fi, Bluetooth 4.0, GPS және LTE (4G) қосымшаларымен толық қамтылатын болады.  Көптің пайымдағанындай, IdeaTab S8 планшеті дыбыспен үн қату функциясымен жабдықталған. Негізгі камерасы 8 Мпикс болып, ал қосалқысы 2.2 Мпикс-ді қамтып отыр.  Сонымен қатар, жаңа планшет нұсқасының Android 4.4 KitKat оперативті жүйесімен жұмыс істейтіні белгілі болды. Одан бөлек нақты ақпараттарды компания басшылығы планшет сатылымға шыққаннан кейін жариялауды жоспарлап отыр. Дайындаған: Жолдас Өрісбаев  
