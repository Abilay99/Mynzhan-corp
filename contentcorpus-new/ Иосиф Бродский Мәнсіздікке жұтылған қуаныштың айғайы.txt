 ©spb.kp.ru Прачечный көпірі F.W ЕкеумізПрачечный көпірінің үстінде,жалқы түнге емес,мәңгілікке қош айтысар сәт алды,он екіге ұқсап құшақтасыпкөне циферблат тіліне айналған тұста...Иә, бүгінсол аяулы көпірдежолынан қалған балықшы тұрар –Нарцисс дертіне шырмалған кейпіүрейлі жүзіне ақилана қарап.Өзен де онымен ойнамақ:жас қылып, бірде кәрі ғып.Кенеткөз алдындағы балғын бейне бұлдырап,сол заматта-ақ маңдайына әжім түсер...Сенесің бе,балықшы біздің орнымызды басты.Асылы, әділет - оның жағында!Өйткеніжалғыздықтың бүгінгі сұлбасыөзге уақытты бейнелейді;бұл –оның кеңістікке әмір екенін куәландыратын құжат.Мейлі,осы көркем айдынға қалағанынша қарап,бозарыңқы жүзіне тамсана берсін.Өзен де ендіоның меншігі:айнасын кіргізіп қойыпқоныстанбаған үй сынды... ©mktravelclub.ru ***Ауылда Құдай -сайқымазақтың қиялындағыдайкез келген бұрышта емес,барлық жерде өмір сүреді.Ол үйімізге,ыдыс-аяқ пенастауымызға сәулесін түсіреді,есігін де әділ бөліп алған.Ауылда ол -көл-көсір. Сенбіде шойын ыдыспен жасымық қайнатады,ошақ басында ұйқылы-ояу билеп те жүреді,кенет осы дүрмекке есі ауып,делқұлы болған мен бейбаққа көзін қысады...Бірде ол шарбақ салады.ал, бірдеорманшы мен еліктің лағындай аруды отастырады.Сосын ылғиүйректі көздеген қорықшының оғына бөгет болады...Күзгі әуенге масайрап,бұл ғажайып суреттерге тамсану -атеист үшін ауылдағы жалғыз бақ!.. ©zoom-journal.ru ***Шықпа, өтінем, бөлмеден, қателікке ұрынба,"Солнцені" қайтесің, "Шипка" шексең бұрыннан.*Есігіңнің әр жағы -мәнсіздікке жұтылған қуаныштың айғайыһәм әулекі сайтан ән:Сен іздеген қай қоғам,Мен іздеген қай қоғам?!Айнаға бір қара да,орныңа кел қайтадан.Шықпа, өтінем, бөлмеден,көлікті де шақырма,Жалқы соқпақ дәлізден жасалған бұл кеңістікесеппенен бітеді...Ішке кірсе бір сұлу,аузы аңқайып, сөз тосып,қуып жібер, мақұл ма?!Шықпа, өтінем, бөлмеден;суық өтті деп ойла,Қабырға мен орындық –не бар ғажап Жер-Айда.Кешке көрер тамыңды тастамағын желпініп,Ораларсың со қалпы:діңкең құрып,мертігіп.О, аяулы жолдасым,шыға көрме үйіңнен.Тәнге тұттай жалаңашпальто асынып билей ғой,Туфли үні үйлесіп боссанова күйімен...Кіреберіс тұсынан қолқа қауып тұр, әне,Қырыққабыт қалдығы һәм шаңғымай қоспасы.Тым көп әріп жаздың сен;артық болар басқасы.Шықпа,шықпа, бөлмеден.Осы есіктер көрсін текмың түрленер бейнеңді.Асылы,инкогнито эрго сум*,Иә,форма дегенің - ақыл-ойдың тұтқыны.(Шыға көрме бөлмеден!Сосын мені сөгесің!Шәй ғана бар көшеде -Франция елесі...)Ессіз болма, көзіңді аш!Өзге ешкімге ұқсама.Шықпа, өтінем, бөлмеден!Еркіндік бер жиһазға,түсқағазбен үйлесіп.Есігіңді құлыпта, қорған шкаф ішіндехронос, эрос, ғаршы, дерт һәмадамнан ісінген.) ©birdinflight.com ***(Уистен Хью Оденнен)Сағатыңды тоқтат, досым, телефонды ұмыт мүлде,Сүйек таста күшігіңе, мазаны алар үріп түнде.Сәлдебөзбен жап рояльді:даңғырымен барабанның, зар жылаған жұрт шуыменшығарсыншы табытыңдыдүниедей көпке аяулы.Аэроплан көкке ұмсынар, кеңістікті сарнай тіліп,«Ол өлді» деп жазсын сонда, жаны ауырған жандай тынып.Көзіндегі қайғы-мұңын жасырсын қу ақ шағиғаҚара қолғап кисін сақшы, сусып түспес шақ сақина.Солтүстік пен Оңтүстігім, Батыс-Шығыс – барым еді ол.Алтыкүндік еңбек-терім, сүйініш пен сәнім еді ол, -сөз бен ойдың жұмбақ мәні, есімдіктер үйлесімі.(Сезім оты сөнер, сірә,байқамағам неге осыны?!)Жұлдызды анау өшір түгел, аспан сені қалғып тосар,Айды жасыр алақанда, күнді бөл де, сандыққа сал.Теңізді құй кесе ішіне, орманды отап,қара басқыр,Бұл құпия ғаламшардан енді ештеңе таба алмассың.  Анна Ахматованың жүз жылдығынаПарақ пен отты,бидай мен диірмен тасын,Секирдің жүзі, адамның қысқарған шашын –бәрін де сақтайды Тәңір;сезім мен кешірім сөзін -өзінің даусындай асыл:жанығып үзілген ырғақ та бар онда,сырқыраған сүйек үні менкетпеннің әлсіз әм қалыпты дыбысы шығаршаншылып.Өмір деген – жалқы дәурен,О, соданмұның бәрі анық-айқын естілерөлілердің тілінде,Бұ дүниенің шуы мененайғай-ұран жаншылып.Уа, Ұлы жүрек,Өлмес ғазал жазған асыл,Тағзым саған, тәж кигіздімтеңіздердің толқынымен -Мылқау ғалам құшағындаөзің болып сайрағанһәмғазиз басың тіл бітіргентуған жерде тыныш табаррухыңа тәу етіп. ©culture.ru ***Тұңғиыққа алдымен орындық құлады,соңсоң – кереует,ал кейін – менің үстелім.Жасырып қайтем,оны өзім лақтырдымқайғы оранып, шер кешкен...."Ана тілі" кітабы менотбасылық сүгірет,төрт қабырға, жалғыз пеш –кетті бәрі келмеске...Жалғыз қалдым пәлтеммен.Қош, аяулым!Дәл бүгінсақинаңды шеш те ойланбай,жазыл сәннің газетіне...Сонда ғана нәлет айтып,түкірерсің бетінеорнымды алмастырған жарлының.  Джон Донн. Дүние ғапыл.Джон Донн қалың ұйқы құшағында,Айнала да көз ілді құса-мұңда.Қабырға, еден, төсек, сурет, үстел –Жамылып жатыр бәрі көне түспен.Суырма, бюффэ, майшам, ілмек, перде:Қиялын түртті олардың түн кеп төрге.Бөтелке, кесе, леген, пышақ пен нан –Қалғыды ризық пен нысап бейғам.Хрусталь, фарфор, фаянс, көйлек-көншекжелді құс қып ойнайды, айды – әткеншек.Баспалдақ, жиһаз, сағат, терезе, есік:құс жолына жұтылды желе көшіп.Түннің жетім елесі кезді әлемді,Жан қалғыды алдымен, сөз бөгелді.Талықсыған түнектің ындыны ыршып,қағаз, үстел,бұрыш пен бөзге де енді.Шымшуыр, отын, көмір, өшкен ошақ –Күлге айналды, көрсетіп кешке ғиззат.Жамау камзол,жантайды-ау кебіс, шұлықкереуеттің кеудесін бөліс қылып.Көлеңке басын сүйеп айна артына,Орындықтың бетінде ой қалқыған.Икон, леген, сыпырғыш, қара штиблет,Сынық нұрдың сазымен жарасты кеп.Айқыш ағаш бетінде Иса Мәсіх –Сайтан сауық құрады,ес адасып.Үрей мүңкіп бөлме іші, зар қосылған.Ғалам мүлгіп, Гемера дарға асылған.Жалғызбасты үкінің басын сипап,Түн әмірін жүргізді молдасынған,Түн әмірін жүргізді молдасынған.Қара сәлдеге оранған терезе:Қара сәлде – ұйқы мен түн.Қар мүлгідікөрші үй шатырындағы құламаны еске ап.Терезе жақтауы өлімші ғып тілгілегенкөше жым-жырт алайда.Бөрене, гүлзар,жұмыртастар мен темір торлар ұйқыда.Шырақ жанбас бұл түні,үні шықпас көліктің...Қоршаулар мен шынжырлар,сандықтар мен есіктер,Әшекейлі жүзік пенкүрек, ілмек, қаламдар –Бәрінің де басына азалы әуен төніп тұр.Сыбдыр,дүбір,гуіл дедүрліктірмес маңайды.Сықырлайды қар баяу.Таң атқанша түн ұзақ.Өңі қашқан түрмелер мен қамалдарБуаз бұлттардың қарынын сүйеп тұр қошқыл.Балық дүкеніндегі таразы,көшедегі доңыз еті,күйелеш аулалар да тыныштыққа мұң қосты.Шибөрідей шабалаған иттер,жертөледегі мысықтар,мазасыз тышқандар мен адамдардың да көзінтүн басты.Лондон қалың ұйқыда.Теңіз айлағындағы желкенді кеме де,маужыраған аспанмен астасқан мұзды су даалып темірді құшаққа ап қалқиды.Джон Донн қалың ұйқы құшағында...Маңдайына Ай қонғанкөбікауыз теңіз де,оның ерніне тәнін сүйгізген ақ жағалау да,мынау мылқау арал да –бәрі де бәріауыр түстің тұсауында.Бақтардағы бүтін қақпаның аузына құлып түскен,Үйеңкі, қарағай, қызылқайың, самырсын –шыршалар даТербелмейді бұл түні Ұлық күшпен.Тау бөктері,екіленіп аққан бұлақ,жалғыз аяқ соқпақтар даСтоунхендж тастарындай үнсіз.Апандарын омбы қар басқан түлкі менен қасқырәлдеқашан төсегіне жантайған аюдай мұңсыз.Қанатты достың сазы жетпейді құлаққа.Қарғаның қарқылы әм үкінің күлкісі деКәрі кеңістікке сіңген:Ағылшын алқабы жансыз.Жарық жұлдыздың қуаты дарығанбеймаза тышқан даар сотының алдында ақталуға асық.Табыт ішіндегі мүрделермәңгілік тыныштықта қалғиды.Тірілердің де, о, солай,жейдесінен ұйқы жұпары аңқидыкеуделерінде жалғыздық жасып.Өзен-көлдер,таулар мен ормандар,жануарлар мен құстар,өлілер мен тірілер әлеміұйқыға батты.Қар жауады қалбалақтаптүнгі аспанның хаттарындайдеміне қондырып ап осы шақты.Ғайып мекеннің тұрғындары да шырт ұйқыда,Періштелер құтқармас жан баласын.Жер-Жаһанның үрейіКиелі Рухтың алдында күнәһар болғанәулиелер түсінде өртенді.Жұмақ пен тозақтың бетінторғын шәлі көмкерді.Дәл осы сәттірі пенде шыға алмас үй сыртына.Құдай ұйқыға батты.Тіршілік жат, жат әлем.Құлақ – керең, көз – соқыр.Ібіліс те айналғандай мүсінге.Қастық қалды қар астындаағылшын даласын жайлаған Зарға тұншығып.Тәңір елшісі мен салт атты жауынгерқасірет сауады сырнайдың тілінен....Херувимдер деПавел шіркеуі күмбезінің етегіндеқанат жайып, тыншыды.Джон Донн қалың ұйқы құшағында...Әуезі мен ырғағынан жаңылмағанқасиетті жазбалар мен өлеңдер,образдар мен ұйқастарқайғы-күнә, дерт пен кесел булыққанжұмбақ кітап ішінде тұншықтығапыл.Батыр да жоқ, ез де жоқ.Болмашы дауға нәумез болған кейіптебірін-бірі жан ұшыра итергенәр өлеңқарындастай туыс,қарға достай жақын.Олар –қаншалық жұмақ қақпасынан алыс,қарабайыр, күңгірт һәм пәк болса,соншалық қуатты.Қағазға қаз-қатар түскенөлеңнің әр тармағы да,Мұқият құралған ямбтер менқос қапталдың ұйқысын күзеткен хорейлер детүс көреді көктемменАид патшалығындағы суларға сүңгіп.Даңқ пен дақпырт,қасірет пен бейнетойға батты күңгірт.Ұят пен обыр,Зұлымдық пен игілікбір жастыққа жантайған.Пайғамбарлар да уақыт қамауындаіңір әлетінде қартайған.Қар түсер тағы, мол түсер әліқонатын жазық таба алмай...Шындық өлдіантологиялар меншексіздікке жұтылған сөздердің қаңқасында –шынжырлар да үзілгенөң мен түстің ортасында.Дүние жатыр сұлық:Әулилер, ібіліс пен Құдай,олардың ұрпағы,достары мен ашкөз жалшылары даОянғанын күтеді адамзаттың.Қар ғана баяу сықырлайдыТыныштықтың дауысын тіліп.Тоқтай тұр!Түнек ішіненҮнсіз өксіген әлдекімнің дауысы естіледі еміс,Залым қыстың құрсауында қалған жантар қапаста тұншықты несін?Тас кеудені тесіп өтер инедейтым нәзік үнЗәу көкте сурет салады ақ ұлпа қардың ұшыменТаң мен түннің арасын кестелеп."Сен бе өксіген төбемде, ақ қанатты періштем,Жаз аңсаған мамырдай келерімді күттің беқарға бөгіп жанарың?Сен бе, менің қорғаушым,Жанұшыра ақырған түн-түнектің ішінен?"– Ой қармаған үнсіздік."Сендер ме әлде, бейкүнә херувимдер? –Азалы хор әуені жанарға жас толтырды.Шырағы өшкен шіркеуге кімдер пана болады?".-- Бойды арбаған үнсіздік.«Соқыр Павел, сен бе әлде, самай шашы ағарған? –Зілдей сөзің кеудемді жаншып өтіп барады».– Үміт оты өшер ме?!"Қараңғылық сен бе едің, тығылыспақ ойнаған?"."Тәңір Ием, сен бе әлде, қоңыр даусы қарлыққан?".– Сауалы көп, жауабы жоқ үнсіздік."Әз Гавриил, сен бе едің,Сырнайының үнінен қара қаншық ұлыған?Көзімді ашсам:Тірі жанды ұйқысынан оятпайЖауынгерлер атқа қонып қан жұтқан,Тазылар да ұйтқып жетер аспаннан.Қар көбесін сөгердей қайғырдың ба, Гавриил?"."Жоқ.Бұл – менмін,сенің жаның, Джон Донн.Көк ішінде құлазыдымШынжырдайын ап-ауырсезімдер мен ойлардыжаратқаным үшін де.Дәл осындай азаппенҚұштарлық пен құлқынныңбатпан жүгін көтеріп,Сен де кеше, еңселім,самғай алар едің ғой.Қырандайын қалықтап,шатырлардың үстіненөз жұртыңның қоңырқайтұрмыс-салтын көргенсің.Теңізді де көргенсің,алыс-алыс белдерді.Тозақты да кештің сен,қиял-есің шалықтап.Жұмақта да болғансыңқасіретті күй кешіп.Өмірді де сүргенсіңішіңдегі жалқы әлеммен үйлесіп.Мұхитқа да кезіктіңТүн мен түске оранып.Тәңірді де таныдың:Аласұрдың,Басылдың.Мұның бәрі Көкке қайта жібермес, –Ол жақтағы Жаратқанның сотынанМұнарасын от шарпып,Қан боп аққан өзеніжердегі өмір тым сүркейлі,тым ауыр....Көнбіс шаһар көңілсіздік жайлағанБұл Жалғанға қарайды –Жарлы қыздың түсіндей.Құдай Нұр боп көрінеді сол маңнанТұманды түн шеткі үйдіңТерезесінен төгілген......Дала болар соқа тісі тимеген,Жылдар жыртып бөлмеген,Ғасыр жұтып көрмеген.Қалың орман қоршаған меңіреу жон, құла түз,Жалғыз тамшы билейді көк шалғынның бетінде.Сол орманға бір күніКезбе отыншы тап келіп,Үрей басқан жанарынҚасабалы биесіТұңғыш болып бас сұқса,Иесінің алқабы отқа оранар әп сәтте....Бүтін ендік тым шалғай мынау жұмбақ әлемнен.Қарауытып көрінер темір шатыр көгерген.Ит үргені естілмес, қоңыраудың сыңғыры,Сонда отыншы түсінер бұл суреттің шындығын.Жарық жұтқан орманға бұрар кенет ат басын –О, сол сәттеТүн,арба,делбе менен сақ түлікҚұдай түсі боп шығар...Құсалымын қайтейін,жас төгілді – жоқ шара,Тастарыма оралам –бұйырмады бақ шала.Жерге беріп тәнімді,Кетем мен де Аспанға.Жарық нұрға қол бұлғапөз-өзіме шақ Көрім.Бедеу арман артынан ілесуге келістімТәнмен тоқу үшін дебұл қоштасу сәттерін.Құшағында құлазып соры қалың ақпанныңҮміт өлер бөлмеңде ұятпен тауып үйлесім.Ақ ұлпа қар төгілер кеудесіне түнектіңҚанаттары кестелеп сағыныштың жейдесін.Мен емес, Сенжылаған,иә, аяулы Джон Донн.Ыдыс-аяқ мүлгиді жалғыздықтың есінде –Қар қонады әзірге қараша үйдің басына,Қар тоңады, о,сосын қара түннің төсінде..."Ол бейне бір құс секілдіұясында жатыр мылқау -(Кәрі еменді қызғанышпен қапсырып.)Жиегін кір шалмаған өмір жолы менорындалмас ізгі арманынҚою қалың бұлтқа оранғанжұлдызына тапсырып.Ары таза оныңкөгершін құстың жанындай.Құдайым,Ақсүйектік ғұмыр –Сопылық жолдан алыс болғанмен,қаптаған қараторғай ұясының үстіндегіқарға жатағынан шынайы.Ол құс секілдіоянар күндіз,Ал, қазірқар тоқыған ақ жамылғы астында жатырҒаршыға қарап,Жаны мен денесі арасындағы кеңістіктіұйқы шұғыласы жамап.Әлем жым-жырт.Үш-төрт өлең ғана тістерін қайрапаяғын күтуде ойдың:Пендәуи сезім – әншінің қарызы,Ал, хауас – аббаттың тәні.***"Қай міскіннің су шашсаң да жолына,Илейтіні жалғыз күлше – теңдей ғып..."Өмірді осы кешкен кезде өзгемен,Өлім неге бөлісуге келмейді?!Саңылау барқасиетті бөзде де,Дәті жеткен жыртар дағы аяусызКетер, кетер,Қайта оралар күйге осы.Түнек сауған аспан сонда қаяусызҚолына алар тігіншінің инесін.Ұйықтай қойшы, өзіңді-өзің қорлама,Жыртық шекпен босағаңда мүлгіді.Сәл аялда, сәл аялда,Джон Донн,Қаншама жыл әлеміңді қорығанЖұлдыз шығар бұлтты жарып бір күні. Аударған: Исламғали Айбол 
