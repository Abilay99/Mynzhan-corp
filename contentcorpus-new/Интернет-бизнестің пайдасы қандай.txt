Бүгінде миллиондаған адамның басын бір арнаға тоғыстырып отырып, жұмыс күшін арттыруға негіз болған ол, әрине, интернет. Үйден шықпай-ақ ақша табуға, көңіл көтеруге болады. Жалпы интернет-бизнестің пайдасы не? 1. Интернет-бизнесті құру және оны алға қарай дамыту өте оңай. Ол үшін сабылып офис іздеудің қажеті жоқ. Үйіңізде отырып қана жұмыс жасай аласыз. 2. Ол ешқандай да бір дипломдық қағазды талап етпейді. Интернет-бизнесті арнайы бір қызмет түрі ретінде емес, сүйікті ісіңіз ретінде қабылдап жұмыс жасай аласыз. Тек сізге жұмыс істеуге деген ынта мен талап керек. IT саласын жақсы меңгерген болсаңыз бұл тіптен жақсы. 3. Интернет-бизнес кез келген уақытта кез келген жерде ақша табуға мүмкіндік беретін ХХІ ғасырдың озық технологиясы. Үйде, далада, демалыс орнында, жолда, ұшақта – кез келген жерде пайдалана аласыз. Бастысы желіге қосылуға мүмкіндік болса болғаны. 4. Бұл жерде кәсіпкер өзін өте еркін сезінеді. Себебі оның қожайыны жоқ. Тек тұтынушымен арадағы байланыс қана. Ол өзіне-өзі бастық. Ешкімнің айтуымен жүруді талап етпейді. Интернет-бизнес арқылы не жасауға болады? - Интернет арқылы заңнамалық немесе медициналық дәрістер өткізу. Яғни дәрістің құнын белгілі онлайн жүйесіндегі ақша арқылы есептейсіз. - Сатуға арналған стартап түрлерін ойластыру. - Математикаға, физикаға арналған көмекші құрал ретінде онлайн-есептеу құрылғысын құрастыру.  - Онлайн-биржа құру. - Төлем жасауға болатын түрлі онлайн мүмкіндіктер тудыру. 
