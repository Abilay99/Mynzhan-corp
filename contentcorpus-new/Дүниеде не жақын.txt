Бабалар сөзі – ақылдың қайнар көзі. Олардан қалған асыл сөз қай ғасырда да өз құнын жоғалтпақ емес. Бірде Қазыбек биге бір адам: «Кім жақын, не қымбат, не қиын?» деген үш сұраққа жауап беріңізші» деп қиылып отырып алыпты. Сонда Қазыбек былай деп жауап қайтарған екен:  Дүниеде не жақын? — Тату болса – ағайын жақын,— Ақылшы болса — апайың жақын.— Бауырмал болса — інің жақын,— Инабатты болса – келінің жақын.— Алдыңа тартқан адал асың,— Қимас жақын қарындасың. Дүниеде не қымбат? — Алтын ұяң — Отан қымбат,— Құт берекең атаң қымбат.— Аймалайтын — анаң қымбат,— Мейрімді – апаң қымбат.— Асқар тауың — әкең қымбат,— Бәрінен де ар мен ұят қымбат. Дүниде не қиын? — Арадан шыққан — жау қиын,— Таусылмайтын — дау қиын.— Шанышқылаған — сөз қиын,— Жазылмаса — дерт қиын.— Іске аспаған — серт қиын,— Ақылыңнан — адасып.— Өзің түскен — өрт қиын— Не істеріңді біле алмай,— Ашиды сонда бас миың. 
