2016 жылғы Олимпиада ойындары Бразилияның Рио-де-Жанейро қаласында өтеді. Қазіргі таңда жарыс алдындағы дайындық қызу жүруде. Ұйымдастырушылардың хабарлауы бойынша, төрткүл дүние асыға күткен доданың ашылу салтанаты 5 тамыз күні әйгілі «Маракана» стадионында өтеді. Алау эстафетасы да осы салтанатты шара кезінде жеткізіліп, ресми түрде тұтанатын болады.  Айта кетейік, Рио-де-Жанейро Олимпиадасы 2016 жылдың 5-21 тамыз аралығында өтеді. Қазақстан құрамасы Олимпиадаға 110 спортшыдан артық құраммен баруды көздеп отыр. Сондай-ақ отандастарымыз қатысатын спорт түрінің санын 25-27-ге дейін жеткізуді мақсат тұтуда. 
