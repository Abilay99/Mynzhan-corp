Қазақстан Республикасындағы Тілдер күніне арналған «Мәңгілік елдің – мәңгілік тілі» іс-шарасы шеңберінде шетелдік шығарманы қазақ тіліне аудару арқылы, үздікті анықтау үшін «Қане, қазақша сөйлетіп көр!» шығармашылық байқауы жарияланды. Байқауға барлық тілек білдіруші Қазақстан азаматтары қатыса алады. Байқау шарттары: 1. Шетелдік шығарма үзіндісін қазақ тіліне аудару. 2. Аударылған үзіндіге ұзақтығы 1 минуттан аспайтын бейнеролик түсіру. Қатысушылардың шығармашылық тәсілі және өзіндік идеялары бағаланады. 3. Facebook немесе Instagram әлеуметтік желілеріндегі жеке парақшада жариялау. 4. #қазақшасөйлетіпкөр хештегін қою. 5. Facebook (JSC «Center for International Programs») немесе Instagram (@bolashakcip) әлеуметтік желілеріндегі Қоғамның ресми парақшасында осы сурет астындағы түсініктемеге «Жасалды» деп жазу қажет.  Конкурстық бейнероликтер 2016 жылы 19 қыркүйекке дейін жариялануы қажет. «Мәңгілік елдің – мәңгілік тілі» байқауын өткізу туралы ережемен осы жерден толық танысуға болады. 
