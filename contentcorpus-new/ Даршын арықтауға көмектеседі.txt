 Даршын – әлем бойынша танымал, көп қолданатын дәмдеуіштердің бірі. Даршынның хош иісі мен тағамдарға керемет дәм беру қасиетіне оның қолжетімділігі мен пайдалы қасиеттерін және ең бастысы, арықтауға көмектесетінін қоссаңыз, даршыннан асқан дәмдеуіш таба алмайсыз. Даршынның пайдалы қасиеттері қарапайым дәмдеуіш үшін өте көп: Денсаулық сақтау саласында белді  журналында жақында даршынның пайдалы қасиеттерін зерттеудің нәтижелері жарияланды. Соңғы зерттеулер бойынша, даршын қан құрамындағы қант пен холестерин шамасын төмендетіндігі дәлелденді. Оның құрамындағы полифенолдар – мықты антионсиданттар жүрек-тамыр жүйесінің жұмысын жақсартады екен. Құрамындағы тағы да бір ерекше пайдалы зат – қоңыр альдегид қан тамырларында тромбтардың пайда болуының алдын алады. Қазірде жүрек-тамыр жүйесінің аурулары аяқ асты өлімге әкелетін ең жиі кездесетін дерттердің бірі екендігі белгілі, даршын бұл жүйенің саулығын сақтайтын ем бола алады.   Оған қоса, даршынның хош иісі адамның тәттіге деген құмарлығын кемітеді, демек арықтау жолында сізге таптырмас көмекші бола алады. Назарларыңызда арықтауды әлдеқайда тездететін даршын қосылған түрлі сусындар. Олар зат алмасуды тездетіп, тәбетті басып, ағзаны тазалайды. Осы сусындар сізге күш беріп, тәбетті басып, тез арада азуға көмектеседі. Ал даршынды күнделікті әзірлеген әр тағамыңызға сәл-сәлден қосып жүрсеңіз, пайдасы бірнеше есе болады. Даршынды ботқаларға, тәтті бәліштерге, сүтке, шайға, кофеге, смузи мен сүтті сусындарға, тіпті жемістерге қосуға болады.  Дайындаған: Сания Аринова Сурет: bankoboev.ru, goodfon.ru  
