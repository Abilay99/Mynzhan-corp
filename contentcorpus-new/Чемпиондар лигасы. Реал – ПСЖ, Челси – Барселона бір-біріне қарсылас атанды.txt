Футболдан Еуропаның басты бәсекесі саналатын Чемпиондар лигасының жеребесі тартылып, 1/8 финалда бір-бірімен кездесетін командалар белгілі болды. Салтанатты шарадағы жеребеге Испания құрамасы сапында әлем чемпионы, екі рет Еуропа чемпионы, клубтық деңгейде екі рет Чемпиондар лигасын ұтқан Хави Алонсо қатысты.  Жеребе қорытындысы төмендегідей: "Ювентус" (Италия) – "Тоттенхэм" (Англия)"Базель" (Швейцария) – "Манчестер Сити" (Англия)"Порту" (Португалия) – "Ливерпуль" (Англия)"Севилья" (Испания) – "Манчестер Юнайтед" (Англия)"Реал Мадрид" (Испания) – ПСЖ (Франция)"Шахтер" (Украина) – "Рома" (Италия)"Челси" (Англия) – "Барселона" (Испания)"Бавария" (Германия) – "Бешикташ" (Түркия) Командалар арасындағы бірінші ойындар 13-14 және 20-21 ақпан аралығында өтсе, қарымта кездесулер 6-7 және 13-14 наурызға жоспарланған.  2017/2018 жылғы маусымдағы Чемпиондар лигасының финалы Украина елінің астанасы Киевте өтеді.  
