 Адамдарға ерекше әсер еткіңіз келеді ме? Белдемше киіңіз! Хартфордшир университеті ғалымдары қызықты тәжірибе жүргізген. Олар 306 еріктілерден берілген суреттегі кісілерге баға беруді сұрапты. Суреттегі адамдар - шалбарлы костюм киген ер кісілер мен әйелдер, сондай-ақ белдемшелі костюм киген әйелдер. Суреттегі кісілердің беттері көрінбейді.  Тәжірибеге қатысқан адамдар суреттегі кісілерді бірнеше критерий бойынша бағалады: өзіне деген сенімділік, табыстылығы, айлығы және т.б. Сұралғандардың көбісі бар болғаны 3 секундта, ойланбастан белдемше киген әйелдер бейнеленген суреттерді таңдаған екен. Гардеробтың осы бұйымы арқасында олардың бойынан өзіне деген сенімділік және қаржылық тұрақтылық байқалып тұрды.  Ал сіздің таңдауыңыз қандай? Белдемше ме, шалбар ма?    
