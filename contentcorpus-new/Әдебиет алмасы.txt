Күні кеше еліміздің оңтүстік астанасы, ару қала Алматының 1000 жылдық мерейтойын барша жұрт болып атап өттік. Арайлы Алматы тек атақты апорттың қаласы ғана емес, сонымен қатар әдебиет ордасы. Сол себепті, қаламыздың негізгі байлығы саналатын алма фестивалінде түсірілген біраз суреттермен қоса, әлем әдебиетіндегі алма символының қолданылуы туралы мәлімет беруді де жөн көрдік.  Алма әуел бастан әлем әдебиетінің ең көне туындылары саналатын аңыз-әңгіме, миф және ертегілерінде кездеседі. Адамдар оның дөңгелек қалыбын Жер шарымен, әлем туралы ұғыммен байланыстырған. Ал алманың қызыл түсі сұлулық, денсаулық, жастық шақтың белгісі болса, иісі мен тәттілігі кейде байлық пен рахат, кейде күнә мен қателіктің белгісі болып есептеледі. Ең алғаш Адам ата мен Хауа ананың оқиғасынан бастап әлі күнге дейін әдебиетте қолданыс тапқандықтан, XVII ғасырдан бастап адамзат "алма" сөзін жалпы "жеміс" ұғымының синонимі ретінде пайдаланған. Мысалы, қызанақ Еуропаға алғаш жеткен кезде, оны "махаббат алмасы" деп атаған. Ескі ағылшын шығармаларының бірінде, қиярды eorþæppla (тура аудармасы "жер-алма"), сонымен қатар француз, голланд, парсы, швейцар тілдерінде ақтүйнек те "жер-алма" мағынасын береді. Кейбір тілдерде апельсин жемісі "алтын алма" немесе "қытай алмасы" деп аталады.   “Араздық алмасы” Ежелгі Грек мифологиясы  “Гесперидалардың алма­лары” Ежелгі Грек мифологиясы   “Шыны таудағы ханша”  Норвег халық ертегісі   “Жабайы алма” Сайын Мұратбеков    “Қозы Көрпеш – Баян сұлу”       “Антоновка алмасы” И.Бунин (аударма: Егемен Қазақстан)  “Алма”  Герберт Уэллс 
