Қазақстандық балуан Нұрбақыт Теңізбаев Бейжің Олимпиадасының күміс жүлдесін алатыны ресми түрде расталды. Бұл туралы Халықаралық күрес қауымдастығының сайты хабарлады. Грек-рим күресінен 60 келіге дейінгі салмақта белдескен отандасымыз Бейжіңде қола медальды қанағат тұтқан еді. Виталий Рагимовтың допинг қолданғаны ресми түрде расталып, Нұрбақыт күміс жүлдегер атанатын болды. Осыған дейін қазақстандық балуан қола жүлденің құны жоғары екенін айтып, өз ойын білдірген болатын. 
