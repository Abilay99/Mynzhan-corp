 Қарындашты ең алғаш жасаған иесі оны қорабына салып жатып, оған мынадай насихат айтыпты: «Өз ортаңа барғанда мына 5 қағиданы жадыңда мықты сақта, сонда ғана қалам біткеннің ішіндегі ғаламаты бола аласың. Бірінші, ұлы істерді істеуге сенімің болсын. Ол үшін басқалардың қолындағы тағдырыңа төзуің керек. Екінші, сол ғаламаттыққа жетудің алғышарты – қылпылдаған пышақпен ұшталған сәттегі азапқа төзе білу. Үшінші, болашақта жанды жерің өзегің екендігін естен шығарма. Төртінші, болашақта өткізуің мүмкін болған қателіктерді қазірден бастап ойлана бер. Бесінші, жүрген жеріңде із қалатын болсын. Сонымен өз иесінің насихатын есіне берік ұстанған қарындаш әлі күнге қолданыста жүр екен. Сіздің көптеген ірі істерді жасауға қабілетіңіз бар. Бірақ, кей шақтарда пендемін ғой деп өз-өзіңізді тастай саласыз. Елде жоқ талант сізде бар ғой, оны мойындайсыз. Онда сізге не кедергі? Өзіңіз. Сіз өмірдің сан қилы қатал сынақтарына тап боласыз. Азап пен тауқымет кез келген уақытта алдыңыздан шығады. Қайсар адамға бұлар еш кедергі емес. Өткізген қателікті түзетуді үйреніңіз. Ең адал әмірші - өз жүрегіңіз. Табаныңыз тиген жолдарда жарқырап ізіңіз жатсын. Өз міндетін үнемі шып-шырғасын шығармай ада қылу кім-кімнің де қолынан келе бермейді. Сіз соны істеңіз.   Дайындаған: Мейіржан Әуелханұлы  
