Бірде шәкірт ұстазынан сұрапты: – Бақытты болудың ақшаға байланысты емес екені рас па?! –  Иә, - депті ұстазы. – Дәлелдеңізші?! – Ақшаға кереует сатып аласың. Бірақ ұйқы сатып ала алмайсың. – Ақшаға тамақ сатып аласың. Бірақ тәбет сатып ала алмайсың. – Ақшаға дәрі сатып аласың. Бірақ денсаулық сатып ала алмайсың. – Ақшаға қызметшілер сатып аласың. Бірақ дос сатып ала алмайсың. – Ақшаға қалыңмалын беріп, әйел сатып аласың. Бірақ махаббат сатып ала алмайсың. – Ақшаға үй сатып аласың. Бірақ отбасы жылуын сатып ала алмайсың. – Ақшамен білім аласың. Бірақ ақыл сатып ала алмайсың. – Ақшаға өмірдегі бәрін сатып алуға болады. Бірақ өмірдің өзін сатып алу мүмкін емес. 
