Парламент тари­хында әр түрлі ма­ңыз­­ды шешімдер қабыл­данған күндер, мем­лекеттің үдемелі дамуы­на қажетті заң­дар қаралған отырыс­тар, халықаралық қа­ты­­­нас­­тарды одан әрі жа­қын­дата түсу­ге ық­пал ететін келісім­дерді бекітуге байланыс­ты құж­ат­тар алынған ке­зең­дер болады. Бірақ, Қазақ­стан Пар­­ла­ментінің қос пала­тасы­ның бір­лес­кен отырысын­да Еліміз­дің Тәуел­сіздігінің 25 жыл­дығы қар­саңында жарияланған Дек­ларация­ның маңызы ерекше деп санаймын. Бұл тарихи құжаттың осы уақыт­та, дәл қазір қабылдануы да кез­дейсоқ емес. Өйткені, мем­ле­кеті­міздің дүние жүзіне белгілі ел болып қалыптасуы мейлінше қысқа мерзімде болып, ширек ғасыр ішінде Қазақстан экономикалық тұрақ­тылық пен азаматтық келісімге қол жеткізді және елімізді әлемдік қоғам­дас­тық аса қарқынды дамып келе жатқан мемлекеттердің бірі ретінде мойындады. Декларацияның тұжырымда­масында «Тәуелсіздіктің Ұлы жолы мәңгі болуы тиіс» делін­ген болатын. Бұл сөйлемнің мәнісі мен мазмұны тереңде жатыр деп ойлаймын. Жер шарында 5000-нан астам әр түрлі тілдерде сөйлейтін халық­тар, 2000-ға жуық ұлттар мен ұлыс­тар бар екен. Бірақ, бүгінгі таң­да олардың көпшілігінде өзінің егемен­ді елі, тәуелсіз мемлекеті жоқ. Біздің бақытымыз – Тәуелсіз­дігіміз! Шын­­дығында да, біздің ел үшін ең жар­қын кезеңдер Тәуелсіздік алған жыл­дар­дан басталды деп айтсақ, артық емес. Оған дәлел де жеткілікті. Бүгінде шекара­мыз шегеленген, Әнұранымыз асқақ­таған, Көк туымыз Біріккен Ұлттар Ұйы­мы­ның төрінде желбіреген еліміз бар. Кең-байтақ қазақ даласында бірлігі мен тірлігі жарасқан, көп ұлттың өкілдері бірі­гіп, Мәңгілік Ел құрып жатқан еңбек­қор хал­қы­мыз бар. Елбасының сали­қалы саясаты­ның арқасында бейбіт өмір сүріп, бейбітшілікті қолына берік ұстайтын болашақ ұрпағымыз бар. Ал осы тәуелсіздігіміздің ірге­сін терең­нен қалап, егемен елімізді ширек ғасыр бойы бүкіл әлемге танытып, дүниедегі дамыған 30 мем­лекеттің қатарына қосылуды күн сайын жа­қын­­датып келе жатқан Нұрсұлтан Назарбаевтай Прези­дентіміз бар! Тәуелсіздік алған ал­ғаш­қы жылдарда шетелдіктер Қазақ­стан­ның қандай мемлекет екендігін, оның қай материкте орналасқанын білмейтін еді. Ал бүгінгі таңда әлемнің барлық дерлік елдерінде Қазақстан десең, олар Назарбаев дейді, Назарбаев десең, Астана деп атайтын болды. Осыдан екі жыл бұрын дүниенің ең дамыған мемлекеттерінің бірі болып саналатын Финляндия Рес­публикасының (Парламенттік мемлекет) Парламент басшысы Ээро Хейнялуома сапармен келіп, Елбасымен, Мәжіліс Төрағасымен кездескеннен кейін үш күн бойы жанында бірге жүрдім. Бірінші күні әуежайдан ол кісіні қарсы алғанда көңіл күйі болмаған сияқты болып көрінген. Ал кейін, басшылармен кездескен соң, Елбасының айтуымен, қо­на­ғымыз «Бәйтерек» төбесіне көтері­ле­­мін деді. Сол биіктен Астанаға айнала көз салып тұрып: «Дүниеде ең жас болып есеп­телетін бас қаласын Қазақстанның орта­лық­қа көшіргенін естіп-біліп едім, бірақ осы­ндай қысқа мерзімде көз тояр­лық әсем қаланың кең далада бой көтергеніне, ел­дері­­ңіздің қарыштап өсуіне таңданып тұ­р­мын», – деп, көңіл күйі көтеріліп, жай­нап сала берді. Сол күннен бастап елі­не қайт­қанға дейін ол өзін еліміздің ескі до­сын­дай сезініп, ашыла сөйлеп, Қазақстан халқына өзінің ыстық лебіздерін айтумен жүрді. Шынында да, бүгін Астана таң­дай қақтыратын, әлем­­нің қай қала­сымен болса да терезесі тең тұратын, әлем­дік деңгейде өтетін бас­қосу­ларды қабылдайтын, көптеген мемлекет ба­с­шы­лары­ның қаты­суы­мен болатын жоға­ры деңгей­дегі саяси кез­десулер­ді ұйым­дас­­ты­­ратын ор­та­л­ыққа ай­нал­­ды. 25 жылдық тәуел­­сіз­дік тарихы бар мем­­­ле­ке­­тіміздің өркен­деу, өр­леу кезеңі­нің 19 жы­лы Астанамен бай­­­ла­ныс­ты. Астана елі­­­міз­дің қарқынды дамуы­­­на үлгі бола оты­рып, Қазақ­­­стан­ның бүкіл эко­но­ми­ка­лық, әлеу­меттік және мәдени өр­кен­­­деу жолын­дағы локомотивіне айналды. Есіл өзенінің жағасында бой көтерген астанамыз өзінің асқақ ғи­ма­­рат­тарымен, сәулет өнерінің кере­мет үлгілерімен, түрлі-түсті ай­рық­ша жарықтарымен таң ­қал­­­ды­ра­­ды. Тәуелсіз Қазақстанның жаңа ас­танасы ЮНЕСКО-ның «Әлем қаласы» сыйлығымен мара­пат­­­тал­ды, еліміздің бас қаласы Халық­­­ара­лық астаналар мен ірі қала­лар ассамб­лея­сының мүшесі бо­лып табыла­ды. 2011 жылы «ТМД-ның және ЕурАзЭҚ-тың үздік қаласы» халық­­аралық конкурсының жеңім­пазы атанды. Астананың қалыптасуындағы қысқа ғана мерзім ішінде қаланың жалпы өңірлік өнімі 156 еседен астамға өсіп, төрт триллион теңгеден астам сомаға жетті. Инвестициялар көлемі 40 есе артты. Астананың ең негізгі байлығы­ның бірі – кең-байтақ еліміздің түк­пір-түкпірінен кел­ген, әр түрлі сала­ларда қызмет ететін ең­бек­сүйгіш тұрғындары, оның ішінде, мың­­даған жалынды жастары. Олар оқуға, қыз­­мет­ке келіп, көпшілігі өз бақыттарын тауып, астанамызда отбасын құрып, ел­орда­­лық болашақ ұрпақтарын өсіруде. Ас­­та­на­­ның құрдастары да ат жалын тартып мі­не­тін азаматтар қатарына қосылып қалды. Биылғы 2016 жыл еліміздің әрбір аза­матының өміріндегі ерекше ке­зең­ді білдіретін айрықша жыл бол­мақ. Жақын арада Қазақстан өз тари­хын­дағы маңызды датаны –Тәуел­сіз­діктің 25 жылдығын атап өтеді. Жалпы алғанда, тарихи өлшем тұрғы­сынан алғанда, ширек ғасыр мемле­кет­тің дамуы үшін тым аз уақыт болып саналғанымен, Қазақстан кейбір мем­лекет­тердің жүз жылда өтетін асуын қыс­қа мерзім­де-ақ еңсере алды. Қазіргі кезде дүние жүзінде экстремизм мен терроризм көріністері белең алып, олар қоғамның қалып­тас­қан салт-дәстүрлерін мойындау­дан бас тартып, әлемнің көптеген мемлекеттері мен қалаларында ылаң салып жатқан кезде біз еліміздегі тұрақтылықты бағалауымыз керек, бірлескен іс-қимылдар арқы­лы еліміздегі бейбіт өмір мен тыныш­тық­ты одан әрі сақтауымыз қажет. Парламент депутаттары қа­был­даған Декларация да бірлікке, тыныш тіршілікке, Елбасының төңі­ре­­гін­­де топтасып, Мәңгілік Ел құн­­­ды­­лық­тарын аялап-қастерлеуге шақырады. Президентіміз Нұрсұлтан Назарбаев «Дүниеде тәуелсіз Қазақ елі бар. Әлемде егемен Қазақстан бар. Оның көпұлтты, тату, ынты­мақ­­шыл халқы бар. Қуатты экономи­­касы, сенімді саяси жүйесі бар. Ең бастысы – бүгіннен нұрлы, бүгін­нен кемел болашағы бар. Сол күнге берік сенім бар!», – деп айтқан­дай, Тәуел­сіз­дігіміз­­дің туы – биік, еліміз – мәң­гілік бол­сын, егеменді елі­міз­дің екі мүшелден өтуі – құтты, бола­шағы – жарқын болсын дегім келеді. Елордада өткен «Қазақстан Республикасының Тәуелсіздігіне 25 жыл: нәтижелер, жетістіктер, келешек көкжиегі» атты xалықаралық кон­ференцияда да тәуелсіздік жыл­­дарындағы  табыстар туралы, ондағы Елбасының елеулі еңбек­тері, әлемдік саясаттағы салиқалы жетіс­тіктері туралы әлемнің көптеген елдерінен келген мемлекет және қоғам қайраткерлері, белгілі сарапшылар өз сөздерінде айтып өтті. Ерсұлтан БЕКТҰРҒАНОВ,  egemen.kz 
