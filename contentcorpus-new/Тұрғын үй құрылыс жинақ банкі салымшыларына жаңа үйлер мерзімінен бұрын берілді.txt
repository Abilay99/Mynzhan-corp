Конституция күніне орай Жамбыл облысының тұрғындары бағалы сыйлыққа ие болды – оларға пәтер кілті табысталды. Жаңа қоныстанушыларды облыс әкімі Бекболат Орынбеков пен “Тұрғын үй құрылыс жинақ банкі” облыстық филиалының директоры құттықтады. Жаңа қоныстарын жалпы 80 адам атап өтпек. Оларға арналған “Арай” алқабындағы жаңа үй 2020 жылға дейін аймақты дамыту бағдарламасы аясында салынған болатын. Жаңа үйдің кілтін Тараз тұрғыны да алды. Ол екі бөлмелі пәтердің иесі атанды. Есепші үш жыл бұрын банкте депозит ашып, үйіне ақша жинай бастаған екен. – Біздің аймақта көп адам осы Тұрғын үй құрылыс жинақ банкі арқылы пәтер алды. Осы орайда, мен де олардан үлгі алуды жөн көрдім. Есепшот ашып, ақшамды депозитке салдым. Кейде 100 000, кейде 50 000, тіпті 10 000 ғана салатын кездерім болды. Пул жарияланғанда, өтініш жаздым. Қалауыма қол жеткізгеніме әлі де сене алмай тұрмын”, – деп қуанды Лаура Қозыбаева. Бұдан өзге аймақта 6 көпқабатты тұрғын үйлердің құрылысы басталмақ. Объектілер “Нұрлы жол” бағдарламасының аясында тұрғызылып жатыр. Келесі жылдан бастап жаңа пәтерлердің 1 шаршы метрі 116 мың теңгеге беріледі. 
