Майқы бидің заманынан бүгінге жеткен аталы сөздің мағынасын бір ауыздан түсінсек те, "алты және төрт" санының тереңіне үңіле бермейміз. Бабадан қалған асыл сөздің астарына мән берсек, екі санды бекерге сөз арасына орағытпаған. Ең алдымен, алты санының қасиеті мен мағынасына көз жүгіртейік.  Қазақта – үш, төрт, бес, жеті, сегіз, тоғыз, он сегіз, қырық санын қастерлеген. Тіпті ырым-тиымды да осы сандармен байланыстырған. Дегенмен үштен қырыққа дейінгі киелі сандар қатарынан "алты" саны бой көрсетпейді. Алайда қазақта "алтыға" қатысты небір көз сүріндірер тіркестер мен мағынаға толы сөздер жоқ емес. Мысалы, "Алаш, Алғи, Алан" сөздері алты санынан тарап, тармақталған деседі. Біз айтатын "Алты Алаш" алғаш болып Алаш құрамына кірген алты тайпадан шыққан.  "Алтау ала болса, ауыздағы кетеді, төртеу түгел болса, төбедегі келеді" деген сөз де Майқы би заманынан бұрын  қолданыста болған дейді. Ал төрт періште, төрт мұрат, төрт құбыла, төрт бұрыш, төрт кітап, төрт құрауыш – міне, осылардың бәрі төрт санымен астарласып жатыр. "Алтау ала болса – ауыздағы кетеді, төртеу түгел болса – төбедегі келеді"  деген аталы сөздегі "алты және төрт" санының мағынасын білу үшін филология ғылымдарының докторы Гүлдархан Смағұлованың пікіріне де құлақ астық.    Бұл жөнінде филология ғылымдарының докторы, профессор Нұржанат Рахманова былай деді:    Адам жер бетінде пайда болғаннан бастап, әрбір іс-әрекеті, жүріп-тұруы, күннің ұясына батып, таңның атуы, сандар арқылы жүзеге асқан. Тіпті Хауа ана мен Адам атаның кезеңінде адамдар мен тіршілік иелері бір-бірін танып, шақыру үшін санды қолданған. Санның шексіз болуы, жер ғаламшарында тіршіліктің пайда болғанынан бастап, бүгінге дейін өмір сүрген адамдардың санымен тікелей байланысты. Жер бетінде қазірге дейін қанша адам өмір сүрсе, сонша сан бар. Ескі дәуірде сөз білмейтін адамдар бір-біріне, "бірінші, екінші, үшінші" деп сан атауларын үлестірген деген деректер айтылады. Ырым-тиымды санмен байланыстыратын қазақтар, бәрін ертеден-ақ білгендей.  40 санының құпиясы. Ханда неге 40 уәзір болған? 
