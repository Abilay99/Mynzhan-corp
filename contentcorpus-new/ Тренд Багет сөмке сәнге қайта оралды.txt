 Өткен жылы атақты сән үйлері культті өнімдерін қайта шығаруды қолға алды. Оған Dior Saddle Bag пен Fendi Baguette мысал бола алады. Бұл екі сөмке де 90-жылдары пайда болған еді. Багет сөмкелерді Каролин Бессет-Кеннеди мен Кейт Мосс сынды сән иконаларымен қатар, Дженнифер Энистон сынды Голливуд жұлдыздары да тастамай алып жүретін.  Қазір мұндай сөмкелерді жас қыздардың кумирі болып үлгерген апалы-сіңлілі Белла мен Джиджи Хадидтер де ұстап жүр. Әсіресе, Bottega Veneta ұсынған бірнеше үлгідегі багет стритстайл суреттерден түспеді. Шын қалаған адам мұндай сөмкелерді люкс брендтерден де, масс-маркеттен де табады.   
