 Аллергиялық реакцияларға бейім жоғары сезімтал тері қоршаған ортаның кез келген факторына әсер береді: жел, күн, суық, құрғақ ауа, үйкеліс, ағаштардың гүлдеуі және т.б. Тіпті, кей косметикалық құралдар аллергиялық реакция тудырып, дерматитке әкелуі мүмкін. Мұндай аллергияға бейім теріге қалай күтім жасау керек? Терідегі аллергия – ағзаның нақты компонентке немесе факторға берген реакциясы. Ол қызыл дақ немесе бөртпе шығарып, қышуы немесе ісініп кетуі мүмкін. Бұл белгілер, әдетте, аллергенмен байланыстан соң 48 сағат ішінде көрінеді. Ал аллергияны туғызған затпен байланысты үзген кезде және кейде дәрі қолданған кезде аллергия кетуі керек. Мұндай жағымсыз жағдай орын алмас үшін төмендегі ережелерді сақтау ұсынылады:  Аллергияның қай өнімге немесе компонентке пайда болғанын дерматолог анықтайды. Аллергияны уақытында дәрігерге көрсету маңызды. Себебі аллергия ұлғайып кетсе, ол тыныс алуға кедергі жасап, адам өміріне қауіп төндіреді. Аллерген өте аз мөлшерде болса да, ол теріге реакция береді. Нақты өнімнің құрамын мұқият зерттеңіз, содан соң ғана қолданыңыз.  Мысалы: аллергияға бейім бет терісіне арналған ылғалдандырғыш крем немесе тоник.  Аллергияға бейім тері маусымдар ауысуына нашар бейімделеді, сондықтан оны күйзеліс кезеңіне алдын ала дайындаған жөн. Мысалы, жылытқыш құралдар қосылатын уақытта жылы (термальный) су және ылғалдандырушы кремдер алыңыз. Себебі сезімтал тері батареяларға бірден әсер береді. Ал көктемде ағаштар гүлдейтін жерлерден алшақ жүруге тырысыңыз.   Терісі аллергияға бейім адамдар салондық процедураларға сақтықпен қарау ұсынылады. Себебі қандай да бір процедурада сізге аллергия беретін зат болуы мүмкін. Сондықтан оған барарда дерматолог дәрігермен және процедураны жасайтын маманмен жақсылап сөйлесу керек. Оған қоса, терісі өте сезімтал адамдар пилинг секілді теріге агрессивті әсер ететін процедуралардан абай болу керек.  Үйден жасалатын түрлі маскалар мен пилингтерді ұмытыңыз. Кез келген тәжірибе теріні тітіркендіруі мүмкін.  Егер теріңіз өте сезімтал болса, құрамында хош иістендіргіштер, консерванттар және эмульгаторлары жоқ зарарсыздандырылған косметика таңдаңыз. 
