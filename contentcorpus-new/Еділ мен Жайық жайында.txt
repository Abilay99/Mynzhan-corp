Еділ әнге арқау болса, Жайық та қосарласа жүріп, бұл күнде Еділ-Жайық қазақ үшін бір тіркеске айналып кеткендей. Еуропадағы ең үлкен өзен болып табылатын Еділ мен Ресей, Қазақстан жерлерінде шалқып жатқан Жайық жайында ертегі, эпостық жырлар халық арасына кең тараған.  Жыршы-жыраулар да көңілдегі көрікті ойдың өңін қашырып алмау үшін осы бір ғаламат екі өзенді төңіректеген. Massaget.kz Еділ мен Жайыққа қатысты жырларды жинақтаған болатын.    Еділ бол да, Жайық бол, Ешкімменен ұрыспа, Жолдасыңа жау тисе, Жаныңды аяп тұрыспа. Ердің құны болса да, Алдыңа келіп қалған соң, Қол қусырып барған соң, Аса кеш те қоя бер, Бұрынғыны қуыспа. Ақың болса біреуде Айыбын тап та ала бер, Ерегесіп ұрыспа. Сенікі жөн болса да Атың шықпас дұрысқа. Мінезі жаман адамға Енді қайтып жуыспа. Тәуір көрер кісіңмен Жалған айтып суыспа. Өлетұғын тай үшін, Кешетұғын сай үшін, Желке терің құрысып, Әркімменен ұрыспа. Ашу дұшпан, артынан Түсіп кетсең қайтесің Түбі терең қуысқа!..  (Асан қайғы) Еділ, Жайық екі өзен,Талсыз болар деймісің,Көкшетаудың көп көліЕлсіз болар деймісің.Ботакөзді бойжеткенЖарсыз болар деймісің,Абылай қонған кең қонысЕлсіз болар деймісің.Еркін жайлап қонған соң,Малсыз болар деймісің,Тұлпар туған құлыншақ Ерсіз болар деймісің,Тебінген тепкі тиген соңТерсіз болар деймісің.Алқынған арын баспайтынӨрсіз болар деймісің,Орын тапқан ер жігітЖерсіз болар деймісің,Орда тігіп орнасаТөрсіз болар деймісің! (Ақтамберді)  Сөзі:. Ж. МолдағалиевӘні: И. Жақанов Құлпырады дала, гүлдейді орман,Есіреді егіз Еділ мен Жайық.Ақ шағала айдын, ақталған арман,Тербелейді кеме, ойнайды қайық. А-а-а!Ағады шалқып,Аққулары қалқып,Еділ мен Жайық! Шырқалады әндер, жан жүрек іңкәр,Сырқылдайды сұлу Еділ мен Жайық.Әуелейді адам, самғайды сұңқар,Шығандарға, шыңға қанатын жайып. А-а-а!Ағады шалқып,Аққулары қалқып,Еділ мен Жайық! Дайындаған: Мейіргүл Оңғарова Сурет: foto-planeta.com, kk.wikipedia.org, shateo.livejournal.com 
