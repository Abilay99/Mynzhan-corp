 PUBG ойынынан аймақтық іріктеу чемпионаттарының қорытындысы бойынша FACEIT Global Summit жарысына қатысатын 24 команда анықталды. Келесі аптада бастау алатын ірі турнирде 24 ұжым бақ сынайды. Оңтүстік Корея, Қытай, Еуропа және Солтүстік Америкадан 4 командадан, Оңтүстік-Шығыс Азиядан 3, Тайвань елінен 2 және Жапония, Оңтүстік Америка, Мұхит елдерінен 1 командадан қатысады.  Жарыстың жүлде қоры $400,000 құрайды. Киберспортшылар Лондон қаласындағы ICC Auditorium ғимаратында 16-21 сәуір күндері аралығында өтеді. Үздік нәтиже көрсеткен үш аймақ PUBG Global Championship 2019 – жылдың қорытынды жарысына қосымша жолдама алады.  Әр аймаққа берілген жолдама саны: • Еуропа, Таяу Шығыс, Африка - 4 • Солтүстік Америка - 4 • Қытай - 4 • Корея - 4 • Оңтүстік-Шығыс Азия - 3 • Тайвань, Гонконг, Макао - 2 • Жапония - 1 • Мұхит елдері - 1 • Оңтүстік Америка - 1 FACEIT Global Summit: PUBG Classic жарысында командалық ойыннан басқа әр ойыншының шеберлігі маңызды. 24 ұжым сегіз командадан үш топқа бөлініп, үш күн бойы плей-оффтың жолдамасы үшін күш сынасады. Топтық кезеңнің үздік сегіз командасы финалға өтеді.  Ал өзге 16 команда тағы 8 жолдама үшін бөлек іріктеуге қатысады. Артынша екі күнге созылатын Гранд-Финалда жеңімпаз анықталады. Жарыстар FPP тәртібі бойынша өтеді. Турнирде 4 адамнан құралған 16 команда 2 картада (Мирамар және Эрангел) күш сынасады. Ойындағы көк аймақтың жылжуы, дроп және ұпай саны біршама өзгерістерге ұшыраған. Қарсыласын өлтіргені үшін 1, ал бірінші орынға 10 ұпай беріледі. 9-16 орындар үшін ұпай жоқ. Көк аймақ алғашқы 2 айналымда жылдам жылжитын болады. Ал көк аймақта қалып қойған ойыншының тірі қалуы екіталай. Ал дроп бұрынғыға қарағанда екі есе көп болады. Маусым үш кезеңді аймақтық лигаға бөлінеді. Үзіліс кезінде 4 ірі әлемдік жарыс өтеді. Ал маусым соңында үздік шыққандар PUBG Global Championship турнирінде бақ сынайды. 
