Қазақстандық боксшы Қайрат Ералиев Қытайдың Цяньань қаласында өтіп жатқан Олимпиадаға іріктеу турнирінің ширек финалына шықты. 56 келіге дейінгі салмақта өнер көрсететін отандасымыз бірінші кездесуінде тайпейлік боксшы Шен-Лин Линді жеңді. Төрешілер 3:0 есебімен Қайратты жеңімпаз ретінде таныды. Айта кетейік, осыған дейін ширек финалға Олжас Сәттібаев (52 келі), Абылайхан Жүсіпов (64 келі), Жәнібек Әлімханұлы (75 келі), Әділбек Ниязымбетов (81 келі), қыздар арасында Назым Ишанова (60 келі) мен Дариға Шакимова (75 келі) шыққан болатын. 
