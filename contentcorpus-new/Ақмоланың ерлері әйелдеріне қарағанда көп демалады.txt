 Сауалнама жүргізу барысында зерттеушілер 840 отбасыға кіріп шыққан. Және отбасының 10 жастан асқан барлық мүшелері демалыс күндерін қалай өткізетіндіктері туралы бар сырларымен бөліскен. Анықталғандай, ұйқы мен азық-түлік сатып алу үшін, өздеріне күтім жасау үшін ақмолалықтардың орта есеппен тәулігіне 12 сағат 11 минуты кетеді екен. Емін-еркін, бос уақыт бар-жоғы төрт сағат 19 минутты құраған. Жол үстіндегі жүріп-тұрулары үшін 40 минутқа жуық уақыттары кететін болып шықты.  Елді-мекендердің жұртшылығына қарағанда, қалалық тұрғындар жұмыс үшін 1,4 есе көп уақыт бөледі.  Ал отбасы, үй ішіне қарауға әйел затының 2 сағат он минуты кетсе, ерлер жағы 2 сағат жеті минут көңіл салады. Ең қызығы сол, көңіл көтеру, сауық-сайран деп ерлер әйелдерге қарағанда орта есеппен алғанда 1 сағат бес минут артық думандатын болып шықты.   
