Ғибадатханалық Ват Ронг Кхун кешені Тәж Махал, Гауридің Саград Фамилья сынды туындыларымен пара-пар келіп, әлемнің кереметтерінің қатарына қосылмақ. Құрылысы күрделі бұл ғимарат Тайландта орналасқан. "Қалған ғұмырымды суретшілікке арнаймын деген үміттемін. Бұл шешімім дұрыс па, әлде бұрыс па білмедім. Бірақ, солай шештім. Соңғы демім қалғанша «Ват Ронг Кхун» құрылысын соңына дейін жеткіземін". Бұл сөздер осы сәулет өнерінің өмірге келуіне үлкен үлес қосқан Коситпипат ағайындылардың біреуі Чалермчайдың сөздері. Тарих сахнасында осы таңғажайыптың эпиграфы болған адам. Ағайынды Коситпипаттар Тайландта зор мәртебеге ие. Бірі – атақты суретші болса,  екіншісі – керемет инженер. Бірі Ват Ронг Кхун ғибадатханасының декоре эскиздерін ойластырса, екіншісі ол ойды жүзеге асырады.          Осы күндері Ват Ронг Кхунға қажетті демеушілікті Чалермчайдың сатылған картиналары мен келген туристерден түсетін қаражаттың арқасында ағайындылардың өздері атқарады. Ары қарайғысы келушілердің қолында. Бұл жұмысты бастау үшін Чалермчай өз туындыларын 20 жыл бойы сатып, сол уақыт бойы ақша жинаған. Бұл туралы өз өмірі туралы жазған деректерінде келтіреді. Бүгін де, болашақта да келушілерден пайда табу мақсатымен еш уақытта ақша алмаймыз, тек өз қалауларымен бергендерін аламыз дейді. "Сонда мұнша бағалы әрі сәнді құрылысты жасауда оның мақсаты қандай? Кім үшін жасады осының бәрін?" деген заңды сұрақ туады.        Оның түсі тазалықты баян етеді. Ғибадатхана Будданың кемелділікке ұмтылған жолымен іспеттес дейді. Осыған сәйкес ғибадатхананың жанында суда жүзіп жүрген балықтар да ақ түсті. Су айдыны күйбең тіршілікті ұмытқызудың нышаны.  Дайындаған: Қарлыға Бүйенбай  
