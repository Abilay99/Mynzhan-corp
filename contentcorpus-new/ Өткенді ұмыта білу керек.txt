 Психологқа келетін адамдардың көбінің мәселесі – өткен жайттардың әсерінен күйзеліске ұшырау, жаңа өмір бастай алмау. Егер біз өткенімізді ұмытпасақ, айлап, жылдап күйзелісте жүреміз. Уақыт өте келе бұл күйге де үйренісіп, оны қабылдап кетеміз... Өткенді толық ұмыту керек, одан бас тарту керек демейміз. Бұл көлік жүргізумен бірдей: сіз алдыға қарай алмай, тек артқа қарасаңыз, көрген, өткен жолдарды ғана көресіз. Ал сіз ілгері қарауыңыз керек, тек арасында ғана артқа қарап қоясыз, себебі бұл сіздің өткеніңізбен байланыс, яғни осы күнге қалай жеткеніңізді аңғартады деуге болады. Адамдар көп жағдайда бұдан құтылу үшін психологтың көмегіне жүгінеді. Бірақ, алдымен өзіміз тырысып көргеніміз дұрыс емес пе? Қане, көрелік... 1. Алдымен өткеніңізбен бір келісімге келіп алыңыз. Мүмкін сіз қателік жіберген шығарсыз, алайда бұл сізді «жаман» етпейді. Қайта-қайта өткенді еске алумен сіз өзіңізді жазалайсыз, психикалық түрде қысым жасайсыз. Бұл жалғанда әр адам қателік жібереді. Бұны түсіне алған жағдайда сіз өткенізбен келісімге келесіз. 2. Босату. Өткеннен арылуға не бөгет болып тұр сізге? Эмоцияларыңыз ба? Егер сіз кінә, ашу, ыза, реніш, өкініш пен мұң сезетініңізді аңғарсаңыз, олардың әрқайсысымен жеке жұмыс істеп, оларды босатуға тырысыңыз.  Жалғасы  Дайындаған: Фариза Әбілова  
