Астананың 20 жылдығына орай ҚР Мәдениет және спорт министрлігі және «Қазақстан» РТРК» АҚ ұйымдастыруымен өтетін "Елбасы және Елорда" атты республикалық радиомүшәйра өтеді.  Радиомүшәйраның  ережесі: Мақсаты:Астананың әлем мен ел алдындағы маңызын, алар орнын, даму сатыларын өлеңге арқау ете отырып Елбасының еңбегін көрсету. Сол арқылы Елді, Жерді, Отанды құрметтеудің үлгісін өскелең ұрпақтың санасына сіңіру. Шарты:Радиомүшәйра мемлекеттік тілде өтеді. Мүшәйраға қатысатын ақын "Еңселі елордам" және "Елтұтқа – Елбасы" деген тақырыпты қамтитын екі өлең жолдауы керек. Әр өлеңнің көлемі 10 шумақтан аспауы тиіс. Радиомүшәйраға 18 бен 35 жас арасындағы ақындар қатысады. Мүшәйраға ұсынылған жыр маржанын сараптау үшін тәуелсіз қазылар алқасы жасақталады. Іріктеуден өткен өлеңдер Қазақ радиосының эфирінен оқылады. Республикалық радиомүшәйра арнайы хабар ретінде радио эфиріне қойылады. Жиілігі: ​​аптасына бір рет; Ұзақтығы:​ 10 минут; Жанры:​​ поэзия 1. Радиомүшәйраға қатысатын ақындар өлеңдерін radio.mushaira@gmail.com электронды поштасына жібереді.2. Еш жерде жарияланбаған өлеңдер 2018 жылғы 16 сәуір мен 16 мамыр аралығында қабылданады.3. Мүшәйраның қорытындысы Астана күні қарсаңында жарияланады.4. Үздік деп танылған өлеңдер арнайы жинаққа енеді.5. Сонымен қатар үздік өлеңдер аудиодискіге жазылады.6. Ең үздік 5 ақынның өлеңіне "Қазақстан" ұлттық арнасы бейнесюжет түсіріп, эфирден береді.7. Жеңімпаздарға қаржылай жүлде, сертификат, диплом беріледі:   
