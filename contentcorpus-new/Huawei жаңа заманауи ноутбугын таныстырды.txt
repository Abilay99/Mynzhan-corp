Huawei компаниясы Лас-Вегаста өтіп жатқан СES 2019 көрмесі кезінде жаңа заманауи MateBook 13 ноутбугын таныстырды. Жаңа ноутбук 13 дюймді сенсорлы IPS-дисплеймен жабдықталған. Экран тұнықтығы 2160 × 1440 нүктені анық көрсете алады. Өндірушілердің айтуынша бұл дисплей барлық түстерді 100 % қанық көрсете алады екен. Сондай-ақ экран жиектемесі айтарлықтай жіңішкерген.  MateBook 13 ноутбугына төрт ядорлы Whiskey Lake сериясымен шыққан Intel Core процессоры орнатылған. Core i5-8265U және Core i7-8565U нұсқалары бойынша шығады. Жедел жады 8 Гбайтқа тең. Huawei ұсынған жаңа ноутбуктың сырты алюминийден жасалған. Қалыңдығы - 14,9 мм. Сондай-ақ батареясы жылдам қуатталады әрі ұзақ уақытқа шыдайды.  Компанияның жаңа заманауи ноутбугы қаңтар айының соңында сатылымға шығады. Core i5 нұсқасындағылары - $999, Core i7 нұсқалары $1299 шамасында болмақ.   
