 6 айдан асқан баланың тамақтану тәртібіне жаңа тағамдарды қосарда ол мынадай сатылардан өтуін бақылаңыз: • өздігінен отыра алуы; • қою тағамды тілімен итеруді тоқтатуы; • аузына қасық, емізік, ойыншық салса шайнай бастауы; • алғашқы сүт тістері жарып шығуы; • үлкендер жеп отырған тамаққа қызыға қарауы.  Есте сақтаңыз: – Балаға беретін езбеде ешқандай түйір болмауы тиіс, яғни толықтай езілген болуы шарт; – Ешқандай қант, сүт қосылған тағам бермеу (қант диабетін, т.с.с. аурулар туғызуы ықтимал); – Жүгері, күріш, ұнтақ (манная) ботқаларды тек суға ұзақ уақыт пісіріп беру (сүт6 май қосуға болмайды); – Жаңа тағам алғашқы күні жарты қасық, содан соң бір қасық беріледі, 7-10 күнде біртіндеп қосып отыру; – Бұрын дәмін татпаған тағамын түске дейін беру, күні бойы реакциясын бақылау, егер асқазанына жақпаса, араға 3-5 күн салып, қайта беру. – Балаға екпе жасатсаңыз, бірнеше күнге дейін жаңа тағам бермеген дұрыс. – Бала қаламаса, оған тамақты күштеп бермеу; – Ол қарны ашқанда өзі ұйқыдан оянады, тамақ беру үшін оятпау; – Құрғақ тағамдар бергенде суды бірге ішкізу. 
