 Еріндеріңіз тым жіңішке болса, оның пішінін макияж арқылы түзеп үйреніңіз. Дайындық Біріншіден, ерінге көлем беретін құрал сатып алыңыз. Ондай бальзамды ерніңізге жағып, 5 минуттан кейін сүртіңіз. Құрамындағы коллаген атты зат ерінге қосымша көлем береді. 1-қадам Ерніңіздің шекарасын арнайы қарындашпен не далаптың сыртқы үшкір жағымен сызып алыңыз. Қарындаш пен далаптың түстері бірдей болғаны дұрыс.  2-қадам Ерніңізге өте жұқа қабатпен далап жағыңыз. Артынан қағаз сулықты ерніңізге бір басып алыңыз. Сонда далаптың түсі байқалмастай болады.  3-қадам Ашық түсті жылтыр қарындашпен суреттегідей еріннің үсті жақ және асты жақ шекарасының ортаңғы бөлігін сызыңыз. Бұл сызықтарды еріннің шын шекарасынан сәл алысырақ салсаңыз болады.  4-қадам Еріннің орта жағына бір тамшы жылтыр жағыңыз.  Дайындаған: Сания Аринова  
