 Алғашқы күні жолыққан «Қазақстан» және «Қазақстан-2» командалары жарыстағы азулы командалар қатарында екенін дәлелдегендей. Нәтижесінде Олег Кузнецов баптайтын «Қазақстан-2» командасы негізгі "Қазақстан" құрамасынан 3:2 есебімен басым түсті. Сонымен қатар «А» тобында өнер көрсететін Бахрейн құрамасы БАӘ ұлттық құрамасын 3:0 есебімен ойсырата жеңді. Ал «В» тобындағы Иран (U-23) жастарының шамасы түріктерге жетпесе, Ресей (U-23) жастары Катар ұлттық құрамасын айқын басымдықпен жеңді. Естеріңізге сала кететін болсақ, Алматыдағы Балуан Шолақ атындағы спорт кешенінде жалғасын табатын дода 31 тамыз күні өз мәресіне жетеді. Бүгінгі күннің жарыс кестесі: Бахрейн - Қазақстан-2   12:00 Иран (U-23) - Катар      14:00                   Ресей - Түркия             16:00 Қазақстан - БАӘ               18:00 Дайындаған: Өмірбек Сансызбай  
