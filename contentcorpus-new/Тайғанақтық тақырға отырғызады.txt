Таза өтірікке қарағанда жартылай шындықты әшкерелеу екі есе қиын.   Жалаға зердесі мен ар-намысы бар адам кешірім жасауға келісіп көрген емес, келіспейді де.   Біреудің адасқанын әркім-ақ аңғарады, ал оның өтірік айтып отырғанын кез келген адам біле бермейді.   Өзіңді-өзің алдаудан оңай нәрсе жоқ.   Албастыны алдағанның айыбы жоқ.   Білмей тұрып, билік айтудан аулақ болғын.   Шындықтан қорықпаған адамға өтіріктен қорқудың еш жөні жоқ.   Нағыз қауіпті өтірік - сәл-пәл бұрмаланған шындық.   Өтірік - жентектелген көбік қар сияқты, неғұрлым ұзақ домалатсаң, соғұрлым қампия түседі.   Өзгеге шынын айтпауға әдеттенген кісі өзіне де шынын айтпайды.   Сын айту үшін шын айт. Шын айтпай, сын айтпа.   Алдамшының абыройын төгу - аса ұнамды іс.   Шындыққа санап өтірік айтып қалуға болар, бірақ "суайттық" ұғымы әдейі айтылған өтірікке тікелей қатысты.   Суайт адам сүйегіне сіңген әдетпен орайы жоқта да өтірік айта береді.   Тайғанақтық тақырға отырғызады.   Өтіріктің астында жер-су баспайтын құр аты бар, шындықтың астында жүрмейтін сұр аты бар.   
