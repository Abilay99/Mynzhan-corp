Биылғы маусымда «Астана» сапын америкалық орталық шабуылшы Дэвид Саймон толықтырды. Дэвид алдағы маусымда тоғызыншы нөмірмен өнер көрсететін болады. Сонымен қатар елордалық команданың сапына грекиялық баскетболшы Андреас Глинадиакис (№14) және былтырғы маусымда «Sydney Kings» командасының намысын қорғаған Анатолий Бозе де (№31) келіп қосылды. Жалпы команда жетекшілері ұжым сапында былтыр өнер көрсеткен жігіттердің барлығын дерлік сақтап қалған. Олар команда капитаны - Рустам Ярагалиев, қорғаушылар - Антон Понамарев, Всеволод Фадейкин, жартылайқорғаушылар - Всеволод Фадейкин, Джерри Джонсон, шабуылшылар - Роул Маршалл, Бранко Цветкович. «Біз бірінші маусымда өнер көрсеткен команданың жетпіс пайызын сақтап қалдық. Маттео Боничиолли бастаған бапкерлер қосыны да клубта қалды.  -  дейді «Астана» командасының атқарушы директоры  Валерий Тихоненко. Айта кетейік, «Астана» баскетбол командасы Қазақстан біріншілігінің жеті дүркін жеңімпазы. Сонымен қатар Кәрі құрлықтағы ең беделді ВТБ лигасында өнер көрсетеді.    
