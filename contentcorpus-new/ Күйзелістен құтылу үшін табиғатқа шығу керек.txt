 Германияның танымал Die Welt басылымының жазуынша, табиғатқа шығудың пайдасы орасан зор. Дегенмен, ғалымдар күйзелістен құтылу үшін табиғат аясында қанша уақыт өткізу керек деген сұраққа жауап іздеп көрген. «Табиғаттың денсаулыға пайдасы туралы көптеген зерттеулер айтты. Ал біз табиғат аясында уақыт өткізу күйзелістен арылтатынын білеміз. Дегенмен, осы күнге дейін күйзелістен құтылу үшін табиғат аясында қанша уақыт өткізу керектігі белгілі болмаған еді», деп жазады басылым. Автордың айтуынша, бұл сұраққа Мичиган университетінің ғалымдары жауап іздеп көрген. «Зерттеушілер сегіз апта бойы қырық адамды бақылаған. Олар аптасына үш рет кемінде он минутқа таза ауаға шығып тұрған. Табиғат аясында оларға спортпен айналысуға, әлеуметтік желіге кіруге, кітап оқуға, басқа адамдармен сөйлесуге тыйым салынған. Ғалымдар анықтағандай, табиғат аясында 20-30 минут болған қатысушыларда күйзеліс болмаған», деп жазады басылым.  
