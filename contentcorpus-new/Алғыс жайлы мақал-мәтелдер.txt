Қазақстан халқы 1 наурызды алғаш рет Алғыс айту мерекесі ретінде тойлап жатыр. Барлықтарыңызды тұңғыш рет тойланып отырған мерекемен құттықтаймыз. Алғыс - қазақ халқының ұлттық танымындағы ізеттіліктің бір түрі. Қазақта «кішіпейіл болсаң, кішірейіп қалмайсың» деген мәтел бар. Кішіпейілдік танытып, жылы ілтипат білдіру адамдар арасында жақсы қарым-қатынас орнатары сөзсіз. Дана халқымызда алғыс айту туралы мақалдардың өзі бір төбе. Ендеше, «тұсауы жаңа кесілген» мерекелеріңізбен құттықтай отырып, алғыс жайлы қазыналы  тіліміздің қоржынында сақталған мақал-мәтелдерді назарларыңызға ұсынамыз! *** Алғыс алған арымас,  Қарғыс алған жарымас. ***  Алғыс алған жігіттің  аты бәйгеден бірінші келеді. *** Алтын алма, алғыс ал: алтын деген жер сыйы, алғыс деген ел сыйы. *** Қағынған қарғыс алар,  Қарасқан алғыс алар. *** Сілеу алма, тілеу ал. *** Ел алғысын алсаң елеулісі боларсың. *** Қарғыс алма, алғыс ал. *** Көп дұғасы — көл.  *** Қайырымдылық жасасаң,   Қайырын өзің көресің.  *** Қарғыстың ең жаманы: "Өзің білме, білгеннің тілін алма!" *** Қарғыс алған көктемес. ***  Асыңа тойғызбасаң да,   Ақ ниетіңе тойғыз.  
