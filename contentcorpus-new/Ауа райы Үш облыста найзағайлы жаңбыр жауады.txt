Синоптиктер 14-16 шілдеге арналған ауа райы болжамын жария етті. Алдағы үш тәулікте еліміздің кей өңірінде найзағай ойнап, жаңбыр жауады, - деп хабарлайды Tengrinews.kz тілшісі "Қазгидромет" кәсіпорнына сілтеме жасап.  "Қазгидрометтің" мәліметінше, елімізде таяу күндері аптап ыстық сақталады. Ауа температурасы көпжылғы орташа мәннен 3-7 градусқа жоғары болады. "Атмосфералық фронттардың өтуіне байланысты республиканың батысында және солтүстігінде ыстық сәл төмендеуі мүмкін. Сонымен қатар, солтүстік, орталық және шығыс облыстарының жеке аудандарында өткінші найзағайлы жаңбыр жауып, екпінді жел тұруы ықтимал", - дейді метеорологтар. 
