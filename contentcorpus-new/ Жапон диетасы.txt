 Азиялық әйелдер арасынан артық салмақтыларын көп кездестіре бермейтініміз рас. Оның сыры неде? Табиғат па, тұқымқуалаушылық па? Әлде олардың ас мәзірінде құпия бар ма? Олардың ас ішу мәдениеті бөлек. Жапон диетасымен 7 күнде 5 килограмм салмақ тастауға болады. Оның артықшылығы – диетамен жоғалтқан артық салмақ қайта оралмайды. Бұл диетаны бастаудан бір күн бұрын тұз бен етті ас мәзірінен азайтыңыз. Көкөністерден көбірек жеп, күніне, кем дегенде, 1,5 литр су ішіңіз. 1-күн: Таңғы асқа 1 кесе сүтсіз, қантсыз кофе ішіп, артынан 1 стакан су ішіңіз. Су ағзадағы токсиндерді айдап шығарып, астың дұрыс қорытылуына септігін тигізеді.Түскі асқа 2 піскен (қайнатып) жұмыртқа, пекин орамжапырағынан дайындалған шағын салат және 1 стакан томат шырыны жеткілікті. Томат шырынын үйде дайындаған жөн. Өйткені дүкенде сатылатын шырынның құрамында тұз болады. Ал жапыон диетасының басты қағидағысының бірі – тұздан бас тарту.Кешкі асқа балық (250г) пісіріп (буда не қайнатып) жеңіз. 2-күн: Таңғы асқа 1 кесе сүтсіз, қантсыз кофе мен аздаған қатқан нан (ржаной сухарик).Түскі асқа орамжапырақтан дайындалған шағын салат пен балық (қайнатып пісірген).Кешкі асқа 200 г майсыз қой еті (қайнатып пісірген) және 1 стакан айран (майлылығы 1%). 3-күн: Таңғы асқа 1 кесе сүтсіз, қантсыз кофе мен аздаған қатқан нан (ржаной сухарик).Түскі асқа табаға аздап зәйтүн майын құйып, кәді қуырып жеңіз.Кешкі асқа 2 жұмыртқа (суға піскен), 200 г майсыз қой еті (қайнатып пісірген) және орамжапырақтан дайындалған шағын салат. 4-күн: Таңғы асқа 1 кесе сүтсіз, қантсыз кофе.Түскі асқа міндетті түрде ірімшік тілімі (15 г), 1 жұмыртқа (суға піскен) және сәбіз (суға піскен).Кешкі асқа 2 қызыл алма. 5-күн: Таңғы асқа сәбіз (суға піскен) бен лимон шырыны.Түскі асқа 250 г балық (буда не қайнатып) және 1 стакан томат шырыны.Кешкі асқа 2 қызыл алма. 6-күн: Таңғы асқа 1 кесе сүтсіз, қантсыз кофе.Түскі асқа 500 г тауық еті (қайнатып), зәйтүн майымен орамжапырақ немесе сәбіз салаты.Кешкі асқа орамжапырақ салаты және 2 жұмыртқа (суға піскен). 7-күн: Таңғы асқа 1 кесе көк шай.Түскі асқа 200 г сиыр еті (қайнатып) және жемістер (алма, алмұрт, апельсин).Кешкі асқа үшінші күнгі ас мәзірінен (2 жұмыртқа (суға піскен), 200 г майсыз қой еті (қайнатып пісірген) және орамжапырақтан дайындалған шағын салат) басқасының кез келгенін жеуіңізге болады. Сонымен қатар күнделікті, кем дегенде 1,5 литр су ішіп жүруді ұмытпаңыз. Дереккөз: anabol.kz 
