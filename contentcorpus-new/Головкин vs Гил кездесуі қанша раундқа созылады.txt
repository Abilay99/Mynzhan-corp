 Қазіргі таңдағы кәсіпқой бокс нағыз саңлақтар шайқасы саналғанмен, қаржыны күреп табудың бір жолы да. Ендеше төрткүл дүние көз тіккен алыптар шайқасы бірінші раундта-ақ аяқталып қалады деп айту қиындау. Өйткені, ақы төлеп тікелей көрсетілім таратып отырған арналар үшін тиімді емес.  GGG спорттық мансабындағы ең мықты қарсыласпен жұдырықтасқалы отыр деп қарайтындар бар. Бірақ отандасымыз бұл жекпе-жекте айқын фаворит екені айдан-анық. Ал аустралиялық боксшы болса, Генаның рухын түсіру мақсатында барынша тілі мен жағына сүйенуге тырысты. Ол «», – деген-ді. Ал өз кезегінде жерлесіміз қарсыласына құрмет танытып, барлығын рингте шешуге бел байлап отыр. Осыған дейін  деп таныған болатын. Оның сөзінше, аустралиялық боксшы неғұрлым жақсы жұдырықтасатын болса,  соғұрлым өз-өзін ашып өнер көрсетпек.   Аталған жекпе-жекке орай, букмекерлік кеңселер де боксшыларға өз коэффициенттерін «үлестіріпті». Ол бойынша, кездесудің айқын фавориті ретінде Головкин саналып отыр. Оның жеңісіне бар-жоғы 1,07 коэффициент берілсе, «Гил басым түседі» деген оқиғаға 10 коэффициент тігіліп отыр. Ал жекпе-жек тең аяқталып жатса, бастапқы қойған сомаңыз 50 есе көбейеді. Бокста тең нәтиженің тіркелуі некен-саяқ кездесетінін ескерсек, мұндай жоғары коэффициенттің қойылуы кездейсоқ емес екенін аңғаруға болады. Жекпе-жек үшін Геннадий Головкин көлемінде сыйақы алса, қарсыласына бұйырады. Шаршы алаңдағы жекпе-жекті  шешері анық. Бұл тұрғыдан қос былғары қолғап шебері де тас-түйін дайын екендіктерін мәлімдеп үлгерді. Ал кездесудің нақты қанша раундқа созыларын дөп басып тағы да айта алмаймыз. Генаның бас бапкері Абель Санчес Гилдің шәкіртіне қарсы 12 раунд бойы төтеп бере алатынына күмәнмен қарауда. Америкалық  бұл шайқас жетінші раундта мәресіне жетеді деп болжауда. Айқын фаворит саналып отырған отандасымыздың жеңіске жетеріне шүбә келтірмеген. Бәлкім, бағы мен бабы қатар шауып жатса, GGG бұл раундқа да қарсыласын жеткізбеуі бек мүмкін. Бүкіл қазақ елі тілеуін тілеп отырған былғары қоғап шеберіміз үмітті ақтайды деген сенімдеміз.  Қазақ елінің көрермендері жерлесінің өнерін  тікелей эфирде тамашалай алатын болады.Жерлесімізге сәттілік тілейміз! Айтпақшы, сіздер бұл жекпе-жекті неше раундқа созылады деп ойлайсыздар? Дайындаған: Өмірбек Сансызбай  
