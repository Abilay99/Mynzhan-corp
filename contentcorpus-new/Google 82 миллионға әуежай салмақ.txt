Google компаниясы жеке әуежайын соғуды жоспарлауда. Ол Калифорния штаты, Сан-Хосе қаласында орналасып, 29 акр жерді алатын болады. Жоба қазір қадағалау инстанцияларында тексеруден өтіп жатыр. Әуежай құрылысын жүзеге асырумен екі жеке меншік компания айналысатын болады: Blue City Holdings және Signature Aviation.  San Jose Mercury News баспасының ақпаратына сүйенер болсақ, Google-дің кем дегенде 8 ұшағы бар көрінеді, соның ішінде жолаушы ұшақ Boeing 767. Оның иесі Google компаниясының негізін құраушылардың бірі - Сергей Брин.  Сан-Хосе муниципалдық әуежайдың өкілдері жергілікті билік өкілдеріне жобаның қала экономикасына оң нәтиже беріп, жаңа жұмыс орындарының пайда болуына әкелетінін айту арқылы Google-дің жобасына рұқсат беруді ұсынып отыр.  Дайындаған: Ерғали Елдос  
