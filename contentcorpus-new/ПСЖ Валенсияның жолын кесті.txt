Франция астанасының "Пари Сен-Жермен" клубы чемпиондар Лигасы 1/8 финалының жауапты матчында испаниялық Валенсия клубымен тең түсті. "Парк де Пренсте" өткен тартысты матч қорытындысы: 1:1.    Испандық клубтың шабуылшысы Жонастың 55-минутта соққан голына, алаң иелері Эсекиэль Лавессидің 66-минутта дәл соққысымен жауап берді.  12-ақпанда Испанияда өткен алғашқы матч 1:2 болып, "ПСЖ" пайдасына шешілген еді. Осылайша, екі матч қорытындысы бойынша, ЧМ 1/4 финалына париждіктер жолдама алды.   Оған дейін ширек финалға "Манчестерді" ұтқан "Реал" мен украиналық "Шахтерді" жерге қаратқан "Боруссия" клубтары шыққан болатын.  Ширек финалдғы қарсыластарды анықтайтын жеребе тарту рәсімі 15-наурызда Швейцарияның Ньонінде өтеді.    Дайындаған: Болат Қосмағамбет  
