"Әдемі" күн жайлы айтқан түрлі ғалымдардың көзқарастары, болжамдарымен таныстырып өткен едік. Олардың пікірлеріне қосылмасаңыз да, бұл күннің ерекше екені айдан анық. Оны қалай өткізуге болады? Бұл күні біреулер табиғи тылсым оқиғалар күтіп отырса, басқалары оған сенбей күнделікті өмірін кешуде. Адамның ойлап тапқан күнтізбесіндегі сандар сәйкестігі ғажап құбылыстарға әкелмесе де, бұл күнді өзіміз ұмытылмастай етіп жасауға болады емес пе?  Бұл күннің ерекше болар болмасы тек сіз бен біздің қолымызда. Күнделікті күндер сияқты 24 сағаттан тұратын бұл уақытты ұмытылмас, мәңгілік есте қаларлық ету арқылы сіз өзіңіздің әлеммен, осы күнмен байланысыңызды сезе аласыз. Ал сіз 12.12.12 не істейсіз? Дайындаған: Сания Аринова  
