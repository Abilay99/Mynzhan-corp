   Жуырда Жастар жылының аясында тағы бір салиқалы, салмақты басқосу өтті. Бұл күні тәрбиеленушілер "Алтын тобылғы" республикалық әдеби байқауының жеңімпазы, "Дарын" жастар сыйлығының иегері, ақын Мерей Қартпен кездесті.   – дейді шараны ұйымдастырушы тәрбиеші Айнаш Дүрмекбаева. Расында, Мерей мерейі үстем болған, өз қатарынан оза шауып көптің көңілінен тынымсыз еңбегі мен талантты дарыны арқылы шыға білген жас. Бүгінгінің серісі деп айтуға да болады. Қолы қалт еткенде қалам ұстап, өлеңнен сарай тұрғызумен бірге жеті қазынамыздың ішіндегі жылқы малы мен итке құмарлығы басым. Сондықтан болса керек, еліміздегі жастар жылының ашылуында Тұңғыш президент Н.Ә.Назарбаевтың алдында жас қаламгерлер атынан сөз ала отырып, "Сайыпқыран Сақтың ұлымын" атты өлеңін оқыды.  Жас ақын оқушы іні-қарындастарымен кездесе отырып, поэзияға деген сүйіспеншілігінің қашан оянғанын, оған кімнің әсер етіп, неден шабыт алатындығы жайлы әсерлі әңгімелеп берді. Одан бөлек, жеке басының қызғушылықтары жайлы да ой бөлісті. Бір мезет оқушылардың өзі әзірлеген сахналық қойылым көрсетіліп, Мерейдің сөзіне жазылған "Семей ұраны" әнін шәкіртіміз Аян Нұргелеев орындады. Сахналық қойылым ақынның "Апа" атты өлеңінің желісінде құрастырылып, өлеңді Еркеназ Байжігіт есімді оқушы нақышына келтіре оқып шықты. Оқушылар мен қонақты сергіту сәтінде түрлі ойындар ойналып, балалық шаққа да саяхат жасалды. Кеш барысында мектебіміздің математика пәнінің мұғалімі, "Болашақ" стипендиясының түлегі, ақын Нартай Советханұлы да сөз алып, Мерей Қарт жайлы лебізімен бөліссе, оқушылар да өз ойларын ортаға салды.  – дейді 12 сынып оқушысы Ақерке Асқарбекқызы.  Кездесу соңында Мерей іні-қарындастарына қарата жастық шақтың "Үлкен мүмкіндіктер" кезеңі екенін алға тарта отырып, жеңіске жетудің, елге танымал болудың кілті білімде екенін баса айтты. Сондай-ақ ұлттық болмысымыздан айрылмай, рухани байлығымыз –тіліміз бен діліміз, тарихымыз бен дәстүрімізді, әдебиетіміз бен мәдениетімізді жаңғырта беруге шақырды. Тәлімі мол тәрбиелік кездесу аяғы ақынға оқушылар қолынан шыққан өнер туындысын сыйға тартумен қорытындыланып, Мерей өзінің алдағы уақытта өтетін кезекті кітабының тұсаукесеріне шақырды. 
