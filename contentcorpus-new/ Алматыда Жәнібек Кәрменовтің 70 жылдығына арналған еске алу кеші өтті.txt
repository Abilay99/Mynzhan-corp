 Елбасымыз Нұрсұлтан Әбішұлы Назарбаев өзінің "Ұлы даланың жеті қыры" атты мақаласында: , – дей отырып алдағы уақытта ел мәдениетіне елеулі үлес қосқан тұлғаларымызды насихаттауды тапсырған еді. Осыған орай 25 наурыз күні Құрманғазы атындағы Қазақ ұлттық консерваториясында әнші, Қазақстан Республикасының еңбек сіңірген әртісі, жазушы Жәнібек Кәрменұлының 70 жылдығына арналған "Әніңнің баға жетпес бұрмасына" атты еске алу кеші өтті.   Аталған кеште Құрманғазы атындағы Қазақ ұлттық консерваториясының ректоры Арман Жүдебаев белгілі әнші туралы естеліктер, жылы лебізін айтты. Сөз соңында Жәнібек Кәрменовтың жұбайына сый-сияпат жасап, ризашылығын білдірді.    Сахнаға елімізге белгілі әншілер Біләл Ысқақов, Базархан Қосбасаров, Рамазан Стамғазиев, Әділет Мұса, Бауыржан Құмарбеков, Кенжебай Шал, Мұрат Әбуғазы, Қайрат Қабышев, Нұржан Жанпейісов, Еркін Шүкіман, Ардақ Исатаева, Болат Күлдірбаев, Шолпан Дәржанова, Амангелді Күзеубай, Абай Қойшыбаев, Күнқожа Қайрулла және т.б. дарынды өнерпаздар шықты.   Айта кетейік, Жәнібек Кәрменов кезінде өзіндік ән орындаушылығымен ерекше көзге түсті, көптеген халық композиторларының шығарма өмірі мен мұрасын насихаттау және олардың ұмытылған ән мәтіндерін қалпына келтіру ісіне мол үлес қосты.  Қазақ радиосы мен телевизиясы арқылы халық әншілері мен әншілік дәстүр жайында хабарлар (А.Сейдімбекпен бірге) жүргізді. Өнер тақырыбына арналған кітаптары (“Ақылбайдың әні”, ”Ғашықтың тілі”, “Махаббат әні”) жарық көрді. 1984 жылы концерттік- орындаушылық, зерттеу қызметтері және жастар арасында халық өнерін насихаттаудағы жұмыстары үшін оған Қазақстан Ленин комсомолы сыйлығы берілді. 1996 жылы оның есімі Қарауыл ауылындағы (қазіргі Шығыс Қазақстан облысы Абай ауданы) музыка мектебіне берілген. Белгілі әнші, қаламгер Жәнібек Кәрменов туралы: ", – дейді жазушы Ақселеу Сейдімбек. 
