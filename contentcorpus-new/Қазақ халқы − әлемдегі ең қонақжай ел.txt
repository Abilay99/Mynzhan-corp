Қонақжайлық − қазақ халқының ежелден келе жатқан әдет-ғұрпы. Әрбір қазақ отбасы үшін қонақты сыйлау, құрметтеу, қонаққа ілтипат көрсету − зор жауапкершілік. Тіпті соғыс жылдары кезінде де қаншама отбасы жағдайының мүшкілдігіне қарамастан өзге ұлт өкілдерін құшақ жая қарсы алды, жергілікті ортаға тез сіңісіп кетуге жәрдемдесті. Осы жайлардан-ақ қазақ халқы әлемдегі ең қонақжай ел екенін аңғарамыз.  
