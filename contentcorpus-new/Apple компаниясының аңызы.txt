Apple компаниясының атауын естіген бойда көз алдыңызға Стив Джобс келері анық. Сол атақты Стив Джобспен бірге жұмыс жасап, іPhone, iPod, iMac секілді құрылғылардың дизайнын жасақтаған адамның бірі – Джони Айв. iOS бағдарламасы дизайнының авторы да осы адам. 2014 жылы Линдер Канидің «Джони Айв – Apple-дің аңыз дизайнері» атты кітабы жарыққа шыққан болатын. Джони Айвтың бізге беймәлім тұстары кітапта жазылады. Соны сіздердің назарларыңызға ұсынамыз: – Айв  күмістен бұйым жасаудың шебері болған әкесінің ізімен жүрді. Әкесі Ұлыбританиядағы дизайн мектептерінің оқу жоспарын жасауға қол ұшын созатын. Сол мектептен мыңдаған керемет дизайнерлер түлеп ұшты. Қатарында Джони де бар. – Ұялы телефон мен сағаттардың дизайнын жасақтаумен ол ерте жастан бастап айналыса бастады. Джонидің ұстаздарың бірі «Айв студент бола тұра, жіңішке, заманауи құрылғылардың алғашқы нұсқаларын жасай бастады. Жасаған жұмыстарының ұсақ-түйегіне дейін дұрыс болуын қатты қадағалайтын»,– дейді. – Айвтың алғашқы жұмыстарының бірі дәретхана дизайнын жасақтау болатын. 1989 жылы Tangerine дизайн орталығына жұмысқа тұрады. – Айв Apple компаниясынан жұмыстан кетпек болады. Дегенмен, оның басшысы Джон Рубинштейн құнды қызметкерін жоғалтпау үшін оның мансабын өсіреді.  – Стив Джобс өзіне жасалған отадан соң көргісі келген екі адамның бірі – Джони Айв. Ал, екіншісі Джобстың жары – Лорин. – Джонатан технологияны сүйеді. Ол тіпті ең шулы ортада да жұмыс жасай алады. – Apple дизайн студиясында Айвтың жеке кабинеті бар. Оны өзгелер «Әйнек куб» деп атайды. Себебі, онда тек үстел, орындық, жарық қана бар. Тіпті жақындарының суреттері де жоқ. – Өзге қызметкерлермен салыстырғанда Айв ешқашан балаларын дизайн-студиоға ертіп келмеген. Өйткені, ол өзінің барлық жұмысын құпия ұстағанды жақсы көреді. –Джонатан Apple компониясының бас директоры болуды қаламайды. Оның әріптесі Кани: «Джонни үшін компанияның басқару орындары маңызды емес. Ол үшін ешқашан басын ауыртпайды»,– деген болатын. Байлықтың оққағарлары – қарапайыымдылық. Оны осындай ұлы жобаларды жасақтаған адамдардың іс-әрекеті дәлелдейтіндей.  
