Аргентина құрамасы мен ағылшындық «Манчестер Сити» командасының шабуылшысы Серхио Агуэро жуырда ғана дүниеге келген Лионель Мессидің ұлы Тиаго Мессиға Аргентина командасының спорттық киімін сыйға тартты. Агуэро сәбиге 10-нөмірлі Аргентина құрамасының жейдесіне «Тиаго» деп жазып, сыйлаған. «Мен өз уәдемді орындадым. Мессидің ұлы өзіне ұқсаған даңқты аяқдопшы болуына шын жүректен тілектеспін», - деп Серхио Агуэро өзінің туиттеріне жариялаған. Айта кетейік, Тиаго Месси екінші қаңтар күні дүниеге келген. Ол Месси мен оның жұбайы Антонелланың бірінші перзенттері.    
