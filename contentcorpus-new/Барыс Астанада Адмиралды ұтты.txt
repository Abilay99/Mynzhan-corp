Құрлықтық хоккей лигасында бақ сынайтын "Барыс" Астанада Владивостоктың "Адмирал" командасын 4:3 есебімен ұтты. Жарақатынан айығып келген елордалық команданың капитаны Найджел Доус қарсыластар қақпасына екі шайба соғып, үздік ойыншылардың бірі атанды. 7 минутта тең құрамда, 39 минутта ойыншы басымдығында "Адмирал" қақпасын дәл көздеді. Сондай-ақ "Барыс" сапынан Максим Семенов пен Талғат Жайлауов шайба соқты. Ал қарсылас команда қатарынан Джонатан Райт, Джонатан Блум мен Роберт Саболич бір-бір шайбадан өз еншілеріне жазды.  40 ұпай жинаған "Барыс" Шығыс конференцияда үшінші орында келеді. Келесі ойынын Нижний Новгородта "Торпедоға" қарсы өткізеді.  "Барыс" — "Адмирал" 4:3 (1:1, 3:0, 0:2) Шайбалар:  1:0 — 06:38 Доус (Фрэттин, Даллмэн). Тең құрамда 1:1 — 07:29 Райт (Саболич, Ткачёв). Ойыншы басымдығында 2:1 — 31:49 Семёнов. Тең құрамда 3:1 — 34:13 Жайлауов (Фрэттин, Вей). Тең құрамда 4:1 — 38:56 Доус (Даллмэн, Вей). Ойыншы басымдығында 4:2 — 46:23 Блум (Макаренко). Тең құрамда 4:3 — 56:54 Саболич (Райт). Тең құрамда  "Барыс": Карлссон — Савченко, Семёнов, Полохов, Даллмэн, Липин, Орехов, Маклюков, Сауторн — Жайлауов, Доус, Михайлис, Вей, Акользин, Старченко, Маркелов, Маркелов, Гурков, Пушкарёв, Сагадеев, Шевченко;  "Адмирал": Серебряков 00:00-40:00, Бобков 40:00-60:00 — Земчёнок, Мнацян, Блум, Курашов, Бартулис, Гавриленко, Моррисонн — Макаренко, Казаков, Махановский, Райт, Ткачёв, Александров, Григоренко, Воронин, Саболич, Бутузов, Манукян, Фищенко, Жафяров. Айып уақыты: 10:8 (4:2, 4:4, 2:2) Төрешілер: Алексей Белов, Сергей Кулаков 
