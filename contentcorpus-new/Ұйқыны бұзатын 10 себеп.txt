Түнгі ұйқының бұзылуы талай адамды мазалап жүргені мәлім. Сондықтан бүгін біз сіздерге ұйқысыздықтан құтылудың жолдарын ұсынғалы отырмыз.  1. Жарық сәуле Егер жарық сәуледен қорғанбаған мекемеде ұйықтамақ болсаңыз, онда сіздің ағзаңыз ұйқыға кете алмайды. Ол кезде жапқыштарды жауып, білте шам пайдалануға тура келеді. Жатар алдында компьютер мониторын қосулы қалдырмаңыз.  2. Алкоголь Ащы суды жиі тұтынатын адамдардың ұйқы гормоны бұзылады. Егер алкогольді қойса, бәрі реттеледі.  3. Кофеин Кофе мен шайды көбіне таңертең ішкен дұрыс. Түнде ішкен кофе сізді тәтті ұйқыңыздан айырады.  4. Күндізгі ұйқы Түскі асқа тойып алғаннан кейін бірер сағат ұйқыға кететін адамдарды ұйқысыздық мазалайды. Сондықтан бұл ауруға тап болмау үшін күндізгі ұйқыны қысқарту керек. 5. Спорт Физикалық жаттығулармен уақытымен, мөлшерімен айналысқан абзал. Ал кешке қарай жаттығу залына барып, жүгірудің қажеті жоқ. Ол сіздің денсаулығыңызға кері әсерін тигізуі мүмкін.  6. Ыстық бөлме Егер терлесеңіз, ұйықтау қиынға соғады. Ол үшін жатар алдында бөлмеңізді желдетіп алып, температурасын қадағалаңыз.   7. Түнгі өмір салты Егер күнде кеш жатып, кеш тұрсаңыз, онда сіздің биоритміңіз бұзылады. Ал ол өзіңізді сергек ұстауға кедергі келтіреді.  8. Айқай-шу Өзге жандардың айқай-шуы ұйқысыздыққа әкеліп соқтырады. Абыр-дабыры көп көршілерге не істеу керектігін білесіз... 9. Ғаламторға тәуелділік Әлеуметтік желілерді ақтара беру де тыныш ұйқыңызды бұзады. Өзіңізді ұялы телефонсыз ұйықтауға үйретіңіз.  10. Кешкі ас Кешкі асқа жеңіл-желпі тағамдар жақсы екенін білесіздер. Сондықтан тамаққа тойып алып, ұйқыға кетуге болмайды.   
