 Әже туралы ән   Асыл әжем, ғасыр әжем аңсаған, Сағынышым - сары ормандай самсаған. Әке болып жүргенімді ұмытып, Әлі күнге еркелеймін мен саған.  Құлындаймын асыр салған аңғарда, Қозыңдаймын ойнақтаған албарда. Өзің барда қысылмаймын күлуге, Жылауға да қысылмаймын сен барда.  Мен өзіңнен қабылдаппын сүюді, Мен өзіңнен қабылдаппын күюді. Сенің жаның жүрегіме ораулы, Менің жаным жаулығыңа түюлі.  Тұра тұршы түзелгенше бұзығың, Жүре тұршы жалғанғанда үзігің. Маған дәулет неге керек, ақ әже-ау, Өзің бірге көре алмасаң қызығын?!  Ана туралы жыр   Әлемнің жарығын, Сыйладың сен маған. Даланың әр гүлін, Жинадың сен маған. Сен берген құстардың Қанатын самғаған Балалық құштарым Өзіңе арналған.  Әлдилеп, аялап,Өсірген жемісің.Самал жел, сая бақ, Құшағың мен үшін. Есейіп кетсем де, Мен саған сәбимін. Көңіліңді көктемдей, Көзіңнен танимын. Өтеуге борышын Анашым, жан сырым. Іздедім сен үшін, Әлемнің асылын. Әлемнің байлығын, Сыйлар ем, кеш мені. Сыйлар ем ай- күнін,Қолыма түспеді.  Ете гөр қанағат, Әзірге берерім. Балалық махаббат Балалық жүрегім. Бол риза, анашым, Қолдағы осы бар. Өзіңе арнаған Әнімді қосып ал.  сөзі: әні:   Өмірге келдім, Анамды көрдім,Деді ол: "жаным,Арайлы таңым". Самал боп желпіп, Жырымен ертіп, Үйретті тынбай Бал тілін, әнін.   Анамның тілі - айбыным менің, Анамның тілі - ай-күнім менің! Сүйемін байтақ елімді туған,Сүйемін мәңгі  өмірді думан.  Мектепке келдім, Ұстазды көрдім, Тыңдадым сөзін Табынып, сүйіп. Анамның тілі, Аяулы үні Жүрекке нұрын Жіберді құйып.   Анаға сәлем   Мереке күніңмен, Қарсы алам өзіңді. Сәбилік үніммен Арнаймын сөзімді.  Көргенше алаңмын, Аңсаймын, толғанам. Қабыл ал балаңның, Сәлемін жолдаған. Бөбегің оянса, Ұйқыңнан мың тұрдың. Гүліңмен балауса Көктемдей құлпырдың.  Аялап алақан, Әлпештен өсірген. Аяулы жан анам Қатемді кешірген. Сырымды ұғатын, Өзіңсің қуатым. Күнімсің шығатын Айымсың туатын.  Асыл ана  Саған деген сағынышым жетер ме, Жеткізе алмай мен өмірден өтем бе? Жан анашым, жаутаңдадың баладай, Қош айтысып мен ауылдан кетерде.  Есен-аман жүрмісің, асыл ана, Уақыт өрнек салған ба шашыңа да? Қуандың ба, сағынып, атқан таңға, Мұнайдың ба, қамығып, батқан күнге, асыл ана. Саған деген сезімдерім жетер ме, Жеткізе алмай мен өмірден өтем бе? Өмір болып басталады өзіңнен Туған жерім, ата қоныс мекен де.  Жан ана   Өзің бе едің бар мерейдің шоқтығы, Көрмегелі талай-талай өтті күн.Жиналғанда артық қалып бір орын, Батады екен арамызда жоқтығың.  Жан анам, Жан анам, Жүрегім аңсаған... Сағыныш сазымен, Әр таңды қарсы алам... Жан анам, Жан анам, Жан анам! Күн шуағы төгеді көзіңнен, Бұл өмірде бақытымды сезінем. Сағыныштың құшағында жүрсем де, Әрқашан да ақыл табам өзіңнен.   Ана туралы баллада   Әлі есімде, біледі жұрт, біледі, Ел басына қатер төнген жыл еді. Қимастарын қан майданға ұзатып, Қарс айырылған аналардың жүрегі.  О, аналар, осындайсың бәрің де, Осындайсың жасың-дағы, кәрің де. Сыйынатын болса өмірде құдірет, Сыйынар ем ана деген тәңірге.  Соғыс жұлып кетті үйінің тірегін, Соғыс бұзды қуанышын, реңін. Тұрды ана күйеуінен айырылып, Тұрды құшып тек қана оның күрегін.   Ақ сүті оның өтеусіз жай қала ма,Борышты оған небір дарқан, дана да! Тірлік сеуіп келе жатқан дүниеге, Әй, адамдар, жол беріңдер анаға.  Тағы да үміт, шек қала ма арманға, Өмірге ынтық, ана шөлі қанған ба?! Ана – үміт, ана – жігер, ана – азамат, Одан берік, одан нәзік жан бар ма?!  Асыл ана  Суытпаған бозторғайдай ұясын,Жүрегіме жылуыңды құясың.Кенже балаң келді өзіңді сағынып,Аман жүрші, соның өзі сый асыл. Аналардың ақ сүтінен нәр алған,Аналардың үмітінен жаралған.Сәби едік, енді қазір ер жеттік,Жүректерде биік мақсат, бар арман. Сен туған жер бақша менен бау ма екен,Ана, өзіңдей бақытты жан бар ма екен?Ержетсем де еркелегім келіп тұр,Балалық кез қай жерлерде қалды екен.   Жаның мөлдір жанарындай ботаның,Мейіріміңді мәңгі әнге қосамын.Кенже балаң сенсіз қалай тұра алар,Сағынышпен мен жолыңды тосамын.  Анашым   Шет жүрсем - сағынарым, Жабықсам - шағынарым. Анашым, бір өзіңсің Табынарым.   Анашым, шалқып күлсең, Алдымда ұзақ жүрсең, Жүрегім жыр толғайды Көңілім ортаймайды Анасы бар адамдар Ешқашан қартаймайды. Ұшырған сұңқарыңмын, Қияға шырқарыңмың. Бәйгеге өзің қосқан Тұлпарыңмын.  Қорғаным - өзің деймін, Жан дауа - сөзің деймін, Анашым, сені ойласам, Көз ілмеймін...   Ару ана  Өз балаңнан артық бала бар ма, ана?Мәз боласың жарай қалсам шаруаңаТеңізді де кешіп өтіп жетпей меЖан ботасын сағынғанда, ару ана? Ару анасың, мен ботаңмын, жан ана,Сенсіз менің бақ жұлдызым жана ма?Сенсіз менің айым туып алдымнан,Атым шауып, бас бәйгені ала ма? Асыл анам, сенен қуат алайынАлдым сенен алтын таңның арайынСенің ғана жанарыңда тұратынМейірімді қайдан ғана табайын? Ана, сен бақыттысың   Ана, Сен бақыттысың, Жыламағын! Жай түсіп жатқанда да құламадың Тәңіріңнен мен едім ғой сұрағаның Сондықтан жыламағын, жыламағын!  Бармын ғой Тірімін ғой, Қасыңдамын. Өлмеймін, мен өзіңдей асылданмын. Таусылып, өз-өзіңнен шашылмағың, Байырғы берекеңді қашырмағын.  Мен сенің қанықпын ғой көз жасыңа Өзің кепіл тот басып, тозбасыма. Екі жыр жазсам саған бірін арнап «Ана» деп жаздым ылғи сөз басына.  Тәңірім кеше көрсін кесірімді Аспанға жазсам сенің есіміңді!!! Ана, Сен бақыттысың, тербете бер Құба талдан иілген бесігімді…  Асыл ана  Самайдағы, ақ шашыңның әр талына қарызбын,Еш нәрсемен өтелмейді-ау парызым.Жауаптымын, жанарыңнан, сырғанаса тамшы жас,Маған бәрі сын.Ауырмашы, аман жүрші, көз алдымда көрініп,Арамыздан ұзамашы бөлініп.Көңіліңе қаяу түссе, шырылдайды-ау жүрегім,Жаным, егіліп   Асыл ана, жаулығы желбірегенАсыл ана, жүрегі елжіреген.Асыл ана, жаулығы желбірегенАсыл ана, жүрегі елжіреген.  Ақ тілекшім, ақ жолдайым, ақ жүректі анашым.Бәйек болып, қабағамды бағасың,Сан айналып, өтсем дағы, таба алмаспын әлемнен.Сендей жанашыр.Есейсемде аңсатады алақаның аялы,Еске салып сәби күнді баяғы.Айналайын деген сөзің жүрегімде анашым,Мәңгі қалады.   Қимаймын, жан анам  Әлдиімен әлдилеген анамдай жан табылмайдыМенің бала жан күйімнен аңдып тұрар барлық жайдыКешегі жаз, гүл күзіңді жоқтығыңа сене алмаймынКөрем бе деп бір жүзіңді алды-артыма қарайлаймын.  Жан анам, жан анам, қимаймын өзіңдіОйлаймын, тынбаймын, анашым, өзіңді.Алладан ғана жақсы үміт тілейді адамӨмірде мынау бес күндік жүрейік аманТілекшің болса егер де жаныңда жақсыЖалғыз жан ғана бұл сенсің менің анашымӘлі де сенбеймін, іздеймін,Қимаймын, қайдасың, жан анам?  Бұл өмірде өзің едің бір көрмесем аңсағанымЕнді қалай сезінемін дүниенің мол шапағынМына өмір жалған екен көрген түстей жанды арбайтынҚашан өзің жеткеніңше жалғандықты аңғармайтын   Құшағыңды сағындым, ана Балғын тәтті тілегіммененАлға басып, ілгері келемКүннің нұрлы ай саулесіненӨткен күннің іздерін көрем  Құшағыңды сағындым, анаЖұбатады жанымды сан әнҚасиетім, қорғаның ең мағанӘніммен де табынам саған Әттең-ай-ау, әттеңТағдыр неге қатты-ең.Жадымдасың мәңгі ана деген атпен.  Бөбегіңнің құрып ұйқысын,Құшағыңа ап, күнім дейтінсің.Ертеңімді әрдайым ойлап,Арман болсын ұлым дейтінсің. Сұрағым көп өмірге мынауЖанымда мұң, көңілде қырауБақыт нәрін сезген сәттердеҚуат берген сенің демің-ау.   сурет: nipic.com 
