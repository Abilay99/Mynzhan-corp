Қытайдың "I am singer" тележобасына қатысып, бүкіл әлем жұртшылығының таңдайын қақтырған қазақстандық дарынды әнші Димаш Құдайбергенов байқаудың 5-кезеңінде британдық музыкалық продюсер Марк Ронсон мен америкалық танымал әнші Бруно Марстың «Uptown Funk» әнін орындайды.  деп жазды Димаш өзінің инстаграм парақшасына. «Uptown Funk» – британиялық композитор, диджей, музыкалық продюсер, «Грэмми» марапатының иегері Марк Ронсон мен америкалық Бруно Марстың әні. АҚШ-та, Ұлыбританияда, Канадада және т.б. елдерде бірінші орынға ие болған танымал ән аталған белгілі музыканттардың Sony Music Entertainment студиясында жазылған төртінші альбомының ең негізгі туындысы.  Айта кетейік, отандасымыз 4-кезеңде Гонконгтың танымал жұлдызы Джеки Чун Хок-Яудың "Күзгі мұң" әнін өте шебер орындап, үштіктен көрінген еді. Келесі кезең 18 ақпан, сенбі күні өтеді. 
