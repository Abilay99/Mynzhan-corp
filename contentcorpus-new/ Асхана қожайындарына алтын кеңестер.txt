  2. Картопты қапшықта өніп, ұрықтап кетпесін десеңіз, арасына алма салып қойыңыз.  3. Жұмыртқаның сапасына сенбесеңіз, ыдысқа 10 сантимертдей су құйыңыз да, жұмыртқаны салыңыз. Сапалы әрі жаңа жұмыртқа ыдыстың түбінде қалады. Енді ғана бұзылуға икемделген, тез пайдаланып тасталуы керек жұмыртқалар су толтырылған ыдыстың ортасында тұрып, ал мүлде жарамайтын жұмыртқа бетіне қалықтап шығады. 4. Цитрусты жемістер мен қызанақты тоңазытқышқа салушы болмаңыз, төмен температура олардың дәмі мен иісін бұзып жібереді. 5. Жұмыртқаны тоңазытқышта сүйір жағымен (аяқ жағын басына қаратып) қойып сақтар болсаңыз, ұзақ уақытқа әрі жақсы сақталады.   6. Электр шәйнегін қақтан тазарту үшін сірке суы мен қарапайым суды теңдей мөлшерде құйып, қайнатыңыз. 7. Сорпаңыздың тұзы тым ащы болып кетсе, аршылған бір түйір картопты тастаңыз, ол артық тұзды сіңіріп алады.  8. Аквариумды тазартқанда, суды төге салмаңыз, онымен бөлме өсімдігін суарған абзал. Себебі, балықтың қиының құрамындағы азот пен фосфордың көп мөлшері суды құнарлы етеді. 9. Өте жақсы картоп езбесін дайындау үшін картоптың ашық түстісін және тегісін таңдап алыңыз. Қызыл қоңыр, қызыл түсті картоптар езбе үшін жарамайды. Қайнатылғаннан кейін мұндай картоптар жабысқақ болып кетеді. 10. Пайдаланылып қойған өсімдік майынан екінші рет тағам дайындағыңыз келсе, алдыңғы тағамның дәмі, иісі кедергі болып жатады. Кедергіден құтыламын десеңіз, майға жарты сантиметр зімбір салып қайнатыңыз. Ол бөтен иістер мен дәмдерді жоқ қылады. 11. Банандарды басқа жемістер мен немесе басқа банандармен қосып сақтаушы болмаңыз. Банандарды бір-бірінен ажыратып қойыңыз. Бұлай дейтініміз, банандар жемістің тез пісуіне әсер ететін газдарды бөліп шығарады. Жеке тұрған банандар ұзақ уақыт жаңа күйінде сақталады. 12. Ауа кірмейтін контейнерлерді сақтағанда, жағымсыз иістер шықпасын десеңіз, тұз сеуіп қойыңыз.  13. Солған гүлдерді тірілтіп көрейік! Суреттер:byaki.net Дайындаған: Айгерім Сматуллаева 
