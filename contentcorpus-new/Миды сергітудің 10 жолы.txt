Таңертең ұйқыдан тұру бір уайым болса, тұрғаннан соң тиімді жұмыс істеу – екінші уайым. Ал өнімді жұмыс болуы үшін миыңыз жақсы жұмыс істеуі тиіс. Назарларыңызға миды сергітудің 10 жолын ұсынамыз. 1. Физикалық жаттығу Физикалық жаттығулар бұлшықеттеріңізді шынықтырып қана қоймай, миыңыздың мүмкіншіліктерін де арттырады, өйткені белсенді қозғалыс кезінде қан айналымы жақсарып, бұлшықеттеріңіз бен миыңыз жақсырақ жұмыс істейтін болады. Әсіресе басыңыз жүрегіңізден төмен болатын жаттығулар ерекше тиімді. 2. Кофе емес, су ішіңіз  Таңертең кофе ішу сергітудің орнына, керісінше ми жұмысын тежейтіні туралы көптеген зерттеулер жүргізілген. Ал егер оны қарапайым таза сумен алмастырсаңыз, сергектік сезімі әлдеқайда ұзағырақ болмақ. Аш кезде ішкен таза су ас қорыту жүйесін белсендіріп, кофеге қарағанда, шырышты қабықты тітіркендірмейді. 3. Хош иісті адам назарын күшейтеді Әдетте адамдар хош иісті әрдайым аңғара бермейді. Алайда дәл осы хош иістер адам назарын күшейтіп, сергектік береді. Ароматерапия мамандары базилик, гүлшетен, жаужапырақ, жебіршөп, раушан және лаванда хош иістері зейін қоюға жақсы көмектеседі. 4. Оптимизм  Жайбарақат ортада кез келген жұмыс, соның ішінде ақыл-ой жұмысы оңай атқарылады. Дегенмен ондай мүмкіндік әркімде бола бермейді. Дегенмен өз назарыңызды өміріңіздің, жұмысыңыздың тек жақсы жақтарына қойсаңыз, жұмыстың өнімділігі әлдеқайда өседі. 5. Басқатырғыштар Миды жаттықтырудың тиімді жолдарының бірі – әралуан басқатырғыштарды, сөзжұмбақтарды шешу мидың қабілеттерін күшейтеді.   6. Телеарналарды және ондағы бағдарламаларды сұрыптап барып көру «Телеарналар ойлау деңгейін төмендетеді» деген пікір қалыптасқаны жасырын емес. Дегенмен, кез келген нәрсені көре бермей, бағдарламалар ақыл-оймен сұрыптап барып көрсеңіз, көптеген пайдалы дүниелерді табасыз.  7. Интернеттен ақпаратты іздеңіз  Интернетте ақпарат іздеу адам миын кітап оқудан да қатты шаршататынын растайтын көптеген зерттеулер бар. Бірақ бұл интернеттің қажетсіз екенін еш білдірмейді. Бастысы ақпарат іздеу кезінде дұрыс сұрақ қоя білу. 8. Дұрыс тамақтану Саналы ой мен есте сақтау қабілетін жақсартудың бірден-бір жолы – дұрыс тамақтану, яғни рационымызда азық-түліктер мен жеміс-жидектер көп болуы тиіс. Әрине, анда-санда тәтті жеуге де болады. Алайда, адам миы глюкозаға зәру екен деп, тәттіге «отырып» қалуға тағы болмайды.  9. Шөптер  Дәстүрлі және халықтық медицинада шөптер адамның когнитивті қабілеттерін едәуір жақсартатыны мойындалады. 10. Танып білуді тоқтатпаңыз Қабілеттілігі ең жоғары мидың өзі жұмыссыз тұрса, меңіреулен басталады. Сол үшін оған әрдайым жаңа тапрсырмалар ойлап тауып отыру қажет. Мысалы, шет тілін оқу, сурет салуды меңгеру, кулинария сабақтарын алу және т.б. Дереккөз: el.kz 
