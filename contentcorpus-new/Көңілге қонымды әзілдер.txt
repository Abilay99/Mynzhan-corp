Шетелдік ерлі-зайыпты Орта Азияны аралап жүреді. Әйелі құлағы қалқиған есекті көріп: - Джон, мына бір ғажап аңды қара. Құлағы неткен ұзын! – деп таңданады. Сонда ері: - Ия, бұл қоян кемінде үш жүз жыл өмір сүрген шығар, -  депті.                                                       Түрмеде кезекті сотталушыны тілге тартып отыр. - Не үшін отырсың? - Еш кінәм жоқ, сүттен ақ, судан тазамын. - Оттапсың! Бізде еш кінәсі жоқтарға он жыл береді, ал сенікі он бес жыл ғой.                                                      Көрші екі әйел әңгімелесіп отыр. - Марфуға, осы сенің сиырың күніне неше литр сүт береді? - Он литр. - Қанша сатасың? - Он бес литр...                                                      Әйелі мен күйеуі шипажайға бір-бірінен бөлек барып, қайта оралыпты. Түн іші. Әйелі орнынан ұшып тұрып, ұйқылы-ояу: «Ойбай, күйеуім келіп қалды!» - дейді. Күйеуінің зәресі ұшып: «Қайда? Қайда?»,  - деп кереуеттің астына кіріп кетіпті.                                                      - Біздің есіктің қоңырауын жөндеуге неге бір жұмысшы жібермедіңіз? - Біз сізге адам жібергенбіз. Ол қоңырауды екі рет басып көріпті де, ешкім ашпаған соң, "үйде тірі жан жоқ екен" деп, кетіп қалыпты.                                                     Тіс дәрігері емделушіге: - Бір өтініш, тісіңді шұқылай бастағанда, үзіліссіз бар күшіңмен бақырып-шақырып бөлмені басыңа көтерші... - Не үшін?! - Футболдың басталуына жарты-ақ сағат қалды, көрмейсің бе, кезекте адамдардың қаптап тұрғанын...                                                     Банкке қаруын кезеніп, тонаушы кіреді. Қағазға көміліп, ұнжырғасы түсіп отырған бас бухгалтер басын көтеріп, езуін ыржитып: - О, бәрекелді, бұл сіз екенсіз ғой, мен ревизор екен деп шошып кетсем, - депті.   Құрастырған: С.Сапаров Оқи отырыңыз: Жастар туралы әзілдер Ене мен күйеу бала туралы әзілдер Дәрігерге барсаң тексеріліп бар! (әзілдер) Балалық шақтың ойындары есіңізде ме? Дайындаған: Нұрбол Нұрмаханұлы  
