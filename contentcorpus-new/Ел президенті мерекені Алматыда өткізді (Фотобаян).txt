Бүгін бүкіл Қазақстан жұрты бірлік күнін тойлап жатыр. Еліміздегі халықтар бірлігі мерекесін. Ал еліміздің президенті Нұрсұлтан Назарбаев Алматы қаласына келіп, бүкіл қазақстандықтарды бүгінгі айтулы күнмен құттықтады. Массагет ұжымы осы орайда, орталық алаңға барып, барлық қызықтарды өз көзімен көріп қайтты. Ел президенті өз сөзінде әлем халқы қанға бүгіп, бір-бірін қырып жойып, атып жатқанда Қазақстандағы тыныштық пен бейбіт өмір мақтануға тұрарлық жағдай екендігін айтып өтті. "Барлық қазастандықтарды халықтар бірлігі мерекесімен құттықтаймын. Өміріміз бүгінгі көктемнің күніндей жайнай берсін. Бірлігіміз бұзылмасын. Сол кезде ел болып барлық қиындықтарды жеңіп шығамыз", - деп ілтипатын білдірді.  "Астана" алаңында өтіп жатқан жиында әнші Нағима Есқалиева, скрипкашы Жәмилә Серкебаева, Құрманғазы атындағы  "Сазген Сазы" этно-фольклорлық ансамблі, "Салтанат" би ансамблі, "Таңсәрі" театрының ұжымы қатысып, көпшіліктің көңілін көтерді.             
