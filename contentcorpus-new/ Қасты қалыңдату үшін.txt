   Қастың біраз өсуіне мүмкіндік беріңіз. Ол үшін ұзақ күту керек болады, тіпті, бірнеше ай күтуіңіз мүмкін. Шыдамды болыңыз. Уақыт өте қасыңыз максималды табиғи түріне келеді, содан соң оған ұқыпты түр беру үшін оны түзетуге (сұлулық салонына) баруға болады. Сондай-ақ, қазір "жұлынбаған" қас пішіні сәнде екенін біле жүріңіз.  Егер енді-енді қас жұлып бастаған болсаңыз, бастапқы кезде кәсіби маманға сенім артқан жөн. Қасқа әдемі пішін беру үшін де қолыңыз үйренуі керек. Бірден өзіңіз бастасаңыз, қасыңыздың пішінін бұзып аласыз немесе қалай жұқартып жібергеніңізді байқамай қаласыз. Маман жасап берген пішінді үйреніп алған соң өзіңіз түзей беруіңізге болады.  Қасты қысқышпен жұлу кезінде әр қыл бақылауда болады. Ал қасты балауызбен жұлу кезінде сіз ойлағаннан көбірек қас алынып қалуы мүмкін.  Егер қасыңыз табиғатынан қалың және жалпақ болмаса, оны перманентті бояуға болады. Себебі бір процедураның өзінде қас визуалды түрде қалыңдау әрі жалпақтау көрінеді. Бояу қастың табиғи түсін қанығырақ етеді және қас контурындағы ашық түсті көрінбейтін қылдарды айқындайды. Перманентті макияж және түкті татуаж  Қастың түсі шаш түсінен екі реңктен артық қою болмау керек. Бұл ережені көбіне сары шашты қыздар бұзады: олар қастарын өте қою түсті теньдермен бояйды.  Қасыңызды одан әрі айқындағыңыз келе ме? Қасты алдымен қарындашпен сызып, үстінен қасқа арналған теньмен бояп алған соң қастың үстіне және астына аздап хайлайтер жағыңыз. Қасты боямай тұрып, тіс щеткасын немесе қасқа арналған дөңгелек щетканы сулап, оны аздап (қатты) сабынға үйкелеңіз. Сол щеткамен қасыңызды тараңыз. Сабын қылдардың бетін қаптап, оларға көлем береді. Содан соң қасты әдеттегідей бояуға кірісесіз.  
