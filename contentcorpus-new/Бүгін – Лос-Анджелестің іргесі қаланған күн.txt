Осыдан 3 ғасыр бұрын киносүйер оқырман үшін ең ғажайып қалалардың бірі Лос-Анджелестің іргесі қаланған болатын. Лос-Анджелес қаласының орнында 16-ғасырда үндістер мекендеген. 1781 жылы 4 қыркүйекте алғаш рет испан халқы шағын қалашықтың құрылысын бастайды. 1835 жылы Мексиканың қол астына өткен қала «Эль-Пуэбло-де-Лос-Анхелес» атауынан қысқарған «Лос-Анхелес» атауына көшеді. Америка-Мексика соғысынан кейін 1848 жылы қала АҚШ құрамына өтеді. Осыдан кейін ғана Лос-Анджелес (ағылшын тілінде) атауына өзгереді. Ресми түрде қала болып 1850 жылы қабылданады. Ол уақытта қала тұрғындарының саны небәрі 1600 болатын. Дәл қазіргі сәтте Лос-Анджелес Калифорния штатының ең ірі қаласы ретінде танымал. Ал тұрғындар саны жағынан АҚШ-та екінші орынға ие (15 миллионнан артық). Лос-Анджелес қаласының ең құнды көрнекіліктері – америкалық киноматография орталығы Голливуд пен «Диснейленд» балалар бағы.  
