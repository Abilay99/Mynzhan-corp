"Оян, қазақ!" деп ұрандаған от тілді, орақ ауызды ақындардың бірі әрі бірегейі - Міржақып Дулатов. Ақынның өткір өлеңдерінен алынған үзінділерді назарларыңызға ұсынып отырмыз.  1. Әркім өз қолынан келгенше жомарт. 2. Ел шауып кісі өлтірген боп па батыр.3. Білгенге – қиын емес кету байып.4. Артықтан тағылым ал, кемге – үйрет.5. «Молданың өкшесі қисық деген кісі де күнәлі болады» деп жүрген адамдар да бар. 6. Білгенге – ишара, білмеске – қор.7. Қазақта жазылмайтын бір ауру бар –Келмейді мінін айтсаң жаратқысы.8. Ағайын – арзан, пұл – қымбат.9. Айту – бізден, істеу – сізден.10. Өзің білгеніңді халқыңа үйрет.11. Дүниеде кедейлік жоқ өнерпазға.12. Ғылым үйрен – көзің ашылады.13. Халық пайдасын ақылмен істер болар.14. Болғанда бойда қуат жүрген жақсы,Аяғың бір күн қылдан кетер тайып.Басыңды тауға да соқ, тасқа да соқ,Отырма бір орында құр мұңайып.15. Ар-намыс, махаббат болмаған жерде адамшылық тұра ма? Бұл сипаттардың болуы үшін адам баласы азат, тәрбиелі болуға тиіс.16. Халықтың жайын, салтын, рәсімін, тілін білмейтін сот – сот емес, сор.17. Сот түзелмей – халық түзелмейді.18. Алла жақын кеудеде оты барға.19. Аршын жұтқан кісідей кекірейме.20. Құс – торға, балық – ауға, батыр – жауға.21. Заң әдет-ғұрыпқа қайшы келсе – үлкен аяққа тар етік кигенмен бірдей.22. Не жаман? – Қыздырманың қызыл тілі жаман.23. Майда бол жігіт болсаң тал жібектей,Жақсы емес қатты болу тікенектей.Ғылымын болса дағы ұшан-теңіз,Пайда жоқ өз халқыңа қызмет етпей.24. Халық тағдыры – карта ойыны емес.25. Әкеде де әке бар, балада да – бала бар.26. Дос емес дос сыртынан жамандаған.27. Құл десең биді – күледі,Құл десең құлды – өледі.28. Алыс пен жақын ойлы болмас жолдас,Қас қылған жолдасына жігіт оңбас.29. Бой тежеу, жүрексіну дұрыс емес,Шашылған ризықты теріп татпай.Жігіттің несі жігіт босқа жүрген,Қызметпен пайда беріп, халыққа жақпай?!30. Қызығы бұл жалғанның – мал менен бас. 
