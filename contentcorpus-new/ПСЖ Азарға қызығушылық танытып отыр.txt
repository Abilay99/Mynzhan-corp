Француздың «ПСЖ» футбол клубы жартылай қорғаушы Эден Азарға қожалық ететін лондондық «ақсүйектерге» қомақты қаржының шетін көрсетіп, футболшыға құда түскісі келетінін айтыпты. Daily Mail агенттігінің хабарлауынша, париждіктер бельгиялық ойыншы үшін бақандай 80 миллион еуро ұсынып отыр. Егер орыс байы Роман Абрамовичтің клубы қазір бұл ұсынысқа қызығушылық таныта қоймаса, француздар маусым аяқталысымен футболшыға тағы да бір қадам жасап көрмекші екен. Айта кетейік, Азар биылғы маусымда ағылшын біріншілігінің 20 матчына қатысып, 8 гол және 7 нәтижелі паспен көзге түскен.   Дайындаған: Болат Қосмағамбет    
