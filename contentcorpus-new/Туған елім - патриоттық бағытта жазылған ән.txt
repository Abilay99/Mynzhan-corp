«Үркер» тобының орындауындағы  тек Қазақстанда ғана, әлемнің өзге мемлекеттерінде бірнеше мәрте орындалған патриоттық әндердің бірі. Ән әуенін топ көшбасшысы, әнші-сазгер Айдос Сағатов, ал мәтінін белгілі ақын-драматург Исраил Сапарбай жазған. 2000 жылы Айдос Сағатов патриоттық ән жазуға бел буады. Ол қазақ халқының ертеңгі мен бүгінгісін көрсететін, қайсарлық пен жігерлігін айқындайтын ән жазуды көздейді.  Көп ұзамай ән әуені дайын болады. Сазгер ақын Исраил Сапарбайға жолығып, ән мәтінін жазып беруін сұрайды. Әннің шығу тарихымен таныстырады. Мәтіннің қандай бағытта жазылу керектігін айтады. Ақын інісінің базынасын түсініп, бірнеше күннен кейін ән мәтінін дайындап береді. Мәтін дайын болған соң, оны жаздырып, домбыра сазымен әрлендіреді. Әндегі домбыра партиясын белгілі домбырашы Асылбек Еңсепов орындаған. Дайын әнді деп атаған соң, топ мүшелері Ташкент қаласына барып бейнебаян түсіреді. Өзбекстандық режиссерлерге әннің туған елге арналғанын айтып, бейнебаян қазақ халқын бірлікке, өмірді бағалауға шақыратын туынды болу керектігін түсіндіреді.  «Туған елім» әні 2000 жылдардың басында жазылып, «Үркер» тобының 2002 жылы жарыққа шыққан «MADE ІN  KAZAKHSTAN» атты күйтабағына енді.    Ахау,  туған  елім,  буған  белін  ертеңге,Ахау,  көкке  самға,  көштен  қалма,  өркенде.Ай біріксең  - алыпсың,Ай қаһарман  халықсың!  Ахау  келді  кезің,Көрді  көзің  талайды.Ахау  болғай  енді,Болашағың  арайлы.Ау  азатсың,  еркінсің,Ау  Антымсың,  сертімсің!   Жайлауым - ай,Тауларың - ай,Бауларың - ай!Қайнарым - ай, айдарым - ай  менің! (2 рет)  Ахау,  Қазақ  атыңАзаматың  ақтайды.Ахау  дана  халқымБаба  салтың  сақтайды.Ай  ежелгі  Тұрансың,Ай  бүгінгі Қырансың!   Жайлауым - ай,Тауларың - ай,Бауларың - ай!Қайнарым - ай, айдарым - ай  менің! (2 рет) 
