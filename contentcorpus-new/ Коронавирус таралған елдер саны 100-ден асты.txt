 Бүгін Қытайда пайда болып әлемге таралған коронавирус әлемнің 100 еліне таралғаны анықталды. Бұл туралы Дүниежүзілік денсаулық сақтау ұйымы хабарлаған. Жалпы коронавирусты жұқтырғандар саны 110 мың адамнан асқан. Соңғы тәулікте Қытайдан тыс жерде 3 610 жаңа жұқтыру оқиғасы тіркеліп, 71 адам қайтыс болды.  Вирус соңғы тәулікте Болгарияға, Коста-Рикаға, Молдавияға, Француз Гвианасына, Мальдивке, Мальтаға, Фарер аралдарына, Мартиник Француз Кариб аралына, Албанияға және Бангладешке жеткен. АҚШ-тың барлық батыс жағалауында, сондай-ақ Нью-Йоркте COVID-19 таратылуына байланысты төтенше жағдай режимі жарияланды. Орегон штатында жексенбі, 8 наурыз, ТЖ режимі 60 күнге жарияланды. Бұған дейін Вашингтон мен Калифорния штатының билігі осындай шараларға барды. NBC телеарнасының мәліметінше, АҚШ-та коронавирусты 500-ден аса адам жұқтырып, 21 адам көз жұмған.Қытайда Денсаулық сақтау жөніндегі мемлекеттік комитеттің хабарлауынша, коронавирустың расталған оқиғаларының саны соңғы тәулікте 40-қа өсіп, 80 735 адамға жеткен, 22 адам қайтыс болған, 1535 сауығып, ауруханадан шығарылды, 19 016 адам ауырып жатыр (5111 адам ауыр халде).  Оңтүстік Кореяда өткен тәулікте 248 жаңа COVID-2019 жұқтыру оқиғасы тіркелді. Осылайша, елде ауру жұқтырғандардың жалпы саны 7382 адамға жетті, қаза болғандардың саны 51-ге жетті. Барлық мектептер мен мектепке дейінгі мекемелерде оқу басталуын 23 наурызға дейін кейінге қалдырды. Иранда бір тәулік ішінде 49 адам қайтыс болды,бұл 19 ақпаннан бастап құрбандардың ең көп көрсеткіші, барлығы 194 адам қаза тапты. Жұқтырудың жалпы саны – 6566, бұл ретте 2134 адам сауығып кетті. Коронавирус елдегі барлық провинцияларды қозғады. Жапонияда бір тәулік ішінде 33 коронавирус оқиғасы анықталды, бір адам көз жұмды. Аурудың жалпы саны 1189 адамды құрайды. Жұқтырғандар арасында 696 адам-бұл экипаж мүшелері немесе Diamond Princess круиз лайнерінің жолаушылары. Жапонияда вирустың таралуынан барлығы 14 адам көз жұмды.Италия COVID-19 өлім-жітімі бойынша әлемде бірінші орынға және жұқтырғандардың үлесі бойынша екінші орынға шықты. Францияда covid-19 коронавирусымен ауырғандар саны 1126 адамға дейін өсті, 19 адам қайтыс болды. Жұқтырғандардың арасында Францияның Ұлттық Ассамблеясының (Парламенттің төменгі палатасының) төрт депутаты мен екі қызметкері бар. 
