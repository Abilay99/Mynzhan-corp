Америкалық рэп орындаушы Nicki Minaj 10 тамызда жаңа "Queen" альбомын жарыққа шығарған еді. Альбомда әлемнің ең жылдам рэпері Eminem де бар. Ол Labrinth және Nicki Minaj-бен бірге "Majesty" әнін орындап шыққан.  Eminem әндегі өз сөздерін асқан жылдамдықпен орындағаны сонша, өзінің "Rap God" туындысынан да асып түскен екен. Айта кетейік, "Rap God" туындысы Гиннестің рекордтар кітабына мәтінінде ең көп сөз қолданылған рэп ретінде енген еді.   Аталған рекордтағы 6.46 сөз 9.6 буыннан тұрады. Ал жаңа "Majesty" туындысында ол одан асып түсіп, секундына 10.3 буын айтқан. Осылайша ол өз рекордындағы жылдамдық көрсеткішін жаңартты. 
