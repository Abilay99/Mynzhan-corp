Әлемді махаббат құтқарады. Қоғамның бүлінуі сүйіспеншілік, мейірімділік жоқтығынан туады. Сүйіспеншілік «Мен сені жақсы көремінмен» дәлелденбейді, іспен дәлелденеді. Оны әркім әртүрлі бағалайды. Ал Марк Леви есімді француз жазушысының «Бір-бірімізге айтылмаған сөздер» («Те слова, что мы не сказали друг другу») кітабынан алынған мына үзіндіден ана мен баланың махаббаты көрінеді. Сөзімізден ісіміз жылдам болғаны дұрыс. — Маған сүйіспеншілікті қалай үйреткің келеді? Аналық жылуыңмен жалғызсыраған жанымды жылытып па ең? - деп, қызы теріс қарады. Анасы қызына жақын келіп: — Қызым, кішкентай кезіңдегі оқиғалар есіңде ме? - деп сұрады. — Иә, есімде. Жылы көрпе астында қолшаммен кітап оқитынмын. Сен соның бірін білмейтінсің, тіпті сұрамайтынсың да... — Неге қолшаммен? Бөлменің жарығын жақпадың ба? — Әдейі жасайтынмын: мені ұйықтап жатыр деп ойласын, менің кітап оқып жатқанымды білмесін деп тығылып жататынмын. — Қолшамыңның  қызық екен. Оның сиқыры неде? Ал кітап оқып жүргеніңді маған неге айтпадың? — Мен неге айтуым керек? — Осы жылдар аралығында қолшамың бір рет сөніп көрді ме? — Жоқ! — Себебі, саған қолшамның батареясын ауыстырудың қажеті жоқ еді... 
