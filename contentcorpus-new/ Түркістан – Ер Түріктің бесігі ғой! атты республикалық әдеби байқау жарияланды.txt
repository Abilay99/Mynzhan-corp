 Байқау "Рухани жаңғыру" бағдарламасы аясында тарихы тереңге тамыр тартқан, Елбасы Жарлығымен облыс орталығына айналған Түркістанның мәртебесін көтеру және Түркістан қаласының облыс орталығына айналуының 1 (бір) жылдығына орай ұйымдастырылып отыр. 1. Жалпы ережелер 1.1. Байқау мерзімі 2019 жылдың 13 наурызы мен 7 маусымы аралығын қамтиды.1.2. Байқау 2 (екі) жанр бойынша өткізіледі:- Поэзия (өлең, өлеңдер топтамасы, баллада, поэма);- Проза (эссе, әңгіме, повесть). 2. Байқау мақсаты мен шарттары: 2.1. Байқаудың мақсаты:- Түркістанның мәртебесін көтеру;- жас ұрпақ бойында төл тарихымызға деген қызығушылықты күшейту;- ақын-жазушылардың қоғамдағы беделін арттыру;- жас ұрпақты отаншылдыққа тәрбиелеу;- жасөспірімдердің қазақстандық әдебиетке деген қызығушылықтарын арттыру;- қазіргі қазақстандық авторлардың шығармашылықтарын дәріптеу.2.1. Байқаудың шарттары:- байқауға 2019 жылдың 13 наурызы мен 7 маусымы аралығында жолданған туындылар қатысады;- байқауға республикамыздың барлық аймағынан кез-келген қаламгер қатыса алады; - байқау қазақ тілінде өтеді және қатысушының жасына шек қойылмайды;- байқауға қатысушы Түркістан қаласының тарихына (жер, су, тарихи орындар, тарихи тұлғаларға) қатысты аңыз-әңгіме мен деректер, тарихи оқиғалар бойынша жазылған шығармаларын ұсына алады;- бір автор бір жанр бойынша ғана байқауға қатыса алады; 3. Байқауды ұйымдастыру және өткізу мерзімі 3.1. Байқауды ұйымдастырушы – Түркістан облысының Ішкі саясат басқармасы және "Рухани жаңғыру" жобалық кеңсесі;3.2. Ұйымдастырушы комитет жауапты және жүзеге асырады:- байқауды және ағымдағы ұйымдастыру жұмыстарының жалпы басшылығын жүзеге асырады;- байқауға түскен шығармаларды сараптап, талапқа сай қабылдайды;- байқауды ақпараттық қолдауды жүзеге асырады; - Байқау барысы мен қорытындысын БАҚ-да жариялануымен айналысады;- марапаттау салтанатын дайындайды және өткізеді.- әрбір жанр бойынша қазылар алқасын тағайындап, шығармаларды саралайды. 3.3. Байқауға түскен шығармаларды бағалау үшін әділ қазылар алқасы ақын-жазушылардан, ғалымдардан, сыншылардан, кітапханашылардан, өнер және мәдениет қайраткерлері мен қоғам қайраткерлерінен құралады. 4. Шығармаларды бағалау шарттары 4.1. Байқауға қатысушылар өнерін бағалаудың негізгі белгілері:- таңдалған шығармалардың байқау ережелеріне сәйкестігі;- таңдап алынған шығарманың өзіндік ерекшелігі;- мәтіннің бейнелік желісі мен мазмұндық құрылымын терең сезінуі;- шығарманың көркемдік деңгейінің жоғары болуына, тарихи деректердің нақты және бұрмаланбауына назар аударылады. 5. Қатысушыларды марапаттау 5.1. Қазылар шешімімен әр жанр бойынша үздік деп танылған шығармалар марапатталады. Поэзия жанры бойынша:• Бас жүлде – 500.000(бес жүз мың) теңге• 1-орын – 300.000(үш жүз мың) теңге• 2-орын – 200.000(екі жүз мың) теңге• 3-орын – 150.000 (жүз елу мың) теңге• Қосымша 3 қатысушыға ынталандыру сыйлығы – 50.000(елу мың) теңгеден;Проза жанры бойынша:• Бас жүлде – 500.000(бес жүз мың) теңге 1-орын – 300.000(үш жүз мың) теңге• 2-орын – 200.000(екі жүз мың) теңге• 3-орын – 150.000 (жүз елу мың) теңге• Қосымша 3 қатысушыға ынталандыру сыйлығы – 50.000(елу мың) теңгеден.5.2. Жеңімпаздарды марапаттау рәсімі 2019 жылы 19 маусым күні Елбасының Түркістан қаласын облыс орталығына айналдыру жөніндегі Жарлығының 1 (бір) жылдығына орай Түркістан қаласында өткізіледі. 6. Жұмысты рәсімдеу талаптары 6.2. Ұсынылған шығарманың қаріп өлшемі – 14, Times New Roman, 1,5 интервалмен жазылуы тиіс. 6.3. Поэзия аталымы бойынша шығарма көлемі – 16 беттен ( 1 баспа табақ), проза аталымы бойынша 25 беттен (1.5 баспа табақ) аспауы керек. 6.4. Жолданған шығарманың алғашқы бетіне жанр атауы жазылуы тиіс. Міндетті түрде мына төмендегі мәліметтер көрсетілуі тиіс:- автордың толық аты, әкесінің аты және тегі;- қысқаша шығармашылық өмірбаяны мен шығармалары;- мекенжайы, байланыс телефоны;6.5. Байқау материалдары авторларға қайтарылмайды. Қосымша сұрақтар бойынша  телефон нөміріне хабарласуға болады. 
