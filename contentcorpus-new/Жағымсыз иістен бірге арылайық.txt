Гигиена ережелерін ұстансаңыз да, аяқ киіміңізден жағымсыз иіс шыға ма? Одан құтылудың жолын бірге іздейік. Біріншіден, .  Кім болса да аяғынан, аяқ киімінен жағымсыз иістің шығуынан сақтанғысы келеді. Ол үшін профилактикалық шараларды қолға алған дұрыс.  Ең бірінші ағзаны тазартып, улы заттар мен қоқыстарды шығару керек. Ол үшін тамақтануыңыз бен гигиенаны ретке келтіру керек. Аяқ киімді де киіміңіз сияқты жиі жуып тұру қажет. Жағымсыз иіс аяқ киімге сіңіп кетпеуі үшін дезинфекциялайтын арнайы сұйықтықпен сүрткен дұрыс. Сондай-ақ табиғи маталар синтетикаға қарағанда жағымсыз иістер шығармайды. Сондықтан табиғи маталардан тігілген шұлық, ұлтарақтар таңдаңыз. Аяқ киімді таңдағанда да табиғи былғарыдан жасалынған түрлерін алғаныңыз жөн. Керісінше жағдайда аяғыңыз «дем алмайды». Ал табиғи былғары ауаны өткізіп, аяқтың терлеуіне мүмкіндік бермейді. Сондай-ақ алып жатқан аяқ киіміңіз тым тар болмауын қадағалаңыз. Шұлықтарыңызды күн сайын ауыстырып, уақытында жуып тұрыңыз.  Әрине көбіміз профилактика жайлы ойламай, аяқ киім сасып тұрғанда ғана мәселеге көңіл аударамыз. Қонаққа барғанда аяқ киім шешуден ұялмас үшін, аяқтарымыз бен аяқ киімдерімізді өңдеп, жағымсыз иістен арылайық. Аяқ киімге: Аяққа:  Аяқты жуу жағымсыз иісті кетіреді, бірақ бұл аурудың себебі емес, салдарынан ғана арылтады. Аяқтың аса терлеуін басу үшін аяқты емен қабығының қайнатпасы қосылған суға салып жүріңіз. Сондай-ақ, теңіз тұзын қолдануға болады. Аяқты осындай ерітіндіде шайған кезде қырғыш көмегімен қатып қалған теріні алып отыру керек. Аяқты шайып болғаннан кейін оны марганцовка ерітіндісіне малынған мақтамен сүртіп шыққан абзал. Аяқта түрлі жаралар, тері аурулары пайда болған жағдайда міндетті түрде дәрігердің көмегіне жүгініңіз. Дайындаған: Сания Аринова  
